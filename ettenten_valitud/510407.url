mittekirjak	510407.url	Satelliit alustab enda teekonda orbiidilt nimega GTO ( Geostationary Transfer Orbit ) , mis on elliptiline orbiit periapsisega Maa lähedal ( <arv>-<arv> km ) ja apoapsisega geostatsionaarsel orbiidil ( <arv> <arv> km ) . Edasi kogub satelliit aja pikku hoogu kuni ulatub Kuule nii lähedale , et selle külgetõmbejõud ta enda poole tõmbab . Järgnevate manöövritega muudetakse esialgne tugevalt elliptiline kuu orbiit <arv> km ringorbiidiks . Olukorrast paremini aru saamiseks otsustasin satelliidi liikumist Maa ja Kuu gravitatsiooniväljas ise kirjutatud programmiga modelleerida . Eelmise aasta septembrist oli mul Maa lähiorbiitide modelleerimise tarbeks kirjutatud lühike Java programm graafilise väljundiga . Võtsin selle aluseks ja täiendasin tema funktsionaalsust . Esiteks lisasin Kuu elliptilise orbiidi ümber Maa , muutsin satelliidi liikumismodelleerimise kahe keha külgetõmbejõudu arvestavaks ning täiendasin graafilist väljundit . Mõningase katsetamise järel sain väga huvitavaid tulemusi , üks võimalik teekond on alumisel pildil näha . Osutub , et olenevalt kohtumise faasist võib Kuu ja Maa vaheliselt orbiitilt saabuv satelliit kas hoogu kaotada ja hoopis Maale lähemale suunduda või koguni nii palju kiirenduda , et ta Maa raskusväljast sootuks lahkub . Kuu võib olemasolevat kiirusvektorit kas kustutada või võimendada olenevalt sellest , mis nurga alt talle läheneda . Alumisel pildil toodu on üks huvitavamaid , sest seal jääb satelliit Kuu orbiidiga pikka aega kaasa liikuma ilma ühtegi manöövrit sooritamata ( deltaV-d kulutamata ) . Pildi tingmärgid : suur sinine kera ekraani keskel on Maa , väike kollane kera on Kuu , kollane kergelt elliptiline joon ümber Maa on Kuu orbiit , valge joon on satelliidi trajektoor ja lilla joon valge joone lõpus on kiirusvektor modelleerimise lõpuks . Kaugused on skaalas <arv> piksel= <arv> km , v.a. Maa ja Kuu on <arv>x suurendatud , et neid paremini näha oleks . Modelleerimine algab hetkel kui satelliit on Maa orbiidil periapsisega ca <arv> <arv> km ja apoapsisega <arv> <arv> km , faasid on sobitatud täpselt nii , et kui satelliit on enda orbiidi kaugeimas punktis Maast , siis on ka Kuu oma orbiidiga just seal kõrval . Kuule lähenedes hakkab see satelliiti järjest välja poole kiskuma kuni esimese käänukohani . Edasi saame väga huvitava loperguse trajektoori , satelliit jääb Maa orbiidile Kuu raskusvälja mõjusse , mis tema orbiidile pidevalt häireid tekitab . Modelleerimise puudused ja tehtud lihtsustused : Maa ja kuu on mudelis punktmassid , st. , et kokkupõrked ei ole võimalikud ning masskeskmele lõpmatult lähedale minnes saame lõpmatu kiirenduse , mis muudab mudeli veidi ebastabiilseks . Probleem ilmneb siiski ainult juhul kui satelliit Maale või Kuule ülilähedale satub . Kuu orbiit on fikseeritud <arv> <arv> km – periapsis , <arv> <arv> km – apoapsis – päris head keskmised väärtused , kuid tegelikult see nii lihtne ei ole . Lisaks sellele , et kaugus Maast varieerub eliptilise orbiidi tõttu ca <arv> % , on ka iga orbiit veidi erinevate parameetritega . Apoapsise ja periapsise väärtused muutuvad iga orbiidiga , vt. näiteks seda Šweitz lehte <hyperlink> . Kolmas oluline piirang on modelleerimise lõplik samm , st. et uus satelliidi asukoht arvutatakse eelmise asukoha järgi <arv> sekundit hiljem , kõik selle <arv> sekundi sees juhtuv keskmistatakse ära . Üldjuhul kiirused ja kiirendused <arv> sekundiga siiski palju ei muutu ja vead akumuleeruvad alles väga pikkade modelleerimiste korral . Erandiks on taas raskuskeskmest väga lähedalt möödumised , siis võib suure hooga lähenev sateliit <arv> sekundise sammuga modelleerides olulisest kohast lihtsalt mööda hüpata . Kui kõik need täiustused teostada saaks juba väga tõese mudeli . Uut STK-d mul siiski kavas programmeerima pole hakata <emotikon> Tagasi ülesande juurde : Tänaseks olen teada saanud , et tütarsatelliidi L<arv> või L<arv> saatmiseks läheb vaja umbes <arv> m/s kiiruse lisamise impulssi , mis tuleb rakendada ühel viimastest orbiitidest enne kui satelliit Kuu juurde suundub . Kuu raskusväljast tütarsatelliidi Kordylewski pilve saatmine oleks juba palju kallim . Kõige otstarbekam on kiirusimpulss anda olles eliptilise orbiidi Maa lähedaseimas punktis , siis läheb kogu jõud apoapsise laiemaks venitamiseks . Vajamineva kiiruse suurusjärk annab juba ettekujutuse , mille abil seda saavutada võiks . Kuupsatelliite kosmosesse saatva P-POD -i vedrumehanism jääb veidi nõrgaks – tavaliselt <arv>-<arv> m/s , põhivedru saab ka jäigema vastu vahetada , kuid <arv> m/s on siiski keeruline saavutada . See kiirus on Maa raskusväljast orbiidile minevate kanderakettide jõuga võrreldes siiski tilluke , <arv>-<arv> km/s on meeletu . Lahendus tütarsatelliidi Kordylewski pilve saatmiseks on kindlasti olemas , tuleb vaid optimaalne üles leida . Lahendamist vajavad veel järgmised küsimused : Millal täpselt ja mis suunas tuleks tütarsatelliit teele saata , et ta Kordylewski pilve jõuaks ? Kui suur peab olema antava kiirusimpulsi täpsus , et satelliit ekslikult mööda ei lendaks vaid ikka Kordylewski pilvega lõikuks ? Järgevalt töötan STK-ga , et neile küsimustele vastused leida . Tarkvara on väga võimekas , kuid need Kuule lendamise modelleerimised on nii arvuti ressursinõudlikud , et “ küttekehadest ” ( soojaeraldus üle <arv> W ! ! ) vanad Prescott protsessorid on nende töötlemisega suisa hädas . See oli nüüd kindlasti kõige tehnilisem sissekanne siia ajaveebi ja andis minu tööst Stuttgarti Ülikoolis päris hea ettekujutuse . Ilusat suve jätku ! Kommentaarid Väga huvitav sissekanne , aitäh ! Kas su koodis oleks võimalik rakendada näiteks gravitatsioonijõu kohalikust gradiendist ning satelliidi liikumiskiirusest sõltuvat ajasammu , et kindlustada pikemate integratsioonide puhul väiksem viga ?