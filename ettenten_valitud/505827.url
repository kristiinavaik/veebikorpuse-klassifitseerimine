kirjak	505827.url	Jalgratas pole rakett Jalgratta hooldamine ja remont pole raketiteadus . Rahu , loogiline mõtlemine ja nupukus aitavad kaherattalise sõbra veerema ka siis , kui asi tundub täiesti lootusetu , kinnitab „ Ehh , Uhhuduuri “ rattamehhaanik Tanel Rütman . Kui sa ei kavatse ratta kõrval jalutada , võta alati kaasa jalgrattapump ning kummiparanduskomplekt , mis sisaldaks kummilappe , liimi ja tükikese liivapaberit . Tegelikult võiks kaasas olla ka tagavarakumm . See on miinimumpakett ka neiks puhkudeks , kui plaanid ette võtta vaid väikese rattasõidu . Kui plaanis pikem rattasõit , tasub ratas enne sõitu hoole ja armastusega üle vaadata . Puhasta ratas , kontrolli kumme , õlita ketti . Kontrolli pidureid , vajadusel reguleeri või vaheta piduriklotsid . Kontrolli käiguvahetajat , vajadusel reguleeri . Mõistagi on kõike seda lihtsam ja kindlam lasta teha asjatundjal rattapoes- või töökojas . Kui plaanid rattamatka uue rattaga , sõida enne vähemalt paarsada kilomeetrit ja lase siis ratas spetsialistil üle vaadata . Ratta tehasesüütus on paarisaja kilomeetriga võetud ja selle saab käigukõlblikuks timmida . Kui midagi erakordselt ebameeldivat ei juhtu , saad sellise rattaga rahus paartuhat kilomeetrit vaid vähese hoolduse ja timmimisega läbi sõita . Pikemale rattamatkale tasub lisaks miinimumpaketile ( pump , varukumm(id ) , kummiparanduskomplekt ) kaasa võtta igas rattapoes müügil olev jalgratta tööriistakomplekt ( nn multi-tool ) , kuhu kuuluvad kuuskantvõtmed , kruvikeeraja(d ) , kodaravõti jm lihtsamate tööde jaoks vajalikud tööriistad . Vaata , et tegemist poleks kõige odavama komplektiga , muidu laguneb see esimese töövõtte juures . Kogenud matkamehel on niikuinii kaasas Leathermani , Gerberi või mõne muu taolise firma multi-tool tööriist , millel on lisaks muudele kasulikele asjadele kindlasti küljes näpitsad . Kui kellelgi reisiseltskonnast on veel kaasas kullinokad , võid olla <arv>-protsendilise tõenäosusega kindel , et tööriistade puudumise tõttu hätta ei jää . Mittestandardsete juhtumite puhuks peaks alati kaasas olema universaalsed remondivahendid ehk hall teip ja rull kerimistraati . Kindlasti peaks kaasas olema ketiõli . Varuosadest võiksid kaasas olla varutross(id ) , mõned kodarad , väike valik erineva läbimõõdu ja pikkusega polte-mutreid , mõned ketilülid ja piduriklotsid . Rattaremondi raudreegel Mida lihtsam ratas , seda lihtsam remont . Seega , kui lähed matkale piirkonda , kus rattahooldusteenust võtta ei ole ning ise varuosade- ja tööriistadekoormat kaasa vedada ei taha , siis mine rattaga , mis on võimalikult lihtne . Soovitavalt terasraami ja teraspakiraami(de)ga ning ilma topelt- velgede ja amortideta . On küll kaalult natuke raskem , aga kui midagi tõsist juhtub ( kahvli või raami purunemine , mida käepäraste vahenditega ei remondi ) , siis saab ka maailma sügavaimas kolkas tehnikahuviliste kohalike käest abi . Kus on tee , seal on kindlasti ka lahkete asjahu- vilistega remonditöökoda . Kõik on võimalik , kuni pole lõplikult tõestatud vastupidist – see kuldreegel on pädev täielikult ka rattaremondi puhul . Peamine : rahu , ainult rahu , ja külma pead . Ratas pole rakett . Mida peaks iga rattamatkaja ratta hooldamisel/remontimisel kindlasti oskama :