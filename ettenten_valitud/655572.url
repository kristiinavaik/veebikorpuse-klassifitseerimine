kirjak	655572.url	Vormsilased on eelmisest neljapäevast mandrist ära lõigatud , sest jääolude tõttu ei sõida parvlaev ; samast ajast on suletud ka jäätee . Parvlaev Reet tegi viimase sõidu läinud teisipäeval . Veetõusu ja tugeva tuule tõttu täitus laevatee rüsijääkuhjatistega , mille paksus on Kihnu Veeteede laevastiku kapteni Jaanus Jürivete sõnul üle meetri . Nendest ei õnnestunud laeval korduvatele katsetele vaatamata läbi murda . Laevatee lahtilükkamiseks on vaja jäälõhkujat ja üks võimalus oleks kasutada Veeteede Ameti A<arv> jääklassiga laeva . Maavalitsuse peaspetsialist Mati Kallemets ütles , et Kihnu Veeteed on Veeteede Ametilt jäälõhkuja tellinud , see peaks lähipäevil ka siia jõudma . Vormsi vallavanema Urmas Pau sõnul on olud ametliku ühenduseta jäänud saarel kontrolli all . Julgemad peavad mandriga ühendust üle jää ja nii pole saarel seni toidupuudust tekkinud . Jäätee sulgemise ja märgistuse ülesvõtmine pahandas üht toimetusse helistanud Vormsi pensionäri : „ Lapsed ei saa kooli , mina ja mu naine arsti juurde , ” rääkis mees . „ Mina veel saaksin , aga miks peaksin riskima , kui märgistust ei ole ? ” Helistaja sõnul on jäätee sõidetav ja asjata võeti märgistus maha . „ Oleks võinud tee valve all hoida , läheks soome kelgugagi üle . ” Mehe sõnul proovis ta pühapäeval jäässe auku saagida . „ Saeleht on <arv> sentimeetrit , ei saanud jääl põhja kätte , ” kirjeldas ta ja lisas : „ Jäätee oleks käinud veel aprillini välja . ” „ Kaks halba asja on kokku sattunud , ” ütles regionaalse maanteeameti peaspetsialist Urmas Robam . „ Ega me seda [ jäätee sulgemist ] kellegi kiusamiseks teinud , puhtalt ohutuse pärast . ” Tema sõnul ei vastanud tee jäätee nõudeile : esmapilgul võib jää paista tugev , aga tegelikult on kevadpäikese käes pehmeks muutunud . Jääle tekkisid roopad ja vesi tuli peale . Robam lükkas ümber kahtlused , nagu oleks tee suletud hooldusraha lõppemise tõttu . Ta lisas , et märgistus korjati jäält ära , et see jääga koos minema ei läheks . Vallavanem ei osanud eile ennustada , kui kauaks saar ühenduseta jääb . Tema sõnul kohtuvad täna saare , maavalitsuse ja Kihnu Veeteede esindajad . Pau sõnul saaks häda korral abi kopterist , kuid Kihnu Veeteed on pakkunud hõljuki võimalust . Pahane helistaja Vormsist küsis : „ Kas maavalitsus ei saaks siis praamifirmale leppetrahvi teha , et nad ei täida oma kohustust ? ” Mati Kallemets ütles , et sanktsioone pole maavalitsuse ja Kihnu Veeteede vahelises lepingus ette nähtud ja ega looduse vastu saa . „ Ega me saa jääd ja tuult teistpidi keerata , ” ütles ta .