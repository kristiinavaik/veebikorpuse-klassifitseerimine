mittekirjak	75865.url	kategooriad Soovitan vaadata Selle aasta kevad on üldiselt jahe . Mesilaste juures tegutsemiseks pole eriti palju sobivaid ilmu olnud . Mõnele perele sai lisatud raame juba aprilli keskel . Pooled pered on kahes korpuses , nendega ei ole eriti kiiret laiendamisega . Pered , kes talvitusid kahes korpuses , nende areng on teistest peredest kiirem . Mõlemad korpused on mesilasi täis . Reedel vahetasin ülemise ja alumise omavahel ning laupäeval lisasin paarile perele kolmanda korpuse . Paistab , et oli vaja , kuna mesilased on need ära hõivanud . Mõnele perele tegin suurema läbivaatuse . Mesilased on kärgede nurgad täis ehitanud ja hakanud leski kasvatama . Mõned isamesilased olid koorunud ja ukerdasid aeglaselt raamidel . Vaatasin , kui palju näen neid mesilasi , kes said märgistatud eelmine sügis . Neid mesilasi , keda ma märgistasin <arv>. septembril , on vähemaks jäänud – nii paarkümmend <arv>st . Neid , kes koorusid pärast <arv>. oktoobrit ja sügisel lennata ei saanud , on veel üsna palju liikumas näha . Ei teagi , kui kaua nad kevadel elavad ? Praegu ei tohi laiendamisega hiljaks jääda , muidu varsti sülemid puu otsas . On üks ütlus , töö tegi ahvist inimese . Ma ütleks , mesilased teevad mesinikust ahvi . Küsite miks ? Lihtsalt , sülemlemise ajal hakkavad mesinikud puude otsas turnima . Enam ei saa vaadata , kas ilm on soe või külm . Tuleb laiendada nii palju , et mesilastel oleks ruumi olla ja ehitada . Väga hea on kasutada ehitusraame , mille võiks paigutada äärmisteks raamideks . Kui mesilasi veel vähe , siis nad sinna ei kipu ehitama . Ruumi puuduse tekkimisel ehitavad kiirelt lesekannud ning ema muneb kõik täis . Ise hoian sülemlemist ära pesa laiendamise ja sülemlemiskainete mesilastega . Ilm võib samuti mõjuta sülemlemistungi tekkimist . Selle vastu ei saa . Sülemlemistungi tekkimisel mai lõpus või juuni alguses kaotab pere päris palju . Jäävad koorumata mesilased , keda emamesilane oleks võinud muneda sel ajal , kui pere valmistus sülemlema . Emamesilased peaks saama muneda nii palju kui suudavad , seda vähemalt kuni peakorjeni . Olen igal aastal jälginud taimede õitsemist ja see aasta on tegemist üllatusega . Reedese ilusa ilmaga hakkas meil siin Lõuna- Eestis õitsema vaher ja kask läks ka lehte . Samal päeval võis kuulda ööbikute laksutamist . Seda ei osanud üldse oodata , et see nii ruttu läheb . Järgmised olulisemad meetaimed , mis õitsema hakkavad , on hõbepaju ja viljapuud . Samal ajal viljapuudega õitseb veel võilill . Selleni on aga paar nädalat aega . Kevad on võtnud täielikult võimust looduse üle . <arv> vastus “ Maikuu käes ” Olen Maalehe kauaaegne lugeja ja siit alati kasulikku enda jaoks leidnud . Nüüd on hea meel , et mesindusest kirjutab noor teadmistega mesinik . Endal on mul kah Harjumaal viis peret . Olekski asjaliku mesiniku nõu vaja . Algul olid mul ka kurjad mesilased , mett tõid kenasti . Siis ostsin kollased tõuemad . Öeldi , et Soomest ja korjavad hästi . Nendega ma pole rahul . Pered on kevadel nõrgad ja kehvemal suvel on mett vähe . Ühel naabril siin on Saaremaalt ostetud emad . Need on ka kollasekirjud ja pole suuremad asjad . Vene ajal kiideti kaukaasia ja kraini mesilasi . Krainid pidid küll väga sülemlema . Kumbasid nendest Teie soovitate muretseda , kas krainisid või kaukaasia omasid ? Kaukaasia mesilase Eestisse sissetoomine on keelatud , Tema parem produktiivsus on kahtane kuna tal on suurim vargustung . Kaukaasia mesilane ei talvitu ka hästi meie oludes . Loode-Eestis on võibolla mõttekam pidada kraini mesilast . Seal on selle rassi pidajaid teisigi . Väga palju sõltub perede tugevus mesindamisviisist . jah-ma ka siin läänepool….-tänase seisuga vaher veel ei õitse!!!-mere külm hing´us… ja juhanile-osta mesilased mai endla käest…-või alfa käeszt-kui tahad kollaseid , neid õigeid!!!olen ka kunagi ühe aferist õnge läinud , selle tulemusena olid kevadeks <arv> pere koolenud praktiliselt…-aga kraini mesilastel areng väga hea…