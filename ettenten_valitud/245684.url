kirjak	245684.url	Inimkonnal pole kunagi olnud religioonidest ja õpetajatest puudust . Milleks pidi siis veel Jumal inimeseks saama ? Mida andis Jeesus Kristus maailmale niisugust , mida pole andnud keegi teine ? – Sellele ülaltoodud lause vastabki . Arm on Jumala soosing , hoolimata meie puudustest . See on elu , mida pakutakse surnutele . See annab tuleviku , mille olemasolugi inimene ei suuda näha , rääkimata selle saavutamisest . Jumala suurim soov ja unistus on , et Ta lapsed elaksid tõeliselt õnnelikult , ja mitte ainult teatud aeg , vaid igavesti . Selle nimel astuski Ta nii äärmusliku sammu – sai inimeseks ja lunastas meid . Aga armu aluseks on tõde , mitte unistused , tõekspidamised või ebameeldivatest asjadest möödavaatamine . Ainult tõde on see , mis lõpuks püsima jääb . See on tõde selle kohta , kes ja milline on Jumal . Samuti , kes ja milline on inimene . Seda saab ilmutada ainult Jeesus Kristus – kogu loodu kaasautor .