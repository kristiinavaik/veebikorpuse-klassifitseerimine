kirjak	672055.url	Abilinnapea Taavi Aas ei usu , et Inglise kolledži spordihoone sellepärast veel pankrotti läheb , et linnavalitsus keeldus neile <arv> miljoni krooni andmisest . Tallinna ühe kuulsama kooli , Inglise kolledži sihtasutus esitas tänavu kevadel linnavalitsusele taotluse <arv> <arv> <arv> krooni saamiseks , sest mullu valminud spordihoone ja ujula ehitus läks kavandatust ligi kaks korda kallimaks , kirjutas Postimees . Sel esmaspäeval otsustasid aga linnajuhid , et ei mingit raha rohkem . Põhjendus kõlas üpris karmilt : spordihoone ehitamisel tehtud kulutused ei ole läbipaistvad ning nende otstarbekus on kaheldav . Ühe möödalasuna on järelevalvemenetluse auditi tulemustes märgitud elektri- , vee- ja kanalisatsioonivõrgu arvete maksmata jätmist . Juuni alguse seisuga oli sihtasutus kommunaalteenuste eest võlgu <arv> <arv> krooni , kirjutas Eesti Päevaleht .