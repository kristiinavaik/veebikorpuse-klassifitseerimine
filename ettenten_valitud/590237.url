kirjak	590237.url	Tulumaksuseadus ei näe ette erandit juhuks , kui osalus on saadud tööosaku paigutamisest äriühingu omakapitali , mistõttu küsimuses toodud juhul on tegemist vara võõrandamisega TuMS § <arv> lg <arv> tähenduses . TuMS § <arv> lg <arv> punktis <arv> toodud maksuvabastus laieneb üksnes juhtumitele , kui võõrandatakse tööosak , mitte tööosaku vastu saadud äriühingu osa või aktsia . Äriühingu osa- või aktsiakapitali paigutatud tööosaku maksumust saab arvesse võtta osa või aktsia soetamismaksumusena , mille saab maha arvata vara müügihinnast vastavalt TuMS § <arv> lõikele <arv>. Kui isik on <arv>. aastal eelpool kirjeldatud tingimustel võõrandanud äriühingus osalust ning see on maksustatav TuMS § <arv> lg <arv> kohaselt või on saanud TuMS § <arv> lg <arv> ( äriühingu omakapitalist saadud väljamakse ) või § <arv> lg <arv> ( likvideerimisjaotise ) järgi maksustatavat tulu , siis tuleb see tulu deklareerida . Maksumaksjal , kes on saanud maksuhaldurilt kõnesoleva maksustamisega seoses ülaltoodust erineva tõlgenduse , on õigus tugineda temale antud seisukohale . <arv>. Kui eraisik müüb vanametalli , siis kas tema müügitulu maksustatakse tulumaksuga ? Tulumaksuga ei maksustata füüsilise isiku isiklikus tarbimises olnud vallasasja võõrandamisest saadud tulu . Seega juhul , kui isiklikus tarbimises olnud vallasasi ( näiteks oma vana autovrakk , külmkapp ja muud metallist esemed ) müüakse vanametalliks , siis saadud tulu on maksuvaba . Muudel juhtudel maksustatakse metalli müügist saadud kasu tulumaksuga . <arv>. Naabrid kinkisid mulle kevadise suurpuhastuse ajal kolm autovrakki ja muud vanametalli , mille müüsin vanametalli kokkuostjale . Kas saadud rahalt pean maksma tulumaksu ? Saadud tulu maksustatakse tulumaksuga kui kasu vara võõrandamisest ning deklareeritakse , sest te ei müünud oma isiklikus tarbimises olnud vallasvara . Samuti pole tegemist ettevõtlusega , sest tehing on ühekordne . Juhul , kui rahasumma on alla maksuvaba tulu ja see on teie ainus maksustatav tulu , siis seda ei maksustata ega deklareerita . <arv>. Kavatsen eraisikuna hakata tegelema vanametalli kogumisega ja kokkuostmisega ning edasimüümisega . Kas saadud tulu maksustatakse kui kasu vara võõrandamisest või kui ettevõtlustulu ? Tegemist on ilmselgelt füüsilise isiku ettevõtlusega ( eraisiku iseseisev kestev tegevus , mille eesmärgiks on tulu saamine , tulude saamiseks tehtavad kulutused jne ) , seega saadud tulu maksustatakse kui ettevõtlustulu . <arv>. Kuidas deklareerida seda , kui ma vahetasin vara ( nt auto korteri vastu suhtega <arv>:<arv> ) ? Kui vahetatakse isiklikus tarbimises olevat vallasvara , siis seda tehingut ei maksustata ega deklareerita . Kui vahetustehing on maksuvaba , siis vahetatavate varade väärtus maksustamisel tähtsust ei oma . Kui aga vahetustehing ei ole seaduse järgi maksuvaba , tekib maksustatav kasu vahetuse teel vastusaadud vara turuhinna ja vahetatava vara soetamismaksumuse vahest . <arv>. Kui ma oma auto maha müüsin , kas selle pealt tuleb ka tulumaksu maksta ? Isiklikus tarbimises oleva vallasasja müüki tulumaksuga ei maksustata . Kui aga tegevus seisneb kasutatud autode maaletoomises ja nende kasuga müümises , siis selline tegevus on ettevõtlus ja sellest saadud kasu maksustatakse ettevõtlustuluna . <arv>. Müüsin maha oma korteri , kus olin juba aastaid kuni müügini alaliselt elanud . Kas korteri eest saadud summa pealt tuleb ka tulumaksu maksta ? Kui kasutasite korterit kuni müümiseni oma alalise või peamise elukohana , siis selle müügist saadavalt tulult tulumaksu maksma ei pea . Täiendavat infot eluaseme müügi maksuvabastuse kohta loe siit . <arv>. Sain päranduseks maja . Kas selle väärtuselt tuleb tulumaksu maksta ja kui palju ? Vastuvõetud pärandvara tulumaksuga ei maksustata . Küll aga võib maksukohustus tekkida sellise vara võõrandamisel . <arv> . Kui ma müüsin päranduseks saadud maja , kas siis pean saadud tulult maksma ka tulumaksu ? Maksustamine sõltub sellest , kuidas on päranduseks saadud maja kasutatud . Juhul , kui kasutasite seda kuni müügini oma alalise või peamise elukohana , siis saadud kasu tulumaksuga ei maksustata . Muudel juhtudel on päritud maja müügist saadud tulu maksustatav . Siinkohal juhime tähelepanu , et müügitulu saab vähendada otseselt müügiga seotud kulutuste võrra . Päritud varal puudub soetusmaksumus , kuid saab arvesse võtta vara vastuvõtmisega tehtud dokumentaalselt tõendatud kulud . <arv> . Mulle kuulub korter , mida olen välja üürinud . Nüüd tekkis soov see maha müüa . Kas ma pean korteri müügist saadud rahalt ka tulumaksu maksma ? Kuna te ei kasutanud korterit oma alalise või peamise elukohana , siis maksustatakse selle korteri müügist saadud tulu ( müügihind , soetusmaksumus ) tulumaksuga . Maksustamisel on oluline ka asjaolu , kuidas korter saadi . Näiteks ostueesõigusega erastatud korteri müügist saadud tulu on maksuvaba ka siis , kui omanik seda oma alalise või peamise elukohana ei kasutanud . <arv> . Kasutasin oma alalist elukohta kuni müügini ka osaliselt ettevõtluses ning kandsin osa korteri kommunaalkuludest ettevõtluse kuludesse . Kas ja kuidas maksustatakse korteri müügist saadud tulu ? Kuna antud juhul on maksuvabastuse aluseks eluruumi kasutamine elukohana ning korterit on kasutatud ka muul otstarbel ( ettevõtluses ) , rakendatakse maksuvabastust proportsionaalselt elukohana ja muul otstarbel kasutatavate ruumide pindala suhtele , st tulumaksuga maksustatakse see osa , mis vastab ettevõtluses kasutatavale osale eluruumist . Nimetatud osa tulust maksustatakse kui vara võõrandamisest saadud tulu , kuna korteri soetamismaksumust ega parenduskulusid ei ole ettevõtlustulust maha arvatud . <arv> . Eraisik ostis elamu ja hiljem erastas ostueesõigusega erastamise teel elamu juurde kuuluva elamumaa suurusega <arv>,<arv> hektarit . Kas kinnistu võõrandamisel rakendub TuMS § <arv> lg <arv> p <arv> sätestatud maksuvabastus ? Tulumaksuga ei maksustata kinnisasja võõrandamisest saadud kasu , kui kinnisasja oluliseks osaks on eluruum ning nimetatud eluruum ja selle juurde kuuluv maa on läinud maksumaksja omandisse ostueesõigusega erastamise teel ning kinnistu suurus ei ületa <arv> hektarit . Seega peavad maksuvabastuseks mõlemad , nii eluruum kui maa , olema ostueesõigusega erastatud . Kirjeldatud juhtumil on elamu soetatud ostu-müügilepinguga ja hiljem on elamu juurde erastatud ostueesõigusega maad , mistõttu kinnistu võõrandamisest saadud tulu kuulub tulumaksuga maksustamisele . Selliselt omandatud kinnistu võõrandamisest saadud kasu on maksuvaba juhul , kui eraisik kasutab kinnistul asuvat eluruumi kuni võõrandamiseni oma alalise või peamise elukohana . <arv>. a ) Maa on mulle tagastatud omandireformi käigus . Kas selle müügist saadud tulult tuleb maksta tulumaksu ? Õigustatud subjekti poolt temale omandireformi käigus tagastatud maa võõrandamisest saadud tulu on maksuvaba . b ) Kas omandireformi õigustatud subjektile nõudeõigusest suuremas osas tagastatud maa müügist saadud tulu on samuti maksuvaba ? Maareformi seaduse § <arv> kohaselt võidakse omandireformi õigustatud subjektile tagastada ka nõudeõiguse osast rohkem maad . Nõudeõigusest suurema maa tagastamist õigusjärgsuse alusel tõendab kõige otsesemalt maa asukohajärgse kohaliku omavalitsuse õigusvastaselt võõrandatud maa tagastamise korraldus , milles on ära näidatud ka õigustatud subjektile nõudeõiguse osast suurema tagastatava maa pindala ja riigile tasutava võla suurus . Seega toimub ka nõudeõigusest suurema maa tagastamine õigusvastaselt võõrandatud vara tagastamise õiguslikul alusel ning sellise maa müügist saadud tulu on maksuvaba . <arv> . Omandireformi õigustatud subjekti poolt loovutatud nõudeõiguse alusel tagastati eraisikule maa , mille eraisik jagas eraldi kruntideks . Kas nende kruntide müügist saadud tulu kuulub tulumaksuga maksustamisele ? Tulumaksuga ei maksustata tulu omandireformi käigus tagastatud maa võõrandamisest . Maareformi seaduse § <arv> lg <arv> p <arv> järgi muutub isik , kellele nõudeõigus loovutati sama seaduse § <arv> <arv> alusel omandireformi õigustatud subjektiks ja tal on õigus nõuda maa tagastamist . Selliselt õigustatud subjektiks saanud isiku omandisse läinud maa loetakse omandireformi käigus tagastatud maaks , mille võõrandamise korral saadud tulu on maksuvaba . Õigustatud subjektile tagastatud maa jagamisel mitmeks kinnistuks ( krundiks ) , kehtib maksuvabastus iga kinnistu võõrandamisel . <arv> . Kas omandireformi käigus tagastatud ja kruntideks jagatud maa müük on maksuvaba ka sellisel juhul , kui maa sihtotstarvet on muudetud või krundid arendatud ( kommunikatsioonid ehitatud ) ? On mõistlik , kui tagastatud maale tehakse kulutusi selle hooldamiseks ja turuväärtuse tõstmiseks , mistõttu üldjuhul laieneb tagastatud maale maksusoodustus ka maa sihtotstarbe muutmisel ja kruntideks jagamisel . Näiteks kui kohalik omavalitus teeb maa asukohajärgses piirkonnas üldplaneeringu , mille kohaselt maatulundusmaa muudetakse äri-tootmismaaks ja tagastatud maa omanik muudab detailplaneeringuga sarnaselt oma maa sihtotstarvet . Kruntide arendamise puhul kuulub maksustamisele seal näiteks kommunikatsioonide väljaehitamisest saadud tulu ( ehituskulu on soetamismaksumuseks ) . Kui arendamine on olnud isiku ettevõtluseks , siis maksustatakse seda tulu kui ettevõtlustulu . Liisingulepinguga soetatud suvila/aiamaja võõrandamisel võib omandis oleku aega arvestada liisingulepingu sõlmimise kuupäevast . Kui aktsepteerida omandis oleku aja alguseks liisingulepingu lõppemise kuupäev , siis satuksid liisingulepinguga soetajad ebavõrdsesse olukorda võrreldes pangalaenu või omavahenditega soetajatega . <arv> . Suvila on olnud minu omandis mõttelises osas osaliselt üle <arv> aasta , kuid täies ulatuses ( kogu suvila ) alla <arv> aasta . Kas <arv> aasta tingimus loetakse maksustamisel täidetuks ? Jah , loetakse küll . <arv> . Kas kasvava metsa raieõiguse võõrandamisest saadud tulust võib maha arvata metsa uuendamisega seotud kulud ? Kasvava metsa raieõiguse võõrandamisel loetakse võõrandamisega seotud kuludeks ka metsa uuendamisega seonduvad dokumentaalselt tõendatud kulud . Maksumaksjal on õigus arvata need kulud maha samal või järgmistel maksustamisperioodidel metsa raieõiguse võõrandamisest saadud tulust , kui tegemist on metsa uuendamisega metsaseaduse tähenduses ning metsaomanik on metsauuendustööde kohta esitanud Keskkonnaametile metsateatise metsaseaduses sätestatud korras ja Keskkonnaamet ei ole keelanud teatises kavandatud tegevust . <arv> . Kas kasvava metsa raieõiguse võõrandamisest saadud tulust saab maha arvata täiendava <arv> eurot ? Raieõiguse võõrandamisest saadud tulust ei saa <arv> eurot maha arvata . Füüsilisest isikust ettevõtja ( FIE ) aga saab alates <arv>. aastast oma kinnisasjalt saadud metsamaterjali võõrandamisest saadud tulust täiendavalt maha arvata , kuni <arv> eurot , kuid mitte rohkem kui saadud tulust peale kulude mahaarvamist . <arv> . Miks ei saa väärtpaberite võõrandamisel kasust maha arvata väärtpaberikonto hooldustasusid ? Vara võõrandamisega otseselt seotud kuludeks saavad olla konkreetse võõrandamistehinguga otseselt seotud hädavajalikud kulud , milleta pole tehingut võimalik sooritada . Kui vara võõrandamise tehingut ei toimu , siis sellised kulud jäävad tegemata . Samuti võivad võõrandamisega otseselt seotud kuludeks olla muud mõistlikud ja hädavajalikud kulud , mis võimaldavad tehingut kasumlikumalt sooritada , näiteks maakleritasud . Väärtpaberikonto hooldustasud on väärtpaberite haldamisega seotud üldkulud , mida ollakse sunnitud tegema sõltumata müügitehingu toimumisest , mistõttu hooldustasud ei ole otseselt seotud konkreetse müügitehinguga ja neid kasust maha ei arvata . <arv> . Kas ja kuidas maksustatakse EVP-de kehtivusaja lõppemisega makstud hüvitis ? TuMS § <arv> lg <arv> p <arv> <arv> kohaselt ei maksustata omandireformi õigustatud subjektile makstud kompensatsiooni õigusvastaselt võõrandatud vara eest ja talle välja antud , kuid kasutamata jäänud EVP-de eest makstud hüvitist . pärandina , abikaasalt , vanemalt või lapselt saadud EVP-de eest makstava hüvitise maksustamisel on soetamismaksumuseks EVP-de enda nimele saamise aja päevakurss ( analoogselt selliselt saadud EVP-de müümisel ) päritud hüvitist ei maksustata , väljamaksmisel tulumaksu kinni ei peeta . <arv> . Kas residendist füüsiline isik saab aktsiatesse investeeritud summa deklareerida kahjuna väärtpaberite võõrandamisest , kui ettevõte , mille aktsiaid soetati , on läinud pankrotti või on likvideeritud ? Alates <arv>. aastast käsitatakse TuMS § <arv> lõike <arv> kohaselt väärtpaberite võõrandamisest saadud kahjuna ka TuMS § <arv> lõigetes <arv> ja <arv> sätestatud juriidilise isiku omakapitali vähendamisel või juriidilise isiku likvideerimisel saadud kahju . Seega on alates <arv>. aastast võimalik deklareerida kahju ka ettevõtte pankrotist tuleneva likvideerimise korral . <arv> . Elumajale ehitatakse juurde mansard- või lisakorrus . Raha ehitusõiguse või juurdeehitise müügist kantakse korteriühistu pangakontole ning seda kasutatakse edaspidi remonditöödeks korteriomanike üldkoosoleku otsusel . Kelle tulu on tehingu tulemusena saadud summa – korteriühistu oma , mille kulutamise sihtotstarvet määravad ühistu liikmed või korteriomanikest füüsiliste ja juriidiliste isikute oma ? Kuna selliste tehingute asjaolud ( sh tehingus osalevate isikute õiguslik staatus , õiguste ja kohustuse mahud , tegevuse majanduslikud tagajärjed ) võivad igal juhtumil erinevad olla , siis ei saa maksuhaldur anda maksustamise osas üldistavat seisukohta . Saab aga välja tuua põhimõtted , millest lähtuvalt maksuhaldur olukordi ja võimalikke maksuriske analüüsib ja millest lähtuvalt on sama võimalik teha ka maksumaksjal . Konkreetse üksikjuhtumi puhul on maksumaksjal alati võimalik maksuriske maksuhalduriga arutada . Kas on toimunud võõrandamine ? Maksuriski tekkimisest saab rääkida juhul , kui on toimunud ( kinnis)vara võõrandamine ( nt korteriühistu müüb tema omandis oleva korteriomandi , korteriomanikud müüvad mõttelise osa oma kaasomandist arendajale , korteriühistule vms , kes alustab ehitustegevust ja hiljem omakorda korterid müüb ) . Võõrandamine ei pea olema ilmtingimata vormistatud ostu-müügina , võõrandamine tähendab samuti vahetamist , teatud osast loobumist jmt tehingut , mille tulemusena ei ole algne omanik enam kinnisvara omanik või on tema kinnisvara ( suurus ) vähenenud . Kes võõrandas ? Kui on toimunud võõrandamine , tuleb esiteks vaadata , kes on võõrandaja . Näiteks korteriomanik loobub teatud mõttelisest osast oma kaasomandist , kuid tulu sellest tehingust soovib kanda kolmandale isikule ( nt korteriühistule ) , siis on võõrandaja ikkagi korteriomanik , mitte kolmas isik , kellele tulu edasi kanti . Kui vara võõrandab või teatud osast varast loobub äriühing/mittetulundusühing , on võõrandaja viimati nimetatu . Kas võõrandaja sai tulu ? Pärast seda tuleb välja selgitada , kas võõrandaja sai tulu . Tulu saamisel ei oma tähtsust see , kas tulu saadi rahana oma kontole või lepiti kokku selle edasikandmine kolmandale isikule . Juhul kui võõrandaja sai võõrandamise eest midagi vastu , on vastusaadu näol tegu tuluga . Kui võõrandaja ise otsustab , kuidas ta vastusaadut kasutab , saab seda käsitada tema tuluna . Konkreetse juhtumi asjaoludest sõltub , kas tulu saamise hetkena arvestatakse võõrandamise momenti , tulu saamise hetke või hetke , millal oluliselt säästeti . Mida võõrandati ? Järgmisena tuleb välja selgitada , mida võõrandati . Sellest sõltub saadud tulu maksustamine või maksuvabastus . Maksustamisel on oluline just see , MIDA võõrandati , mitte MILLEST võõrandati . Nt kui võõrandati osa kinnisasjast , mille oluline osa on eluruum , tuleb välja selgitada , kas võõrandatav osa oli kasutuses eluruumina või mitte . Maksuhalduri seisukohalt on tegu eluruumi/elukoha võõrandamisega , kui võõrandatav osa oli kasutuses eluruumina/elukohana . Eluruumi võõrandamisega ei ole tegu juhul , kui võõrandati kinnistu mõtteline osa , mida eluruumina ei kasutatud . Kui tegu on maksustamisele kuuluva tuluga , tuleb maksustatava kasu arvutamiseks leida soetamismaksumus . Kuna soetamismaksumus on erinevate objektide puhul erinev ja võib koosneda mitmetest kulutustest , hindab maksuhaldur iga tehingu puhul soetamismaksumust lähtuvalt konkreetsetest asjaoludest . Kui maksumaksjal tekib konkreetsel juhul küsimus tema maksukohustuse olemasolu või puudumise kohta , on tal võimalik maksuhalduriga nõu pidada tema elukohajärgses maksu- ja tollikeskuse teeninduskohas . <arv> . Minu onu sai hiljuti päranduseks maja ja õueaiamaa . Ta tahab need nüüd sügisel mulle kinkida . Kes ja kas üldse peab maksma kinkelepingu puhul tulumaksu ? Kui onu kingib Teile kinnistu ning kinkelepinguga ei kaasne lisatingimusi , ei ole onu maksustatavat tulu saanud . Teie kingisaajana olete saanud vara tasuta . Kui kinkena saadud kinnistu on koormatud kohustustega , siis kohustuste täitmisel võib tekkida kinkijale maksustatav tulu tema kohustuste täitmisest . Näiteks kui kinnistu tagatisel on võetud laen ning kingisaaja tasub kinkija laenukohustuse . Kui kinkelepinguga kaasneb lisatingimus , millest nähtuvalt on tegemist vahetustehinguga , ka siis võib tekkida maksustatav tulu vara vahetamisest . Kui tehing maksustatakse , siis maksustatakse saadud kasu ning arvesse võetakse võõrandatud vara soetamismaksumus ( vara omandamiseks tehtud kulud ) . Täiendavat infot vara võõrandamise erinevate tehingute maksustamise kohta loe siit .