kirjak	100610.url	TLÜ Akadeemiline Harta Harta tekst Tallinna Ülikooli Akadeemiline Harta ( edaspidi : Harta ) sõnastab Tallinna Ülikooli nägemuse enesest kui haridus- , teadus- ja kultuuriasutusest Tallinna , Eesti , Euroopa ja maailma kontekstis , sätestab ülikooli haridusfilosoofilised põhimõtted ning mõtestab lahti ülikoolielu ja ülikooli akadeemilise kultuuri põhiväärtused . Kõik teised ülikooli eeskirjad lähtuvad Hartas esitatud põhimõtetest . Tallinna Ülikooli enesemääratlus ja haridusfilosoofilised põhimõtted Oma liikmete jaoks on Tallinna Ülikool interdistsiplinaarne ja loominguline arengukeskkond , mis toetab nende kasvamist nii erialaliselt kui isiksustena ja põhineb akadeemilise vabaduse printsiibil : õpetlased ja üliõpilased seavad oma akadeemilise arengu sihid oma intellektuaalsetest huvidest ja akadeemilise arengu vajadusest lähtuvalt ning vastutavad oma tegevuse tulemuslikkuse eest . Ülikool tagab kõigile motiveeritud üliõpilastele võimaluse omandada nii nende poolt valitud erialale vastav pädevus kui ka nende laiapõhjalistele ja mitmekülgsetele intellektuaalsetele huvidele vastavad teadmised ja oskused . Oma õpetlaste ja tugitöötajate jaoks on ülikool intellektuaalne keskkond , kus toimub pidev dialoog eri valdkondade vahel ning saadud sünergiliste teadmiste ühitamine kaasaja elu arenguvajadustega . Tallinna Ülikool on teaduspõhine ülikool ja teeb kõik võimaliku parimate tingimuste loomiseks , mis võimaldavad õpetlastel oma teadus- ja loometööd vabalt ja tulemusrikkalt teostada . Ülikool on dünaamiline ja kõigis suundades avatud ning toob Eestisse pidevalt sisse uusi teadmisi ja mõttesuundi mujalt maailmast . Tallinna Ülikool on ühiskonda kui tervikut arendav ning Tallinna ja Eesti kultuurielu edendav institutsioon . Ülikool aitab kaasa ühiskonna kriitilise enesereflektsiooni tõusule , soosides oma õppejõudude osalust ühiskonna probleemide arutelus ja soodustades oma liikmete tegevust avalike intellektuaalidena . Ülikool mõistab oma rolli Eesti ühiskonnas aktiivse hoiakute ja väärtushinnangute kujundaja ning teadmistepõhise ühiskonna arendajana . Tallinna Ülikool on pühendunud Eesti ülikoolikultuuri kaasajastamisele ja edendamisele ning Eesti ülikoolide omavahelise koostöö tugevdamisele . Tallinna Ülikool lähtub humanistlikust haridusfilosoofiast , mille kohaselt ülikoolihariduse eesmärk peitub õppijas endas . Kiiresti arenevas ja muutuvas maailmas ei ole võimalik pikaajaliselt ette planeerida kõiki inimesel erialases töös vajaminevaid teadmisi ja oskusi ning see ei olegi meie siht . Ülikoolihariduse mõte on akadeemilistele teadmistele ja oskustele tuginev isiksuse areng . Õppimise põhitulemus on oskus õppida . Laiapõhjaline haridustaust kindlustab üliõpilasele oskuse tegelikke olukordi adekvaatselt hinnata , võime erinevais teaduslikes , poliitilistes ja kultuurilistes diskursustes orienteeruda , võime iseseisvalt , kriitiliselt ja loovalt mõtelda ning uusi teadmisi omandada . Erialane pädevus loetakse saavutatuks , kui Tallinna Ülikooli lõpetaja on omandanud erialased teadmised ja oskused , väärtustab neid ning on inspireeritud omandatud teadmisi rakendama ja arendama . Tallinna Ülikooli põhiväärtused Ülikooli väärtuste nurgakivi on akadeemiline vabadus . Iga ülikooli liige seab iseseisvalt oma akadeemilise arengu sihid ning vastutab oma otsuste ja tegevuse tulemuste eest . Ülikool respekteerib üliõpilase õigust valida eriala , seda vahetada , valida aineid ja õppeainete sooritusvorme ; õpetlaste vabadust teaduslike huvide ja teemade valikul ning kaitseb nende akadeemilist sõltumatust . Tallinna Ülikooli põhiväärtused on kvaliteet , kollegiaalsus , läbipaistvus , avatus ja suunatus näoga ühiskonna poole , mida ta mõistab järgnevalt : vähemalt ühele sihtfinantseeritavale teadusteemale kvalifitseeruva õpetlaste hulga olemasoluga ning vähemalt ühe <arv>+<arv> õppekava teostamise ja osalusega doktoriõppes ülikooli igas instituudis ; õppekava statuudis sätestatud paindliku haridusideoloogiaga , mis muuhulgas väljendub vähemalt <arv> % mahus valikuvabaduses kõigis bakalaureuse- ja magistritaseme õppekavade aineblokkides ( välja arvatud juhul , kus ülikoolivälised nõuded teevad selle võimatuks ) ja vähemalt <arv> % mahus valikuvabaduses üld- ja sissejuhatavate ainete blokkides , samuti akadeemilist kirjaoskust kindlustavate seminaride sisaldumises <arv>+<arv>-taseme õppekavades ; kompetentsikeskuse staatuse kinnitamisega ülikooli akadeemilistele üksustele , mis asetab neile vastutuse ja annab ülikoolisisese ainuõiguse viia läbi uurimistööd ja teostada või koordineerida õpet valdkonnanõukogu ettepanekul Senati poolt kinnitatud aladel ; ülikooli kvaliteedikontrolli põhimõtetes , mis on sätestatud ülikooli kvaliteedikindlustuse käsiraamatus . Kollegiaalsus ja solidaarsus väljendub ülikooli akadeemiliste ja tugitöötajate ning üliõpilaste sõbralikes , vastastikusele austusele põhinevates suhetes ja erinevate valdkondade koostöövalmiduses interdistsiplinaarse akadeemilise keskkonna arengu nimel . Kollegiaalsust toetavad üliõpilaste vähemalt <arv> % osakaal ülikooli Senatis ja akadeemiliste üksuste otsustuskogudes ; akadeemilise üksuse otsustuskogu ainuõigus koosseisu , eelarvet , tegevusi ja arengut puudutavate otsuste tegemisel ; ülikooli valdkonnanõukogude Senatis kinnitatud tegutsemispõhimõtted , mis kindlustavad samas valdkonnas tegutsevate akadeemiliste üksuste koostöö ; ülikooli juhtivate õpetlaste avalike loengute seeriad , mis tutvustavad parimat ülikoolis tehtavat tööd avalikult kõigile . selgete ja avalikustatud põhimõtete kehtestamine iga tüüpi otsuste tegemiseks ; ülikooli elektrooniline infosüsteemide võrgustik , mis võimaldab kõigile ülikooli liikmetele juurdepääsu neid puudutavatele andmetele ja ülikooli dokumentidele . ülikooli haridusfilosoofilised ning õppe- ja teadustöö arenduse põhimõtted , mis on fikseeritud selles hartas ja aluseks arengukavas planeeritud tegevustele ; ülikooli rahvusvahelistumisstrateegia , kõrgkoolide rahvusvahelistumise heade tavade leppe range järgimine , eelarveline eraldis rahvusvahelistumise fondi ning juhtivaid välismaa teadlasi regulaarselt ülikooli toovad ülikooli ja rektori külalise programmid ; õppekava statuudis sätestatud ja ülikooli võõrkeeleõppe korraga tagatud vähemalt B<arv> taseme ja soovitavalt C<arv> taseme nõuded kõigile ülikooli bakalaureuse- ja magistritaseme lõpetajatele . Ühiskondlik vastutus tuleneb ülikooli missioonist ja püüdest oma tegevusega Eesti ja Tallinna arengule kaasa aidata . Ülikool tõlgendab oma osalust ühiskonna arengus oma kompetentsi kasutamisena ühiskonna üldise arengu prognoosimiseks , tema vajaduste analüüsiks ja teadvustamiseks ning teadmispõhise riigivalitsemise toetamiseks , aga samuti tulevikku suunatud , innovatiivsete teadmiste loomiseks ja edasiandmiseks , eesti teaduskeele loomiseks ja arendamiseks ning eesti kultuuri arengu toetamiseks muudel viisidel . Ühiskondliku vastutuse kandmist toetavad ülikooli kuratoorium , mis ühendab oma maailmavaatelt ülikooli ideoloogiale lähedasi , poliitikas , majanduses , teadus- ja kultuurielus juhtivatel positsioonidel , avatud ja tulevikku suunatud mõtlemisega inimesi ; ülikooli koostöö Eesti ja maailma ettevõtlusega , ühisprogrammide loomine , panus sotsiaalsesse innovatsiooni ja loomemajanduskeskkonna arengusse ; ühiskonna vajadusi arvestava elukestva õppe võimaluste loomine ja arendamine ülikoolis ; ülikooli koostöö Tallinna linnaga , mis toetub ülikooli ja linna koostöölepingule sihiga arendada linna intellektuaalset keskkonda ja toetada linna tegevust ülikooli tegutsemisvaldkondades ; ülikooli koostöö Eesti erinevate piirkondadega , mis toetub ülikooli regionaalarengu põhimõtetele sihiga aidata kaasa piirkondade hariduslikule ja kultuurilisele arengule ning teha koostööd teiste sarnastes valdkondades tegutsevate mõjutajatega ; ülikooli koostöö Tallinna kultuuri- , haridus- , teadus- ja tervishoiuasutustega , mille põhimõtted on fikseeritud koostöölepingutes ja eesmärk on kaasata ülikooli kompetentsi laiemapõhjaliste ülesannete ühisel püstitamisel ja lahendamisel .