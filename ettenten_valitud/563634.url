kirjak	563634.url	Ministrid räägivad AAU-de elektriautode tehingust Jaanus Tamkiv : nn autode tehing , see koosneb iseenesest kahest osast . Üks on lepinguosa , mis puudutab nende autode soetamist ehk nn vahetustehing , et Jaapan saab meie AAU-d ja meie saame vastu nende elektriautod . Neid on kokku <arv> autot , mis siis läheb nii linnade kui ka valdade kui ka ASi Hoolekandeteenused sotsiaaltöötajatele selleks , et oma tööd teha ja nendega ringi liikuda . Ja teine selle lepingu osa on see , mis puudutab vastava taristu väljaehitamist , need laadimispunktid , <arv> laadimispunkti üle Eesti siis suuremates asulates transpordisõlmedes ja suuremate teede ääres selleks , et neid autosid saaks siis laadida ja kasutada . Ja täiendavalt veel selle lepinguosa toetusmeede eraisikutele nende elektriautode soetamiseks , mis peab tagama olukorra , et ka eraisikute huvi nende elektriautode soetamiseks tõuseks ja see toetuse maht , rahaline maht võimaldaks umbes soetada täiendavalt kokku <arv> autot . Hanno Pevkur : mis on oluline , on kindlasti see , et selle tulemuseks peab olema meie sotsiaalteenuse oluline paranemine , et valdadesse ja linnadesse need autod jõuavad ja jõuavad ka hoolekandeteenusteni , nii nagu keskkonnaminister ütles . Kui te teate , et Eestis on <arv> omavalitsust , siis <arv> autot on rohkem . Tõsi on see , et kõikidele valdadele-linnadele ehk siis kõikidele omavalitsustele me selle võimaluse anname autot soetada . Aga kui me võtame ainuüksi Tallinna , siis siin sotsiaaltöötajaid on oluliselt rohkem ja suuremates valdades on ka oluliselt rohkem , aga võib eeldada , et ka kõik sotsiaaltöötajad seda autot ei vaja ja võib-olla mõnel isegi ei ole juhilubasid . Nii et me oleme selle arvestuse , <arv> töötajat , omavalitsustega koos kokku pannud ja väga loodame tõesti , et inimesteni jõudev abi seeläbi oluliselt paraneb ja kõik abivajajad , kes on siis koduhooldusel või kes vajavad muul moel valla- või linnavalitsuse toetust , et seeläbi siis tõesti nende teenuse kvaliteet tõuseb ja paraneb . Juhan Parts : Põhikomponent on ikkagi suhteliselt vastupidava infrastruktuuri loomine , elementaarse infrastruktuuri loomine , mis väljendub kiirlaadimispunktide võrgustiku loomisel üle Eesti . Kokkuleppe alusel koostöös Jaapani konsultantidega kahe aasta jooksul - umbes see on see ajaline rakendusperiood - luuakse kiirlaadimispunktide võrgustik , mis suure tõenäosusega sisaldab <arv> kiirlaadimispunkti . Mis asi on kiirlaadimispunkt ? Kiirlaadimispunkt on see , kus aku laaditakse täis umbes <arv> minutiga . Ja teine projekt on see , mis on muidugi täiesti ebatavaline , ma kujutan ette , et Eesti inimestel võib-olla esialgu raske harjuda , aga püüdkem , et me hakkame maksma autotoetust eraisikutele teatud ulatuses . See rahaline maht , ma spekuleeriks , kui ma praegu ütlen , aga ma arvan , et see leping tagab suurusjärgus <arv> eraisikule autotoetuse , kui ta omandab elektriauto . Andrus Ansip : Ja ma tahan uskuda , et see inimeste huvi saab päris suur olema . See väike Mitsubishi auto , see tuli turule alles möödunud aasta lõpus ja ma tean seda , et käesoleva aasta jaanuaris on olnud näiteks Norras kõige enam müüdud väikeauto üldse . Ja kui me saame nüüd omale suurusjärgus <arv> kiirlaadimisjaama , see on jaapanlaste standard , mis on praegu ainuke maailmas levinud standard . See on „ Cha de Mo “ , mis võiks tähendada tõlkes „ lae ja liigu “ , aga sama hästi võiks ta tähendada tõlkes ka , „ kas teed soovite ? “ Ehk siis vahepeal tuleb teepaus , kui Tartusse näiteks sõita . Kui me saame <arv> sellist jaama , siis Eestist saab tõeline demoriik . Me oleme mitmel puhul rääkinud sellest , et me tahaksime mingisugustele innovaatilistele toodetele olla niisuguseks demomaaks - väike riik , kus on võimalik suhteliselt kiiresti rakendada uusi tehnilisi lahendusi ja selle <arv> kiirlaadimisjaamaga Eestist kindlasti saab väga eeskujuliku infrastruktuuriga , laadimistaristuga riik . Ma arvan , et see on väga innovaatiline lahendus ja Eesti inimeste jaoks muutub see elektriautode kasutamine ka üksjagu populaarseks .