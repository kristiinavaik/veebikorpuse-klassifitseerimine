kirjak	640009.url	Vajalikud sõnad jäävad lihtsalt kurku kinni . Sinu laps ei aima seda ja tuleb sinu juurde kindlas usus , et sina tead vastuseid kõikidele küsimustele . Loomulikult tead sa neid . Kuid lihtsalt niisama — käigu pealt — rüütada need teadmised õigetesse sõnadesse ei õnnestu . Mida vanemad on aga lapsed , seda keerulisemaid küsimusi nad esitavad . Reklaam <arv>-<arv>-aastane laps on vägagi uudishimulik . Teda huvitab ümbritsev maailm ning tema isiklik keha . Ta tahab teada saada võimalikult palju sellest , mida näeb teleris või reklaamiklippides . Küllap tahab ta siis ka teada , kuidasmoodi ema ja isa rakkudest tekib laps ja kus see konkreetselt toimub . Tütar võib lämmatada sind küsimustega : „ Kas sünnitamine on valus ? “ ( Ta nägi teleris sünnitust ) , „ Mis asi on preservatiiv ? “ ( Neid müüakse ju poes kassa juures kõrvuti šokolaaditahvlikestega ) , „ Milleks on vajalikud tampoonid ja sidemed ? “ ( Reklaam nendest on pidevalt teleris ) . Lugeda oskav poeg aga võib küsida orgasmi kohta , kui tal on tekkinud võimalus heita pilk mõnda ema või isa ajakirja . Ja lisaks veel lugematu arv küsimusi , mis tuuakse koju koolist ja vanemate sõprade käest . Väldi paljusõnalisust Veidi võib sind rahustada — antud vanuses lapsed ei oota vanematelt ammendavaid selgitusi koos kõikide anatoomiliste ja „ tehniliste “ üksikasjadega . <arv>-<arv>-aastane küsib : „ Kust ma siia ilma tulin ? “ ja kohe pärast seda : „ Miks vulkaanid purskavad ja maa väriseb ? “ Mõlemal juhul ootab ta ühetähenduslikku lühikest vastust . Nii tulebki vastata ja veel võimalikult lihtsalt . Laps peab ise vestluse käiku suunama . Kui sa hakkad lihtsalt vastama tema küsimustele , siis rahuldad sa lapseliku uudishimu ja ei pinguta üle . Kui ta küsib midagi seksiga seonduvat , püüa aru saada , millest jutt konkreetselt käib . Samaaegselt saad sa ka välja uurida , mida su laps juba teab . Võib juhtuda , et sul polegi midagi rohkemat lisada . Kui ta näiteks küsib , kas sugulaste seas on rasedaid , küsi vastu : „ Mis sind konkreetselt huvitab ? “ Räägi üksnes tõtt Lapsele peab rääkima üksnes tõtt ning väljenduma peab arusaadavalt . Saad ju kasutada nimetusi , mis sinu jaoks on mugavamad . Võid asja lihtsuse mõttes kasutada lapsepärasemaid sõnu . Samas on oluline , et vastavalt lapse kasvamisele , jääb teie vestlustesse üha vähem infantiilset terminoloogiat . Sõnastik peab arenema ja kasvama koos lapsega ( kui <arv>-aastasele saab rääkida nokust , siis <arv>-aastane peab tundma ka sõna „ peenis “ ) . Kõige suurem viga , mida võib teha , on asendada terminoloogia uduste väljenditega . Näiteks „ see koht “ jms. Nii hakkab laps mõtlema , et on olemas sellised kehaosad , mille olemasolu oleks parem unustada . Emotsioonid , mitte „ tehnika “ ! Selgita , et seks on üks armastuse väljendamise viise , et see on rõõmu ja naudingu allikas kahele inimesele , kes teineteist armastavad . See mitte üksnes ei valmista rõõmu , vaid tänu seksile tulevad maailma ka lapsed . Jutusta lapsele preservatiivi kasutamisest . Pole oluline laskuda üksikasjadesse . Piisab informatsioonist , et preservatiiv on selline asi , mis hoiab kinni isa rakud , et need ei ühineks ema omadega juhul , kui vanemad ei taha hetkel lapsi saada . Kui aga küsitakse sünnitusvalude kohta , on parem jutustada midagi sellist , mis last rahustaks : „ Kui valu on liiga tugev , siis antakse naisele valuvaigistit , nii nagu seda tehakse hambaarsti juures . Kui mina aga sind sünnitasin , siis ma tundsin suurt õnne . Pärast olin küll väga väsinud ja uinusin , sina minu süles . See oli imeline ! “ Kui oled ummikusse sattunud Mida aga siis teha , kui lapsed tahavad teada rohkem , kui sa oled suuteline seletama . Näiteks : „ Mida tädi ja onu tegid seal toas , kui ma imelikke hääli kuulsin ? “ Loomulikult ei pea sa reetma teiste inimeste voodisaladusi . Võid lihtsalt seletada , et teineteist armastavatel inimestel on erilised sõnad ja žestid , mida vaid nemad teavad . See on selline maailm , kuhu teised ei tohi sisse minna . Ja kui laps ise kunagi armub , hakkab ta samuti oma saladusi hoidma . Saladusi on mitte ainult abikaasadel , vaid ka sõpradel . Kui aga laps käib liialt peale ja sa tunned , et sul ei jätku sõnu või sa lihtsalt ei tea , kuidas olukorda seletada , ütle talle otse : „ Kallis , ma pean selle üle mõtlema , sest praegu ei ole ma kindel . Räägime homme edasi , eks ? “ Sa ei peagi kõiki üksikasju teadma — näiteks mehe anatoomiast või füsioloogiast . Seetõttu , kui sa ei kujuta ette , kuidas pojale seletada , mis temaga toimub , paku välja lihtne lahendus : „ Küsi isa käest , ta on ju ka poiss ! “ Sel moel saab väike mees end lihtsamini identifitseerida oma kehaga . Julgust On täiesti selge , et teatud sõnu on raske välja öelda . Need kõlavad harjumatult ja ebamugavalt . Seda sellepärast , et neid hääldatakse valjult väga harva . Seetõttu juba enne , kui kasvava lapse suust kõlab keeruline küsimus , püüa leida vastuseid . Tee mõtteis läbi vestlused ja püüa leida vajalikud sõnad . Püüa rääkida intiimsetest asjadest avameelselt mehega , õega või sõbratariga . Uuri raamatuid , mis on kirjutatud sellel teemal spetsiaalselt laste jaoks , loe , kuidas seal kirjeldatakse erinevaid olukordi . Nii õpid lihtsate sõnadega seletama asju , mida ise tunned suurepäraselt , kuid mis lapsele on raskesti aru saadavad .