kirjak	97082.url	laupäev , <arv> oktoober <arv> " Palu Issandat , et Ta võtaks meilt ära need maod ! " ( <arv>Ms <arv>:<arv> ) Iraagi inimõigusteministeerium avaldas hiljuti ametlikud andmed , mille kohaselt on alates <arv>. aastast Iraagis hukkunud vähemalt <arv> <arv> tsiviilelanikku . Lisaks hukkunuile on ligi <arv> <arv> elanikku saanud haavata . Hukkunute hulgas on teadaolevalt <arv> ajakirjanikku , <arv> teadlast ja <arv> kohtunikku . Rünnaku alla on sattunud üle <arv> mošee ning pigi poolsada kirikut . Tuhanded inimesed on pidanud oma kodudest põgenema . <arv>. sajand ! Kui targad , valgustatud ja head me oleme ! Ameerika õigeusupreester Thomas Hopko küsib <arv>. aasta <arv>. septembri terrorirünnakute üle mõtiskledes : " Miks need inimesed vihkavad meid [ ameeriklasi ] nii väga ? Mida me saame teha , et nende meelt muuta ? " , ning vastab : " Üks asi on kindel : me ei tee seda oma pornofilmide ega oma seksiga laetud kultuuriga . Me ei tee seda nõndanimetatud ameerika eluviisiga , viisil , kuidas me praegu elame – mida Solženitsõn nimetas " barbaarseks ja vulgaarseks materialismiks " . Me ei tee seda oma lihaliku elustiili abil . Me ei tee seda [ võimu- ] janu , vägivalla ega eneseõiguse abil . Me ei tee seda nende alandamise ega mõnitamise läbi . Me ei tee seda kindlasti mitte oma abordikeskuste abil ega meie , nagu seda nimetas paavst Johannes Paulus II , surmakultuuri abil , mis valitseb läänemaailmas , mis oli kord kristlik , aga mida nüüd nimetatakse lausa postkristlikuks . " Kui Iraagis hukkunud tsiviilelanikest kõneldes rõhutatakse eraldi ajakirjanikke , teadlasi ja kohtunikke , siis ei tähenda see , nagu oleks ühe inimese surm suurem tragöödia kui mõne teise oma . See kehtib ka siis , kui eristatakse tsiviilelanikke ja sõjaväelasi – lihtsalt viimased on niiöelda otseselt asjasse segatud ja teavad , millega nad riskivad . Iga inimese surm on Jumala tahte vastane , sest " Jumal ei ole teinud surma ega tunne rõõmu elavate hukkumisest " ( Trk <arv>:<arv> ) . Tõenäoliselt tahetakse ajakirjanikke , teadlasi ja kohtunikke nimetades näidata , et kuri ei põrka tagasi millegi eest – ja tõenäoliselt ei ole seal vahet ka sellel , kas tegemist on meeste , naiste või lastega . Sama sõnumit kannab see , kui kõigi muude purustuste hulgas tuuakse esile pühakodade ründamine ja hävitamine : ei ole midagi , mis oleks nii püha , et seda mitte jalge alla tallata . Ja tihtipeale näib , et eriti inimlik on tallata midagi seda enam , mida püham see peaks olema . Kristus käsib meil oma vaenlasti armastada . Kristus käsib meil loobuda kõigest maisest ja igasugusest isekusest Tema , Evangeeliumi ja jumalariigi pärast . Meie aga ütleme – iseäranis need meist , kes on eriti targad ja mõistlikud – , et " noh , päris nii nüüd ka ei saa " ... " muidugi peavad meil olema teatud ideaalid , aga " ... " eks elu taha ka ikka elamist " ... Olgu , kui nii ei saa , kas siis kuidagi teisiti saab ? Kas inimkond on oma tarkuses ja mõistlikkuses suutnud asju korraldada nõnda , et kõik oleksid õnnelikud ? Või et vähemalt enamus oleks õnnelik ? Kuidas see oligi : viimastel andmetel elab <arv>,<arv> miljardit inimest näljas ... Kui palju on neid , kes on muserdatud sõdadest ja vägivallast ? Kui palju on tagakiusatuid ja põgenikke ? Kui palju neid , kellelt on võetud eneseväärikus ja vabadus ... kasvõi või elementaarne vabadus korraldada igapäevaseid pisiasju , sest neid pisiasju ei olegi või arvab keegi suurem ja tähtsam , et tema teab paremini , mida alamad vajavad . Meil ei maksa arvata , et läänemaailmas oleme kõigest sellest priid : meil on oma ahelad , kasvõi needsamad , millest kõneleb isa Thomas Hopko . Meil kõigil on oma maod , kes meid ründavad , salvavad , hirmul hoiavad ning tapavad . Me kõik saame üksnes paluda , et Issand " võtaks meilt ära need maod " . " Jumalal on olnud hea meel lasta kogu täiusel Temas [ oma Pojas ] elada ja lepitada Tema läbi enesega kõik , tehes rahu Tema ristivere läbi . " ( Kl <arv>:<arv>-<arv> ) Ta on meid " kiskunud välja pimeduse meelevallast ja asetanud oma armsa Poja kuningriiki , kelles meil on lunastus , pattude andeksandmine " ( Kl <arv>:<arv>-<arv> ) . See on meie ainus lootus : " Nõnda nagu Mooses ülendas kõrbes vaskmao . " ( Jh <arv>:<arv> )