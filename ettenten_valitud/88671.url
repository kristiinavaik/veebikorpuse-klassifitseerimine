kirjak	88671.url	Igapäevane pühendumus Mulle tundub , et üha rohkem kätkeb <arv>. augustil tähistatav taasiseseisvuspäev endas paljude jaoks midagi endastmõistetavat . Iseseisvus ei tundu juba ammu mingi imena , veel vähem Jumala kingitusena , elu läheb majanduslikult pidevalt paremaks . Optimistlikumad prognoosid lubavad kümne aasta pärast keskmiseks palgaks <arv> <arv>–<arv> <arv> krooni , mis tolleks hetkeks kindlasti eurodega on asendatud . Selle optimismi taustal tundub isegi imelik , et on neid , keda meie riigi näiline edu murelikuks teeb . <arv>. augusti SL Õhtulehes avaldati intervjuu endise poliitvangi , siseministri ja presidendikandidaadi ning nüüd Pirita kloostris erinevaid projekte vedava Lagle Parekiga , kes siiralt tunnistas : « Mul on viimasel ajal tuleviku pärast hirm . » Otsides elust ilmekaid paralleele suhtumises oma riiki , komistasin eneselegi ootamatult narkoteemale . Hiljuti tunnistas tuntud lavastaja Ain Mäeots üles oma pikaajalise suhte kokaiiniga ja andis üles oma narkodiileri . Tahtmata liialt süüvida narkoteema üksikasjadesse , tahan mainida psühholoogiaprofessori Aaro Toomela loengust tabatud mõtet , et asjatundmatu , liiga lühike ja pealiskaudne narkovastane propaganda jätab paremal juhul kuulajate suhte narkootikumidega samaks . Sageli aga hakkavad nad hoopis asja vastu rohkem huvi tundma ning sellesse ka soodsamalt suhtuma . Küllap oleme midagi taolist kogenud ka kristlusest rääkimisel ja kindlasti oma riigile vajaliku patriotismi vajalikkuse rõhutamisel . Kui pühendumusele kutsuvaid sõnu ja üleskutseid ei saada nendega kooskõlas olev elu , mõjub öeldu pigem vastupidiselt : võõristust ja ärapanemise meeleolusid tekitavalt . Arvatavasti on niisuguste pealiskaudsete tunnete lai levik see , miks Lagle Parek näeb meie riigile hädaohtu . Tsiteerin veel kord juba nimetatud intervjuud , kus Lagle Parek kommenteerib üldistavalt oma endise kaasvõitleja Tiit Madissoni tegevust : « /—/ on ju palju neid inimesi , kes ei ole suutnud vastu võtta Eesti riiki . Aga nad keegi ei saa aru , et me kõik vastutame selle eest , missugune see riik on . Ja mitte ainult kõrgel ei ehitata riiki , vaid riiki ehitatakse ka kõige madalamal tasemel ja igal inimesel on võimalus selle riigi heaks midagi teha . » Igapäevase , südamega tehtud töö kõrval on kristlasel võimalus Eesti Vabariiki toetada ka palvega . Märgiks sellest , et me iseseisvust väärime ja seda hoida oskame .