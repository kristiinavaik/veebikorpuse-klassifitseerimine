kirjak	245822.url	Püüdes suhelda avalikkusega , seisavad kirikud tihti selle tõiga ees . Ilmselt ei olegi probleemile ühest lahendust . Teisalt aga eeldab meediaühiskonna kontekst ka kirikult uut ja loovat lähenemist . Ilmselt ei koge meediakanalid – erinevalt veel <arv> aasta tagusest ajast – kirikuid kuidagi eelistatud seisundis olevate partneritena . Kirik ja usk on nende jaoks üks paljudest fenomenidest , mis tänases ühiskonnas olemas . Seetõttu ei tasu kirikul eeldada , et tema sõnumeid , välja arvatud ajakirjanike meelest kriitilist uudisekünnist ületavaid sündmuseid , väga aktiivselt otsitakse . Seetõttu on kiriku ja/või religiooni suhtes kriitiliselt meelestatud isikutel või gruppidel alati kergem oma teavet meediasse edastada . Kirikul endal tuleb olla väga aktiivne , et oma sõnumit väljapoole oma liikmeskonda levitada . See eeldab järjepidevat tegevust , mille juures ei tasu karta , et infot saab liiga palju . Niikuinii ei jõua kõik pärale . Meedia kaudu teavitamine nõuab loomulikult kvaliteetset tööd . Ja oskust tihti keerukast teoloogilisest tagapõhjast tõusvaid veendumusi lihtsalt ja mõistetavalt edastada . Mis sugugi ei tarvitse ka parima tahtmise juures alati õnnestuda . Igal juhul on selge see , et enamikul tänastest inimestest ( sealhulgas ajakirjanikel ) on väga hägune ja vähene teadmine kristlikust usust tervikuna . Aktuaalsus ja aktiivsus on märksõnad , mida kirikute kommunikatsioonitegevus eeldab . Siit kerkibki üks põhilisi probleeme : kirikutel on vähe või peaaegu üldse mitte töötegijaid , kelle otsene ülesanne oleks tegeleda kommunikatsiooniga . Ilma järjepideva tegelemiseta jäävad aga kiriku sõnumid lihtsalt üldisest infolaviinist välja . Seetõttu on igati tervitav EELK otsus taastada kirikuvalitsuses kommunikatsiooniga tegeleva inimese töökoht . Ka valmiv Eesti Kirikute Nõukogu kommunikatsioonistrateegia püüab siinkohal kiriku hea sõnumi , evangeeliumi edastamisele ühiskonnas abiks olla . <arv> Kommentaari artiklile “ Kirikud kommunikatsiooni risttules ” Olen sellele ammu mõelnud , et usu- ja kirikuteemadel tuleks rohkem kirjutada ja kirjutada HÄSTI , et oleks ikka ilmne kvaliteet usuvastaste räuskamise kvantiteedi vastu kommentaarides . Julgemat ülesastumist ja teraseid mõtteid ! Kas olete lugenud usuvastaste kommentaare Delfis ja päevalehtedes ? Muud sõna kui räuskamine on paraku võimatu tarvitada nende kohta . usuvastastel on muidugi õigus oma arvamusele , ent arvamust tuleks avaldada korrektselt ja oma oponente respekteerivalt . Tänan vastukaja eest eelpool . Kirikulehe kommentaarid on küll vaoshoitud ja meenuta mitte räuskamist . Aga kurb oleks , kui kirikulehe lugejad toetaksid tsensuuri ja nn. “ delfi seadust ” . Räuskamist saab alati ignoreerida , autoritele heatahtlikult kaasa tunda . Kirik on piisavalt tugev , et seda endale lubada . …karavan liigub edasi . 