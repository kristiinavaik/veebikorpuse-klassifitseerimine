kirjak	tea_etioloogia.tasak.ela	Renata Sõukand “ Kubu pärismaalased ei otsi haiguspõhjuseid , nad lihtsalt eraldavad ühiskonnast iga indiviidi , keda haigus tabab . Kuid kõrgema arengutaseme saavutanud primitiivrahvaste seas valitseb tungiv soov leida seos haiguse tekitaja ja tagajärje vahel . ” ( Sigerist <arv> : <arv> ) . Inimühiskonna arengutaseme tõustes suureneb ka huvi haiguspõhjuste otsimise vastu . Haiguste etioloogia on alati olnud üks olulisemaid probleeme meditsiinisüsteemis . Hetkel puudub süstematiseeritud ülevaade , mis käsitleks haiguspõhjuseid eesti pärimusmeditsiinis . Ainus märkimisväärne süstematiseering , mis haarab ka eesti materjali , on Ilmari Mannineni doktoriväitekiri ( <arv> ) . HERBA <arv> loomisel tekkis autoril ( eriti arvestades meditsiinilist alusharidust ) kiusatus süstematiseerida rahvameditsiinialane materjal lähtuvalt akadeemilise meditsiini seisukohtadest . Nagu ütleb Ackerknecht ( <arv> : <arv> ) : “ Meie meditsiin <arv> ei ole AINUÕIGE MEDITSIIN , nagu ka meie religioon ei ole ANUÕIGE RELIGIOON ega ei ole olemas ühtset meditsiini , vaid suur hulk ja erinevaid , erinevas ajas ja ruumis . Me ei suuda mõista minevikku ega ka tulevikku , kui hakkame kõike hindama ainult tänapäeva standarditega . ” Pealegi sai kõrgkoolides õpetatav meditsiin oma praeguse suuna alles <arv>. sajandi keskpaigas , mil tekkis kindel eristusjoon rahva- ja teadusliku meditsiini vahel ( Honko <arv>-<arv> : <arv> ) . Seega me ei saa lähtuda ainult akadeemilise meditsiini haiguspõhjuste seletustest : ajalooliselt on paljud rahvad tajunud ja käsitlenud haiguspõhjusi erinevalt . Mõistmaks <arv>. sajandi eesti rahvameditsiini , peab olema teadlik nii primitiiv- kui keskaegse Euroopa meditsiini ja <arv>. sajandil selgelt eristunud akadeemilise meditsiini teooriatest . Sellel ajal oli eesti ühiskond piisavalt avatud : eestlased elasid tihedas kontaktis oma naabritega ( venelased , leedulased , soomlased ) ja ka valitsejaklassiga ( baltisakslased ) , vastupidiselt loodusrahvastele . “ Eesti külades möödunud sajandi teisel poolel ja käesoleva algul üleskirjutatud teated rahvameditsiinist kopeerivad kohati valitseva kihi seas levinud koolimeditsiini seisukohti , laenulisusest kõnelematagi . Ja seda on loomulik oletadagi : kui tervis käest , kõlbab iga nõu järele proovida , isegi kui see tuleb vaenlaselt . ” ( Veidemann <arv> : <arv> ) . Primitiivmeditsiin on reeglina maagilis-religioosne , kasutades siiski mõningaid ratsionaalseid elemente , samal ajal kui meie meditsiin on valdavalt ratsionaalne ja teaduslik , rakendades väheseid maagilisi elemente ( Ackerknecht <arv> : <arv> ) . Ei tohi ka unustada , “ et niinimetatud “ rahvameditsiin ” ja “ teaduslik meditsiin ” on suunatud kahele erisugusele teadvuse vormile - kirjata ja kirjalikule teadvusele ” ( Lotman <arv> : <arv>-<arv> ) . Pärimusmeditsiinis on pooleks nii üht kui teist - eestlased , kui tihedaid kultuurikontakte omav rahvas oli <arv>. sajandiks omandanud peale kirjakeele veel ka üsna ratsionaalse maailmapildi . Koostades antud artiklit seadis autor endale eesmärgiks saada ülevaate eesti pärimusmeditsiini haiguspõhjustest , mis aitaks süvendada ettekujutust <arv>. sajandi ühiskonna tervisekäsitlusest ja seega lihtsustaks tööd HERBA-ga . Artikli esimeses osas annab autor ülevaate haiguste etioloogia käsitlustest , toetudes meditsiiniantropoloogilisele kirjandusele . Teine osa keskendub eesti pärimusmeditsiini haiguspõhjuste süstematiseeringule , tuginedes esimeses osas nimetatud autoritele ja HERBA-s nimetatud haiguste käsitlemisel valitud ERA materjalidele . Autor pidas vajalikuks anda põhjalikuma ülevaate haiguste etioloogia käsitlusest lähtudes meditsiiniantropoloogilistest seisukohtadest , kuna eesti keeles praktiliselt puudub antud teemat käsitlev kirjandus . Haiguspõhjuste klassifikatsioonide tõlgete ülesandeks on peale ülevaate andmise veel kujundada vastav terminoloogia . Artikli järgnev osa keskendub veidi pikemalt primitiivmeditsiini teooriate käsitlusele ja toob võrdluseks ka akadeemilise meditsiini haiguspõhjuste klassifikatsiooni . <arv>.<arv> Primitiivmeditsiini haiguspõhjused Primitiivühiskonnad <arv> ja nendega samal arengutasemel olevad hõimud olid eelmisel sajandil meditsiiniantropoloogide põhiline uurimisobjekt . Need hõimud elasid teatud ajani kas suhtelises või täielikus eraldatuses kõrgkultuuridest ja ka üksteisest . Seega võib öelda , et primitiivmeditsiin kujunes isoleeritud tingimustes ja sellel ei olnud muud toetust peale kohaliku hõimuvalitsuse . Seejuures on oluline ära märkida , et “ kui ravija või maag ise ei olnud pealik , siis oli ta vähemalt hõimu juhtimisega tihedalt seotud ” ( Ackerknecht <arv> : <arv> ) . Loodusrahvaste meditsiin levis suulise pärimusena vanemalt põlvkonnalt nooremale . Põhjuseks oli nii kirja puudumine kui ka õpetaja rolli olulisus . Kui midagi antigi tekstina edasi , siis oli see arusaadav ainult asjasse pühendunuile<arv> . Primitiivmeditsiin on sisuliselt kirjata ühiskonna tunnusmärk , kuna enamik kõrgkultuure omasid kirja . Primitiivmeditsiini iseloomulikuks tunnuseks ei ole seda kasutava ühiskonna madal kultuuri- või religiooni arengutase , küll aga tänapäevases mõttes tehnoloogia puudumine ( Landy <arv> : <arv> ) . See kõik viis selleni , et meil ei ole tegemist ühe , vaid paljude erinevate “ primitiivmeditsiinidega ” , mida võib loendada vähemalt sama palju kui erinevaid hõime ( Wellin <arv> : <arv> ) . Paljud loodusrahvad ei eristanudki algselt haigusi muust ebaõnnest , mis segas loomulikku elukulgu ( Baer <arv> : <arv> ) . Reeglina ei käsitlenud nad haiguseid , surma ja õnnetusjuhtumeid loomuliku sündmusena - seda võidi pidada üleloomuliku toimingu või jõu tagajärjeks . Müstilised objektide sissetungid , hingekaotused , seestumised , tabu rikkumine või nõiakunst olid kõige sagedasemad haiguspõhjused . Sageli olid ühes hõimus vastuvõetavad mitte üks , vaid mitu nendest ( Ackerknecht <arv> : <arv> ) . On öeldud , et “ üks neid tegureid , mis eristas inimese loomast , oli inimese kahtlus , et nendel nähtustel , mida ta jälgib , on olemas ka varjatud väärtus ... ” ( Landy , cit . May <arv> : <arv> ) . Kuid mitte kõik loodusrahvad ei näe põhjuseid ainult üleloomulikes tegurites : nii näiteks Azande rahvas ei pöördunud ennustaja poole haiguspõhjuse seletamiseks enne , kui loomuliku seletuse katsed olid läbi kukkunud ( Baer <arv> : <arv> ) . Meditsiiniantropoloogid on pakkunud erinevaid võimalusi primitiivmeditsiini haiguspõhjuste käsitlemiseks . Nii jagab Peter Morley loodusrahvaste haiguspõhjuste nägemusi üldjoones neljaks :  Allikas : Morley ( <arv> : <arv>-<arv> ) Ervin Heinz Ackerknecht kasutab oma klassifikatsioonis veidi erinevat lähenemist . Jaotades teooriad loomulikeks ( akadeemilise meditsiini tõekspidamistega enam-vähem seostuv ) ja üleloomulikeks ( kõik ülejäänud , nähtamatu maailmaga seonduv ) , annab Ackerknecht põhjalikuma ja detailsema jaotuse . See põhineb <arv> primitiivse ühiskonna meditsiini analüüsil , mis annab alust pidada seda piisavalt representatiivseks , kuid samas tuleb toonitada , et kõik esitatud haiguspõhjused ei kehti ühe konkreetse kogukonna kohta . Haigustekke teooriad loodusrahvastel ( Ackerknecht <arv> : <arv>-<arv> ) Tabel <arv> A. Loomuliku tekke teooriad . Teaduslikud või populaarsed teooriad , mis peavad terviserikke põhjuseks selliseid nähtusi , mis tänapäeva meditsiini põhimõtete kohaselt näivad ratsionaalsed . Infektsioon . Käsitletakse kui kahjuliku elusorganismi tungimist ohvri kehasse , kusjuures on võimalik , kuid mitte vältimatu seostamine Kochi ja Pasteuri avastustel põhineva “ pisikulise haigustekke teooriaga ” . Stress . Ohvri füüsiline või psüühiline ülepingutus , nagu ületöötamine , pikaajaline nälg või janu , nõrgestavad kuum või külm ; mure , hirm või emotsionaalne häire , mis tänapäeval kuuluvad psüühiaatria valdkonda . Orgaaniline mandumine . Füüsiliste võimete vähenemine vanemas eas , mõne organi ( näiteks süda või neerud ) rike või tõsine pärimuslik haigus , mis ilmneb sagedasti juba sündides või siis varajases lapsepõlves . Õnnetusjuhtum . Füüsiline vigastus , mille puhul ei kahtlustata üleloomulikkude jõudude sekkumist või ettekavatsetud tegu . Ilmne inimese vägivald . Teisele inimesele sihilik kehavigastuste tekitamine , näiteks vägivaldsete tülide , kallaletungi , sõdade jms käigus . Siia kuulub ka enesetapu katse ( nn “ sissepoole suunatud agressioon ” ) . B. Üleloomuliku tekke teooriad . Müstilise tekke teooriad . Teooriad , mis peavad haigustekke põhjuseks mitte inimese või üleloomuliku olendi tegevust , vaid pigem umbisikulist põhjuslikku seost ohvri isikuga , tema teo või kogemusega . a. Usk . Haiguste seostamine astroloogia mõju , isikliku ettemääratluse või õnnetu saatusega . b . Pahaendeline aisting . Tugevate unenägude , märkide , helide vms kogemine , millest usutakse , et nad mitte ainult ei ennusta , vaid ka põhjustavad haigusi . c . Puutenakkus . Kontakti astumine mingi tähenduslikult reostatud objekti , olluse või inimesega . d . Müstiline kättemaks . Mõne tabu või moraalse koodeksi vastu eksimine , juhul kui see põhjustas haiguse iseenesest , ilma üleloomuliku olendi sekkumata . Animistliku põhjuslikkuse teooriad . Teooriad , mis põhjendavad tervise halvenemist üleloomuliku olendi ( hing , kummitus , vaim või jumalus ) tegevusega . a. Hingekaotus . Haiguse tingib vabatahtlik ja tihti ajutine hinge lahkumine ohvri kehast . b . Vaimu agressioon . Haigust seostatakse pahatahtliku või solvatud üleloomuliku olendi vaenuliku , tujuka või karistava toiminguga . Maagilise põhjuslikkuse teooriad . Teooriad , mis seostavad haigust kadeda , solvunud või kuritahtliku maagilisi võtteid kasutava inimese varjatud teoga . a. Posimine ( Sorcery ) . Kuritahtliku inimese iseseisev või spetsialisti ( šamaan , maag ) abil teostatud maagiline võte , mis põhjustab terviserikke . b . Nõidus ( Witchcraft ) . Haiguse tekitajaks on inimene , kellest usutakse , et tal on olemas kindel jõud ja oskus kurja teha ; seejuures ei ole oluline teo kavatsetuse aste . <arv>. <arv>. Akadeemilise meditsiini haiguspõhjused Akadeemiline meditsiin alustas oma arengut ühiskonnas , kus nii kommunikatsioon kui ka kiri olid olulised elu atribuudid . See võimaldas ideede kiiret levikut ja ravimismeetodite ühtlustamist , mis ei olnud primitiivmeditsiini puhul võimalik . Tänapäeva inimene on “ harjunud nägema haigusi kui puhtalt bioloogilist nähtust ja meditsiini kui loomulikku sellevastast refleksi ” ( Ackerknecht <arv> : <arv> ) . Teaduslikus meditsiinis võib pidada haiguse põhjustajateks ainult selliseid tegureid , mille olemasolu on võimalik silmaga näha ja/või teaduslikult kindlaks teha . Alljärgnev tabel illustreerib seda ilmekalt . Haigustegurite klassifikatsioon ( Mascie-Taylor <arv> : <arv> ) Tabel <arv> Toitained . Haiguse võib põhjustada kindla toitaine ( näiteks rasvad , süsivesikud valgud , vitamiinid ) puudus või liigküllus . Keemilised ained . Mürgid , allergeenid või ärritajad , mis sattuvad organismi väljastpoolt ja võivad tekitada haiguse või , häirides neerude tööd , põhjustada inimraku metabolismijääkide kuhjumist kehas . Füsioloogilised tegurid . Teatud sündmused ja tavapärase elukäigu muutused võivad mõnedel inimestel anda tõuke haigusnähtude tekkimiseks , näiteks võib tuua südamepöörituse raseduse alguses . Geneetilised tegurid . Tänapäeval tuntakse palju geneetilisi haigusi : alates tuumamutatsioonidest ja lõpetades kromosoomanomaaliatega . Psühholoogilised tegurid . Arvatakse , et ülekaalukalt psühholoogiliste teguritega on tegemist situatsioonides , nagu peavalu , iiveldus , oksendamine , maohaavad ja kõrge vererõhk . Füüsilised tegurid . Näiteks tuli , päikesekiired ja tasakaaluhäireid tingida võivad gravitatsioonimuutused . Elusorganismi sissetungimine . See on üks suuremaid haigustegurite rühmi . “ Sissetungijaid ” , kes kuuluvad loomariiki , nimetatakse “ kõrgemateks parasiitideks ” ( või lühidalt parasiitideks ) ja need on kas paljuraksed , nagu lestad ja ussnugilised , või üheraksed , nagu amööbid ja malaariatekitajad . Teistest haiguseid tekitavatest organismidest võib nimetada seeni , baktereid , riketsiaid ja viiruseid . <arv>.<arv>. Ilmari Mannineni haiguskäsitlus Autor peab vajalikuks pühendada eraldi peatükk Mannineni doktoriväitekirjas ( <arv> ) esitatud haiguspõhjuste käsitlustele , mida ei saa otseselt paigutada ühegi eelneva alla . Nagu ka eesti pärimusmeditsiin , sisaldab Mannineni käsitletav materjal ( kajastab osaliselt ka eesti tekste ) segu tollal valitsevatest meditsiiniarusaamadest . Manninen keskendub siiski ainult üleloomulikele haigustele , jättes kõrvale ratsionaalsed , mis ei luba seda jaotust täiel määral aluseks võtta . Pealegi käsitleb ta haiguseid , mitte nende põhjuseid , kuigi lähtub tegelikult viimastest . Arvestades sellise süstematiseeringu keerulisust , jaotab Manninen haigused lähtuvalt nende päritolu ja ilmumiskuju järgi . Demonoloogilised haigused soome rahvausundis ( Manninen <arv> ) I. Haigused päritolu järgi : Surnutest pärinevad haigused Maavaimudelt ja maast pärinevad haigused Metsavaimudelt ja metsast pärinevad haigused Veevaimudelt ja veest pärinevad haigused Tuulest pärinevad haigused Tulest pärinevad haigused Maja ja saunavaimudelt pärinevad haigused Haigused , mida saadavad konkreetsed jumalad , samuti erinevatest põhjustest tingitud haigused Haigusdeemonid II Haigused ilmumiskuju järgi : Seestumine kui haiguse põhjus Välisjõu kallaletung kui haiguse põhjus Nakkus-rünnak Artikli järgnevas osas on autor püüdnud luua ülevaate eesti pärimusmeditsiini haiguspõhjustest , süstematiseerides neid eeskätt haiguspõhjuse nimetuse järgi , mille tingib rahvameditsiinialase arhiivimaterjali iseärasus . Nimelt on pärimusmeditsiinialased teated edasi antud reeglina kas napisõnaliste uskumusteadetena või konkreetsete kombekirjeldustena , sisaldades tihti ainult märksõnu , mille sisu ( ja ka vastuolulisus ) saab mõistetavaks suurema hulga materjali läbitöötamisel . Haiguspõhjuse nimetus võib mängida haiguse nimetuse rolli ja vastupidi , kuid teksti lugedes on kohati raske mõista , kummast on juttu . Märkigem ära veel üks nimetusega töötamise iseärasus - haiguspõhjused võivad olla nii primaarsed kui sekundaarsed . Primaarne põhjus on haiguse algseim , esmane põhjus . Sekundaarne põhjus on aga primaarsest põhjusest tulenev haigus või sümptom . Näiteks tuuakse oksendamise põhjuseks venitust , kuid venitus ise võib tuleneda raskest tööst või muust ülepingutusest . <arv>.<arv>. Klassifikatsioon Järgneva klassifikatsiooni aluseks on võetud peamiselt Ackerknechti primitiivmeditsiini haiguspõhjuste skeem ( <arv> ) , kuid on arvestatud ka teisi ülaltoodud skeeme . Autor pidas vajalikuks tekitada kahe asemel kolm põhirühma - ratsionaalsetele ja üleloomulikele põhjustele lisandusid veel segapõhised seletused , mis viitasid nii esimesele kui teisele , vastavalt olukorrale . Skeemi koostamisel toetuti HERBA loomise käigus läbitöötatud materjalile . I. Ratsionaalpõhised haigusseletused Haiguspõhjused , mida on võimalik ratsionaalselt seletada või millel on olemas konkreetne , nähtavas maailmas eksisteeriv põhjustaja või väljund . Siin võib esineda nii primaarseid ( külmetus , uss , ületöötamine ) kui ka sekundaarseid ( venitus , nakkus ) haigusseletusi . <arv>. Parasiit Teise elusorganismi tungimine inimorganismi . Pärimusmeditsiinis eristati eeskätt silmaga nähtavaid parasiite , milleks olid peamiselt igasugused ussid . Ülekaalukalt primaarne haiguspõhjuste rühm . Tüüp <arv>. Uss . Tegemist on peamiselt erinevate nii reaalselt eksisteerivate kui ka kujutletavate ussidega . Tüüp <arv>a : Nahahaiguste tekitajad . Pisikesed ussid , kes oma elutegevusega kutsuvad esile naha ärritust ( sügelised ) . Sellelaadsete teadete korral võib kahtlustada ka akadeemilise meditsiini mõju . Tüüp <arv>b : Ussnugilised . Võivad olla nii primaarseks ( kõhuvalu , kurnatuse ja väsimuse põhjusteks ) kui ka sekundaarseks haiguspõhjuseks - ussi “ ärkamise ” ja elutegevuse inimagressiivseks muutumise algpõhjuseks loeti näiteks vale toitumine ( tüüp <arv> ) või ülepingutus tööga ( tüüp <arv> ) . Tüüp <arv>c : Solkmed . Primaarse ( ninahõõrumise , hammaste krigistamise ja rahutuse ) põhjusena esineb suhteliselt vähe . Peamiselt on tegemist konkreetse diagnoosiga , mille algpõhjus on kas vale toitumine ( tüüp <arv> ) või nõidus ( tüüp <arv>-<arv> ) . <arv>. Stress Inimorganismi jaoks äärmusliku olukorra ( tugev külm või kuum , liigne või vähene toit vms ) pikaajaline kestus või järsk ja tugev ärritaja mõju ( ehmatus ) , mis viib inimorganismi kaitsesüsteemid tasakaalust välja . Tüüp <arv>. Külm . Külmetus , alati primaarne , sagedamini esinev enamiku haiguste põhjustaja ( nohu , jooksva , oksendamine , voolmed , köha , kurguhaigused jne ) . Siit kumab läbi põhjamaalastele iseloomulik külma kui vastase tunnetamine . Tüüp <arv>. Töö . Raske , ülepingutust nõudev töö , eriti raskete asjade ( viljakotid , kivid ) tõstmine on samuti paljude haiguste primaarseks põhjuseks . Rasket tööd peeti venituse ( tüüp <arv> ) primaarseks põhjuseks . Ületöötamisest võis saada ka nari ( liigesehaigus ) või valged ( naistehaigus ) . Tüüp <arv>. Emotsioon . Tugev emotsionaalne ärritus , mis põhjustab inimorganismis stressireaktsiooni . Tüüp <arv>a : Ehmatus . Võis olla nii primaarne ( une pealt ehmumine ) kui ka sekundaarne ( ehmatus metslooma nägemisest ( tüüp <arv>b ) , nõiduse ( tüüp <arv>a ) võimalikkuse mainimisest ) . Ehmatus võis põhjustada naistehaigusi , langetõbe , rabandust , paistetust , löövet , väärarenguga lapse sündi jms. Tüüp <arv>b : Vihastamine . Primaarne haiguspõhjus iseenesliku vihahoo korral ja sekundaarne ärritaja olemasolu korral . Võis tekitada peavalu , väärarenguga lapse sündi vms. Vihastamine on inimese emotsioon , seda tuleb selgelt eristada vihast ( tüüp <arv> ) . Tüüp <arv>c : Igatsus . Lähedase inimese kaotus ( surm , lahkuminek , kauaaegne eemalolek ) põhjustas seisundi , milles inimene kaotas isu , närbus ja silmanähtavalt kaotas jõudu . Samasugust seisundit täheldati ka armunute juures . Tüüp <arv>. Toit . Ühiskonnas , kus näljahädad ei kuulunud veel unustatud ajaloo valdkonda , oli toidul eriline tähendus . Toit võis nii ravida kui ka põhjustada haigusi . Oli reeglina primaarne haiguspõhjus . Tüüp <arv>a : Ülesöömine . Eriti pärast pikemat paastuaega raskestiseeditava toiduga liialdamine võis põhjustada kõhuvalu , pisti ( pisteid rinnus või kõhupiirkonnas ) , kõhulahtisust , kõhuusse jms. Tüüp <arv>b : Harjumuspärase toidusedeli vahetumine . Seda juhtus tavaliselt kas kevadel , kui lehmad tulid lüpsile , või sügisel , kui tapeti koduloomi . Järsk toiduvahetus põhjustas tavaliselt korraks kõhuvalu või kõhulahtisuse , mida ka vastavalt põhjendati . Peale selle on näiteks tedretähti põhjendatud piima joomisega , kuna nad tavaliselt ilmuvad kevadel ja kaovad talveks , kui lehmalüpsmine lõpetatakse . Tüüp <arv>c : Alatoitumine . Seda juhtus peamiselt ikaldusaastatel ja kevaditi , tingis nõrkuse , peavalu jms. On nimetatud ka kehvveresuse primaarseks põhjuseks . Tüüp <arv>d : Mürgitus . Mürgituse võis saada halvaks läinud toidust või ka mürgiseid taimi süües . Reeglina primaarne haiguspõhjus . <arv>. Organismi mandumine Inimorganismi kulumine või haiguslik muutumine . Tüüp <arv>. Vananemine . Vaatamata rasketele elutingimustele ja madalale keskmisele elueale , eristati kindlalt haigusi , mida primaarse põhjusena seostati vanadusega . Tavaliselt neid ei tõlgendatudki haigustena , vaid võetigi vananemise märgina , nagu näiteks juuste halliks minemine , nägemisteravuse vähenemine , silmakae . Tüüp <arv>. Keharike . Kindla organi funktsioonihäire . Näiteks primaarse põhjusena esinev neeruhäire võis tingida uriinipidamatuse või vere esinemise uriinis . Tüüp <arv>. Venitus . On teine suurem põhjuste grupp peale külmetuse ( tüüp <arv> ) . Kaevati , et inimene oli ennast “ ära tõstnud ” , “ ära venitanud ” , “ tööga ära tapnud ” , “ südame sooned ära venitanud ” , “ naba kohalt ära nihkunud ” ( Lüüs <arv> : <arv> ) . Väljenditest lähtuvalt , võib olla tegemist nii primaarse kui sekundaarse põhjusega . Siiski ülekaalukalt käsitletakse venitust omaette haigusena kui raske töö ( tüüp <arv> ) tagajärge , kuid tihti nimetatakse ka kui oksendamise , kõhu- või seljavalu algpõhjust . Tüüp <arv>. Eritusrikked . Mingi kehasekreedi produktsiooni vähenemine või konsistentsi muutus . Reeglina esines sekundaarse põhjusena - liigsest nutmisest põhjustatud pisarate lakkamine ja sellest silma kuivamine . <arv>. Õnnetusjuhtumid Primaarse haiguspõhjusena ei ole õnnetusjuhtumid muidu arvestatavad , kui sellele ei suudeta leida muud mõistlikku põhjendust või kui tegemist ei ole ühega alljärgnevast . Tüüp <arv>. Hammustus . Hammustust eristati muudest vigastustest sellepärast , et see võis olla eriti eluohtlik ja sageli ravimatu . Tüüp <arv>a : Ussihammustus . Võis olla nii primaarne kui ka sekundaarne põhjus ( tüüp <arv>c ) . Eesti rahvausundis on ussil segane staatus : teda peetakse nii targaks loomaks kui ka kurjuse kehastuseks , esimene pärineb paganlikust , viimane ristiusust . Tüüp <arv>b : Marutõbise looma hammustus . Seda loeti primaarpõhjuseks , juurdlemata selle üle , kus see marutõbine ise haiguse sai ( küllap teise omasuguse käest ) . Marutõbe teati ja kardeti , seepärast hävitati nii kodu- kui ka metsloomad vähimagi kahtluse puhul . Tüüp <arv>c : Muu hammustus . Tegemist võis olla nii mets- kui ka kodulooma , sääse või putuka hammustusega , mis oli reeglina primaarne põhjus , kuid looma tahtliku ärritamise korral võis kujuneda ka sekundaarseks . Tüüp <arv>. Vigastus . Kudede kahjustus , mis ei ole tingitud hammustusest . Tüüp <arv>a : Tahtlik vigastus . Kas inimese või looma otsene agressioon , mis tõi endaga kaasa kudede vigastuse ja/või verejooksu . Sekundaarse põhjusena võis olla tingitud ka ohvri valest käitumisest ( looma ärritamine , tüli ) , kuid tihti esines primaarse põhjusena kui agressori vägivalla avaldus . Tüüp <arv>b : Kogemata vigastus . Reeglina primaarne . Kas vigastatu enda , teiste inimeste või loomade kogemata tekitatud lõikehaavad , muljumised , murrud , esemete allaneelamine jms. II . Üleloomulikupõhised haigusseletused Haiguspõhjused , mida seletatakse teispoolsuse valdkonda kuuluvate jõudude , oskuste vms kaudu . Tegemist on peamiselt primaarsete haiguspõhjustega . Teispoolsusest pärit olenditest ringles palju muistendeid ja lugusid , samuti omistati teatud tunnusmärkidega inimestele üleloomuliku jõu valitsemise oskust . <arv>. Müstilised põhjendused Põhjendus ei ole ratsionalistlik ega seostu ka otseselt mõne konkreetse üleloomuliku olendiga , vaid pigem müstifitseeritud jõu või substantsiga . Tüüp <arv>. Jumal . Saatus , mis oli jumala poolt ette määratud , võis põhjustada haigeksjäämise ja sel juhul ei saanud haigust keegi teine peale jumala enda ära võtta . Selline põhjendus ei ole väga levinud , ilmselt sellepärast , et eestlaste jaoks oli saatus midagi sellist , mis on on inimese enda teha . Tüüp <arv>. Ülekandenakkus . Haigus hakkas külge tähenduslikult reostatud substantsi puudutamisest , harvem üksnes nägemisest . Selleks võisid olla inimese higi , väljaheited , uriin , menstruatsiooniveri vms , mis omasid eesti rahvausundis erilist jõu tähendust . Tüüp <arv>. Normi rikkumine . Eesti külaühiskonnas kehtisid kindlad käitumisnormid - haigused mängisid ühiskonnakorra regulaatori rolle ja paljusid neist põhjendati teatud normide rikkumisega . Seejuures ei olnud tihti oluline , kas normi rikuti tahtlikult või tahtmatult . Vale käitumine teatud situatsioonides võis olla ka primaarseks põhjuseks vaimu agressioonile ( tüüp <arv>-<arv> ) . Kuna alatüüpe võib leida lõpmatult ja nad kohati kattuvad , siis olgu siin esitatud vaid mõned neist . Tüüp <arv>a : Rasedusega seotud normid . Rase , hoidmaks tulevast last teatud haiguste eest , pidi jälgima kindlakskujunenud tavasid . Nii ei tohtinud rase naine tulekahju nägemisel oma keha puudutada , muidu tekkisid lapsele samale kohale nn tulemärgid . Ei tohtinud ka pesumollist vett sorinal välja lasta , lapsel pidi uriinipidamatus tekkima . Tüüp <arv>b : Loomadega seotud normid . Loomad mängisid talupoegade elus tähtsat rolli , talvel toodi nad peretuppa sooja ja kohati hoolitseti nende eest rohkem kui inimeste eest . Ei tohtinud loomadega ( eriti kassiga ) ühest nõust juua ega ühte pala süüa , see võis põhjustada nohu , köha või kurguhaiguse . Teatud looma käitumise korral tuli vastata kindlakskujunenud tava kohaselt , muidu võis loomalt haiguse saada : näiteks kui loom röhitses , siis tuli teda kergelt lüüa või kolm korda sülitada , muidu pidi saama soolatüükad või veisröögatused . Hundi nägemise ehmatuses võis häälest ilma jääda - tuli igas olukorras säilitada rahu . Tüüp <arv>c : Tulega seotud normid . Tuli andis külmal ajal sooja ja seda ei tohtinud solvata . Nii tulid tulle sülitajale villid keelele või ihule . Tüüp <arv>d : Taevakehadega seotud normid . Taevakehadele ( kuule , päikesele ) , ka piksele ei tohtinud näpuga näidata , võis näpule paise saada , kurdiks või pimedaks jääda . Tüüp <arv>e : Hügieeniga seotud normid . Teades kehaeritiste tugevat nakkavat jõudu ( tüüp <arv> ) , ei tohtinud neid lohakile jätta - süüdlasel võisid tekkida erinevad nahahaigused . Tüüp <arv>f : Ristiusuga seotud normid . Ristiusku hakati Eestimaal levitama <arv>. sajandi algusest . Kuid kuna preestrid ja ka kirjandus olid võõrkeelsed , siis jõudis ristiusk talupojani pigem rahvausundi näol<arv> . Patustamine ehk eksimine Piibli ja kiriku kehtestatud tavade vastu oli primaarne haiguspõhjus . Tüüp <arv>. Pahateo karistus . Nii inimesele kui ka loomale suunatud pahategu leidis karistuse , kohati sõltuvalt sellest , kas tegu tehti tahtlikult või kogemata . Tüüp <arv>a : Inimese vastu suunatud pahategu . Teist inimest ei tohtinud kalaga visata ega luuga vms-ga lüüa - lööja saab nahahaiguse . Tüüp <arv>b : Looma vastu suunatud pahategu . Looma ei tohtinud õrritada , nii võis koera narrija saada koeranaelad . Ei tohtinud linnupesi lõhkuda - lõhkuja või tema tulevane laps võis pimedaks jääda . Konnale peale astumine tõi kaasa konnasilmad . Tüüp <arv>c : Inimese pahatahtlikud mõtted või sõnad . Kuna rahvausundis ka mõte ja sõna võrdub teoga , siis võis üksnes halb mõte kutsuda esile näiteks ussi hammustuse ja valetamine villid keelele . <arv>. Animistlikud põhjendused Sellesse alajaotusse kuuluvad kõik haigusseletused , kus põhjustajaks on mingi vaimolend . Eesti rahvausundist on muistendite kaudu teada mitmeid haldjaid . Nad võisid olla nii hea- kui ka pahatahtlikud , saata ja võtta ära haigusi . Tüüp <arv>. Haigusvaimud . Haiguste panemisele ja levitamisele spetsialiseerunud vaimud , kes muuga ei tegelenudki , nagu näiteks Hall , Katk ja Koller . ( Vt ka Sepp <arv> : <arv> ) . Neid võis üle kavaldada , jälgides kindlaid norme ( tüüp <arv> ) , kuid inimese süü mängis siin reeglina väikest osa - tegemist oli ülekaalukalt primaarse haiguspõhjusega . Tüüp <arv>. Muud vaimud . Igasugused metsa- , vee- , majahaldjad , kes kas teatud eksimuste või muidu kiusu pärast saatsid inimestele haigusi . Ülekaalukalt on tegemist siiski sekundaarse põhjusega , sest haigus saadeti tavaliselt ikka mingi üleastumise karistuseks ( tüüp <arv>-<arv> ) . <arv>. Maagilised põhjendused Nii primaarne kui ka sekundaarne haiguspõhjus , mille korral haigustekitajaks on inimene , kes kasutab maagilisi võtteid mistahes põhjusel . Tüüp <arv>. Kaetus . Kaetada võisid ainult kindlate oskustega või väega inimesed , tavaliselt tõendas seda mingi kaasasündinud või hiljem saadud välimuse iseärasus või märk . Nii arvati tumedajuukselistest ja tumedasilmsest naistest , et nad on nõiad , ja neist hoiduti igaks juhuks eemale . Kurja silmaga võis vaadata loomi , lapsi ja ka nõrgemaid või haigeid täiskasvanuid . Ainuüksi pilgust või kiitusest piisas , et ära kaetada , juhul kui ei olnud vastavaid vastuabinõusid kasutusele võetud . Kaetamine on üks suuremaid primaarseid haiguspõhjuseid peale külmetuse . See võis põhjustada kõhulahtisuse , palaviku , jooksva , jõuetust , aga ka surma . Tüüp <arv>a : Tahtlik kaetus . Kaetada võis tahtlikult , põhjuseks kaetaja solvumine , viha ( sekundaarne ) või muidu pahurus . Tüüp <arv>b : Tahtmatu kaetus . Tahtmatu kaetaja oli reeglina oma kaetamise võimetest teadlik ja hoidus ise võõraid loomi vaatamast või kiitmast . Tüüp <arv>. Saatmine . Haiguseid võis saata nii nõid kui ka tavasurelik , kellel ei pidanud tingimata selleks vajalikku väge olema . Saatmine võis olla primaarne , inimese enda tegudest sõltumatu , või sekundaarne , ajendatuna ohvri eksimusest saatja või “ tellija ” suhtes . Saata võis lendvat , rabandust , nahahaigusi , kõhulahtisust jms. Saata võis tuulega ( tüüp <arv> ) , tähenduslikult reostatud objektiga ( tüüp <arv> ) jne. Tüüp <arv>a : Professionaalne . Nõid või teispoolsuse kurjade vaimudega suhtlemisvõimeline isik võis saata haiguseid , ilma et see teda ennast mõjutaks . Professionaal võis saata nii raskeid , surmaga lõppevaid kui ka kergemaid haiguseid . Tüüp <arv>b : Diletantlik . Inimesed teadsid erinevaid võimalusi kergemate haiguste kaelasaatmiseks , selleks ei pidanud alati teise abi paluma . Nii võis panna soolatüükaid või jooksvat , kuid mõnikord juhtus ka apsakaid ja haigus sattus oma pereliikmele või iseendale ( vrd tüüp <arv>c ) . III . Segapõhised haigusseletused Haiguspõhjused , millele võib anda üheaegselt nii ratsionaalse kui üleloomuliku põhjenduse . Selles rühmas on eriti tajutav teiste kultuuride mõju : loodusrahva meditsiini üleloomulikele arusaamadele on lisandunud nende ratsionaalne tõlgendus , kusjuures mõlemad eksisteerivad koos . On ülekaalukalt sekundaarse iseloomuga ( maa , vesi , teiselt inimeselt saamine ) , aga kohati ka primaarsed ( uss , viha , tuul ) . <arv>. Elemendid Haiguste seostamine elementide kaudu oli kõrgkultuuridele iseloomulik akadeemilisele meditsiinile eelneval ajajärgul . Segapõhised seletused on selgemalt väljendunud kolme järgneva puhul . ( Vt ka tüüp <arv>c ) . Tüüp <arv>. Tuul . Reeglina primaarne haiguspõhjus . Seda võrdsustati külmaga , nii võis kõiki külmetushaigusi ka tuulega saada . Peamiselt seostati tuulega nakkushaiguseid ( tiisikus , läkaköha , tuulerõuged , silmapõletik , nahahaigused ) , seda põhjendati nii üleloomulikult ( tüüp <arv> ) kui ka ratsionaalselt ( tüüp <arv> ) . Tüüp <arv>. Maa . Maast saadi tavaliselt nahahaigusi - maalisi , mida ülekaalukalt seostati maa all elutseva hõimuga , kes inimese vale käitumise korral ( tüüp <arv> ) talle haiguse kaela saatsid ( seega sekundaarne põhjus ) . Kohati seostati seda ka külmaga ( tüüp <arv> ) - enne esimest äikest ei tohtinud palja maa peal istuda , sest maa ajas alles veel talvekülma välja ( primaarne põhjus ) ja võidi saada jooksva . Tüüp <arv>. Vesi . Veest saadud haiguste iseloom on võrreldav eelmisega , selle vahega , et kui maa korral oli peamiseks põhjuseks karistus üleastumise eest , siis vesi mängis peamiselt tähenduslikult reostatud substantsi ( tüüp <arv> ) või reostuse vahendaja osa . <arv>. Hingestatud vägi Siin on segunenud animatismile iseloomulik uskumus , et kõik objektid on elusad , animismile iseloomulik looduse personifitseerimine ja akadeemilise meditsiini hügieeni ning nakkuse levimise õpetus . Tüüp <arv>. Viha . Tingis reeglina haavapõletiku . Eesti pärimusmeditsiinis on viha seletatud nii üleloomulikult - taime , kivi , substantsi hing ( tüüp <arv> ) vihastas inimese tavaliselt mingi normi rikkumise pärast ( sekundaarne põhjus ) või oli lihtsalt “ sappi täis ” , kui ka ratsionaalselt - substantsilt haava sattuv mustus , taimemahlas leiduvad mürkained jne. Seostub ka tähendusega “ mõru ” - võimalik uskumus , et mõrud ained võisid haavapõletikku tekitada . Tüüp <arv>. Nakkus . Nakkust võis saada haige inimesega või tema kantud esemetega kokku puutudes , temaga ühtedest nõudest süües jne ( sügelised jms ) . Samas võis haigeks jääda mingist tähenduslikult reostatud kohast üle minnes ( kus keegi oli eelnevalt oma hädad maha pesnud ) ( vrd tüüp <arv> ) . Nakkuse vahendajaks võis olla ka mõni loom , putukas - vähk arvati olevat sellest tekkinud , et kärbes mädanenud vähi liha sõi ja siis inimese külge puutus . <arv>. Loomad Loomade kui inimelu lahutamatu osaga seostuvad eesti pärimusmeditsiinis paljud haigused . Ülekaalukalt sekundaarne haiguspõhjus , kuna haiguse tekkimist võis mõjutada käitumisega või ennetada reeglitest kinni pidades . Tüüp <arv>. Reaalne loom . Haigused tekkisid kodu- või metslooma teatud käitumise korral , mõnikord piisas ainuüksi looma nägemisest . Teatud juhtudel sai haigust vältida , käitudes vastavalt , näiteks võis veise sülgamisest saada veiseröögatusi - haigestumist oli võimalik ennetada looma lüües või vastu sülitades . Loomadelt saadud haigusi seletati nii ratsionaalselt ( haige looma korral , ehmatuse ) kui ka üleloomulikult - karistusena mingi üleastumise eest ( vrd tüüp <arv> ) . Võis olla nii primaarne kui sekundaarne põhjus . Tüüp <arv> . Haigusloom . Loomake ( siil , uss jms ) puges inimese sisse ( tavaliselt maast ) ja põhjustas haigestumise . Haigusloomad võisid olla nii paigahaldjate ( tüüp <arv> ) ja haigusvaimude ( tüüp <arv> ) kehastused kui konkreetsed parasiidid ( vrd tüüp <arv> ) . Haigusloom primaarse põhjusena võis kutsuda esile näiteks hambavalu , tiisikuse ( vrd tüüp <arv> ) . <arv>.<arv>. Järeldused Meditsiin on osa usundist ; eesti pärimusmeditsiin on osa eesti rahvausundist , seega kumavad sellest läbi mitte ainult usundilised tõekspidamised , vaid ka rahvausundi muutumisvalmidus . Rahvameditsiin muutub ajas ja ruumis , omandades uusi jooni , mis eksisteerivad üheaegselt eelnevatega . Pärimusmeditsiin on kohati ebaloogiline ja vasturääkiv , eriti kui vaadata erinevatest paikkondadest ja ajajärkudest pärit teateid . Raske on väita midagi , mis kehtiks kogu süsteemi kohta üheaegselt , raske on luua tervikpilti . Antud jaotus , nagu ka kõikvõimalikud jaotused üldse , on kohati tinglik ja suhteline , eriti arvestades asjaolu , et igasugune piiride tõmbamine on kaheldava väärtusega . Kuid kusagilt peab ju alustama , pealegi aitab see süsteem luua mingisugustki ettekujutust teguritest , mis mõjutasid mitte ainult ravimiskeemi valikut , vaid ka tervisekäitumist kui sellist <arv>. sajandi talupojaühiskonnas . Jälgides klassifikatsiooni , võib selgelt eristada erinevate ajastute meditsiini mõjusid ja nende segunemist ja sulandumist rahvausundis . Kuid samas peab tõdema , et eesti pärimusmeditsiin on lähedasem primitiivmeditsiinile , mida oli loomulik oletadagi , arvestades <arv>. sajandi ühiskonna taustinformatsiooni . Artikli eesmärgiks ei olnud anda ammendavat ainekäsitlust , sest selleks on vaja enne saada ülevaade vähemalt suuremast osast arhiivimaterjalist . Ka statistiliste järelduste tegemine jäägu tulevikku , kui kogu pärimusmeditsiini puudutav materjal on kättesaadav arvuti vahendusel . Kuid isegi siis ei saa me ilmselt vastata kõigile töö käigus tekkivatele küsimustele . Põhjamaade rahvameditsiini sümpoosiumil <arv>. aastal nentis Carl Herman Tillhagen , et vaatamata suurele materjalihulgale “ on meil parimal juhul kaks näidet ühe nähtuse kohta ( mida on kümneid tuhandeid ) . Sotsiaalantropoloogia uuringud ei saa , nagu religiooniajaloo uuringud , jääda rahule sellega , mis on tüüpiline ” . ( Tillhagen <arv> : <arv> ) . Samas ei saa me seda tööd materjali puudulikkuse ettekäändel aina edasi lükata - ajalugu ei ole võimalik tagasi kerida ja <arv>. sajandi lõpust puuduolevaid andmeid juurde koguda . Nii jääbki iga selline töö osalt autori interpretatsiooniks ( vt ka Gay <arv> ) ja peegeldab eelkõige seda , mida autor näha tahab . Siit ka autori isiklik tähelepanek : läbiva teemana jääb enamikuhaiguste algpõhjusena kõlama inimese enda roll haiguse tekitamises ja sellest hoidumises , mis peaks andma piisavalt mõtlemisainet tõlgendamaks muistsete eestlaste maailmanägemist ja elu põhialuseid . KASUTATUD KIRJANDUS :  Viited <arv>. HERBA - ERA tekstide põhjal koostatud ravimtaimede andmebaas internetis . <hyperlink> HERBAs on hetkel <arv> taime liiki ja <arv> perekonda , kuid ma ei julgeks väita , et see nimekiri on täielik . Haigusemärksõnu on HERBAs hetkel <arv> , kuid kuna need on ainult taimedega ravitavad haigused , siis jääb sealt nimistust näiteks katk ja ka enamus kaasasündinud haigusi ( vigu ) , mille ravimisel taimi ei kasutatud . <arv>. Ackerknecht mõtleb siin akadeemilist meditsiini . <arv>. Kahjuks ei saa primitiivühiskonna meditsiini kohta midagi kindlalt väita peale selle , et “ mõned eelajaloolised inimrühmad oskasid edukalt teostada kolju avamist ” ( Ackerknecht <arv> : <arv> ) . <arv>. ... kui kirjatekst lahutada lausujast ( ja lausuja kavatsustest ) ning lausumise konkreetsest olukorras , siis hakkab ta nagu iga muugi tekst nii-öelda hõljuma potentsiaalselt lõpmatu hulga võimalikke tõlgenduste vaakumis ( Eco <arv> : <arv> ) . <arv>. Sama väitis ka Thimothy R. Tangherlini taanlaste kohta oma ettekandes “ “ Who Ya gonna call ? ” Ministers and the Meditation of Ghostly Threat in Danish Legend Tradition ” , kuuldud <arv>. aprillil <arv> Tartus Noorteadlaste konverentsil .