kirjak	aja_pm_1997_06_28Extra.tasak.ela	VEIKO MÄRKA Kui ma paari nädala eest Maire Aunastele tööasjus helistasin ja suve ning iseäranis jaanipäeva plaanide kohta pärisin , oli ta vastusega ebalev ja keerutas nii palju kui võimalik . Valetada ei tahtnud , aga otse öelda ei soovinud . Paar päeva enne jaani selgus , et ETV saates “ Reisile sinuga ” noori rännu- ja suhtlemishimulisi paari pannud tragil teleajakirjanikul olid tõesti plaanid , mis väärivad aplausi . Laulatus Jüri kirikus , pulmapidu Lagedi mõisas ja vahepalaks veel rahvuskonflikti tasemele tõstetud fotograafide tümitamine . Hooaja viimases “ Reisile Sinuga ” näidati vahepalana romantilist lugu noortest , kes saate kaudu saadud ühise Itaalia reisi järel abielusadamasse jõudsid . Aga kes oskas seda siis endena võtta ? Seiklustest komsomoli löökehitusel kaugel Uuralis kuni kirikliku laulatuseni oli Tartust pärit ja sealsamas ülikoolis ajakirjanikukutse saanud Aunastel ( <arv> ) pikk ja kahtlemata väsitav tee . Igatahes liiguvad kuuldused , et noorpaar kavatseb peagi tallu kolida ning maaelu rahu ja vaikust nautima hakata . Kuigi pulmas on harilikult kaks osapoolt , kipub kõrvaltvaataja pilk mõnikord üht üle tähtsustama . Ka Jüri kirikus ning Lagedi mõisas toimunu läks rahva südamesse ikka pruudi pärast . Iseäranis Aunaste paari aasta tagused kesköised raadiosaated jätsid temast mulje kui õnnetust ja kibestunud , veidi üle neljakümnesest naisest . Eks see , kes palju kaotanud , oska ka võitu vääriliselt hinnata . Peigmees Indrek Sahal ( <arv> ) on vähemalt kaks vaieldamatut voorust : noorus ja kätteõpitud kokaamet . Armastus käib kõhu kaudu ja vahukoorega maasikad sulatavad kõige kalgimagi südame . All American Freemantle 'i eestikeelse versiooni ( ja selle saatejuhi ) andunud poolehoidjana osales Sahk “ Õhtulehe ” andmeil saates kolmel korral . Viimasel korral osutus ta isegi väljavalituks ja võitis reisi Moskvasse , mille suuremeelselt kaasvõistlejale kinkis . Maire Aunastel on Indrek teine väljavalitu . Esimesest abielust on ETV populaarseima saate juhil Tartus vanaema juures elav tütar Elis , kes kavatseb kinnitamata andmeil astuda ema jälgedes ning omandada kodulinnas ajakirjaniku raske , kuid auväärse elukutse . Noorpaarile on tänaseks küllap juba sadu häid soove kaasa öeldud . Tuletan aga meelde vana apteekri õpetussõnu Oskar Lutsu üldtuntud bestsellerist “ Tootsi pulm ” : abielu pole mitte sadam , vaid otse vastupidi , mässavale ulgumerele minek . On hea , kui üks mereleminejaist on vanem ja kogenum ning seetõttu võib lootsi osa täita . REET KUDU , kirjanik ja koreograaf Kõndima õpivad peaaegu kõik , tantsima vähesed . Need vähesed kaotavad tantsides tihtipeale inimtegevusi ümbritsevad kaitsvad sõnad ja on rünnaku ees kõige kaitsetumad . Sama kaitsetu on ehk veel armastus , kirg , meeletus . Kõigist kunstiliikidest pakub tants ainsana välja elava keha liikumise ja ei midagi muud . Ei midagi muud ? Mitte midagi muud peale patu või pühaduse , sest inimkeha paneb inimkonna kõikuma ühest äärmusest teise . India pühades templites tantsitakse , Eestis ei pääseks ka pühalik tantsijatar kirikusse oma tantsu jumalale pühendama . Tartut haaras kuuekümnendatel aastatel balletihüpnoos . Siis , kui Ülo Vilimaa ainsast riiklikust balletikoolist provintsi kombinaatteatrisse suunati . Tartu pole aga paraku lihtsalt provints , vaid ülikooliprovints , ja tantsija , kes laval olematut viiulit saatanlikuks viiuldas , sai hakkama veel saatanlikumaga kui nähtamatu viiuliga vehkimine . Raamaturiiuleis tuhnijaist , kes ei omast ega võõrast kehast suurt midagi teada ei tahtnud , vormiti äkki balletomaanid . Professorid , kes olid kogu elu halvustanud kõike ülearu kehalist , ülistasid äkki tantsivat Paganinit . Muusikud , kes leidsid , et heliteose liigutustesse panemine on helide labastamine , tardusid võlutult lisatoolidel , kui lavale ilmus - Paganini ise . Millest see lummus ? Keskajal oleks tantsiv Paganini lõpetanud tuleriidal ja kogu tantsuetendus oleks koos leekidega publiku mälust välja kõrvetatud . Ometi kõrvetatakse midagi meiegi päevil , pikkamisi , visalt , justkui küpsekartulit tuhas hoides . Kõik võivad rünnata ja mitte kedagi ei ole kaitsmas , sest tantsulooja on kaitsetum kõigist loojatest . Juhul , kui ta pakub välja omaenda kunsti , mitte balletidogmasid . Üks balleti korüfee kirjutas Teatriliidule nördinud kirja , kui Mai Murdmaale taheti anda teatripreemiat . Balletikoolis oldi nördinud ka siis , kui minu artikkel ajalehes “ Kultuurimaa ” kuulutas nädala tippsündmuseks Mai Murdmaa taaslavastatud “ Daphnise ja Chloé ” . Originaalsete balletikominatsioonide ja -võtetega lühiballett ei olnud balletikolleegidele isegi mitte nädala tippsündmus . Ja Ülo Vilimaa ei loobunud juunikuus mitte üksnes peaballettmeistri kohast Vanemuises , vaid südames kogu balletist ... Kes saab lõppude lõpuks kõige enam alandatud ? Olen kindel , et publik , kes ei suuda kadeduse-küpsekartuli olemasolu uskuda ja on sama vaikiv nagu sõnatu tantsukunstki . Reapublikule ei tule pähe , et need , kes on loonud eesti balletiajaloo , on täiesti kaitsetud . Tants on tõesti kõige püham ja patusem kunstiliik . Balletipühakuks saavad üksnes märtrid . Eesti balletiajalool on seega lootust balletipühakutele . Loomisvõimetute kolleegide ehk “ üliprofessionaalide ” piinamisviisid on rafineeritult kahekeelsed ja ei jää alla inkvisitsiooni leidlikkusele . Veel on elus mõned eesti koreograafid , veel luuakse mõningaid originaalkoreograafiaid . Inkvisitsioon peaks oma tegevust tõhustama , et algupärase koreograafia surm oleks ometi kord lõplik ja täielik . Veel mõned kirjad , kaebused , ja agoonia on lõppenud . Lavale jääb vaid võõrsilt laenatud balletiprints , koos printsessiga . ANNIKA KOPPEL Elna Kaasik ja Lylian Meister on söakad tekstiilikunstnikud , kelle teo ja tahte najal püsib Raekoja Tarbekunsti Galerii - juba neljandat aastat . Nagu nimigi ütleb , asub galerii Tallinna esinduslikemas kohas - Raekoja all . Tegelikult on galeriiga seotud tarbekunstnike ring tunduvalt suurem , aga seekord sai juttu vestetud nende kahe daamiga , kes kuuluvad ka galerii juhatusse . Algus Lühikese Jala Galeriis Lühikese Jala Galeriid mäletatakse nelja aasta tagant kui üht esimest tarbekunstnike galeriid . “ Maja kuulus tookord Kunstnike Liidule ja kui selgus , et seal on üks kasutamata ateljee , võtsid tekstiilikunstnikud vedu . Aktiivsed naised eesotsas Ivika Kärmikuga tegid ruumid korda . Hiljuti tulnud kroon oli muutnud majandussuhteid ja tarbekunstnikel peaaegu müügi- ja näitusevõimalusi peaaegu polnud . Mõistsime , et ega keegi meid aita , kui me ise seda ei tee , ” rääkis Lylian Meister . Lühikese Jala Galerii korraldas ka seltsielu , kutsudes oma sõpru ja poolehoidjaid meeldivatele koosviibimistele hoone siseõues . See idüll ei kestnud kaua , sest hoone tagastati omanikule ning vana maja vajas tõsisemat remontimist . Tarbekunstnikel tuli välja kolida . “ Raekoja alla polnud kerge ruume saada , sest linn plaanis siia algul õllesaali . Aga nüüd on ka see Karl Friedrichi näol olemas , ” viitas Elna Kaasik üle platsi . Näitused ja müük Raekoja Tarbekunsti Galerii on eriti uhke oma näituste üle , sest müügitöö kõrval korraldatakse siin pidevalt ekspositsioone tarbekunstnike suurematest töödest . Ehkki lõviosa galeriist on tekstiilikunstnike käes , võetakse meelsasti müüki ja näitusele ka teiste tarbekunstnike töid . “ Alguses tulid inimesed sisse ja küsisid , mis pilet maksab , ” naeris Elna Kaasik . Nüüd linnarahvas juba teab , et Raekoja Tarbekunsti Galerii on üks väheseid tarbekunsti näituste kohti . Ja et see on ainuke koht , kust saab suurt tekstiili osta - vaipu , kangaid , maalitud siidi . Lisaks keraamikat , klaasi , ehteid , nahka . Siia võib julgesti turiste juhatada , sest galerii nimi on omamoodi professionaalsuse , kvaliteedi ja originaalsuse garantiiks . Suvi on galeriil kõige kibedam aeg . “ Juunist septembrini peame teenima raha , mida maksta galerii eest jaanuarist maini , ” võttis Elna Kaasik kokku äris saadud kogemused . Ka enne jõule müük veidi elavneb . Et galerii ots otsaga kokku tuleb ja end ära majandab , selle üle imestavad daamid isegi . Lylian Meisteri arvates on aga galerii pidamise majanduslik külg huvitav kogemus . Kuidas galeriiga toime tulla , seda kunstiülikoolis ei õpetatud . “ Aga kõik on ju loogiline , ” arvas ta . Tekstiil ja siidimaal Elna Kaasik oma eriilmeliste tekstiilide ja Lylian Meister värvirikka siidimaaliga on kaks erineva käekirjaga kunstnikku ja teineteisele konkurentsi ei paku . Lyliani arvates on Elnale omane suur sisemine põlemine ja väline vaospeetus , mis väljendub ka tema loomingus . Elna jälle imetleb Lyliani siidimaali ja seda , kuidas ja kui ladusalt too kõike jõuab . Nimelt on Lylian Meister ka Eesti Kunstiakadeemia dotsent ja tekstiilikunsti osakonna juhataja . “ Pean veidi tagasi tõmbuma , ” tunnistas Lylian ise . “ Olen paar aastat olnud ka rakenduskunsti teaduskonna dekaan , aga nüüd sügisest enam ei ole . Õpetama jään , sest õppejõu töö on minu meelest väga loominguline . ” Elna Kaasik on veel Eesti Jaapani Assotsiatsiooni asutajaliige . Jaapan oleks aga Elnaga omaette jututeema . Lylian ainult kurdab , et Elna peab sageli juhatuse koosolekult ära minema , sest “ jaapanlased tulevad ” . Mõlemal söakal daamil on lisaks oma firma . “ Firmat on vaja , sest kõike ei jõua ise teha , ” kinnitas Elna Kaasik , kelle töid teostab tema oma firma Viru Vill . Kodu toetab ja annab energiat Inspiratsiooni ja oma tööde värvid-mustrid hangib Elna Kaasik vanematekodust Rutjalt , Lääne-Virumaalt . Seal ta puhkab , aga ühtlasi värvib lõime ja peseb kangaid . See on siis üsna väsitav puhkus , aga Elna Kaasiku arvates peabki aktiivselt puhkama . “ Inimeses peab kogu aeg pinge sees olema . Kui see kaob , pole hea , ” arvas ta . Lylian Meister lubas puhkama sõita Muhumaale ja sinna tööd mitte kaasa võtta . “ Tahaksin ujuda ja rattaga sõita , võtta telgi ja minna rattamatkale , ” unistas ta . Elna Kaasikule meeldib endale korraldada ootamatuid välismaareise . “ Teen seda tihti mõtlematult . Otsustan , et nüüd lähen ja siis ei jäägi muud üle , kui tuleb minna . Pärast olen oma mõtlematute tegude üle õnnelik - alles käisin nädalasel reisil Kreekas ja olen sellega väga rahul , ” ütles ta . Pereasjadest rääkides tunnistavad mõlemad daamid naerusui , et nende eeliseks on vahest see , et kumbki pole ametlikult abielus . Elukaaslane ja laps on küll mõlemal ja koduste toetus ka . “ Imetlen oma abikaasat , sest juba <arv> aastat on ta mind välja kannatanud , ” pihtis Elna . “ Asi läheb ju järjest hullemaks , koju jõuan järjest vähem . ” Koduste toetuse ja abita nad aga hakkama ei saaks , tunnistavad mõlemad . “ On suur asi , kui on keegi , kes mured ära kuulab , ” ütles Elna Kaasik . “ Ega üksi jõuaks . Kõik kokku on mitme inimese töö . ” ANNIKA KOPPEL “ Inimene on loodud kõndima , lind lendama ” - sellist pealkirja kandis AS Auma Expo korraldatud seminar . Põhjusi sellise ürituse korraldamiseks oli mitu : ilusa elukeskkonna kujundamise suvi on käes , Auma Expo konkurss Põrand <arv> võitjad on selgunud ning Tallinna Kunstiakadeemia interjöör vajab teravat silma . Seminaril esines Aleksander Jakovlev teemal “ Tasapind kui märk arhitektuuris ” , Viru hotelli direktor Toomas Niinemäe “ Interjööride loomine kultuuridevahelisse elukeskkonda ” ja Auma Expo direktor Arvi Mägin teemal “ Põrandamaterjalide kvaliteediomadused ja kuidas seda kliendile kommunikeerida ” . Enim poleemikat tekitas Toomas Niinemäe ettekanne , kes rääkis , miks ei ole Eesti suured hotellid Viru ja Olümpia oma kujunduses kasutanud Eesti sisearhitektide teeneid . Ta väitis , et lääne arhitektid valdavad paremini erinevaid võimalusi ja materjalide hinnaklasse . Samuti pole Eesti arhitektidel samalaadseid varasemaid töid ette näidata . “ Meie arhitektid on liiga suured kunstnikud ja sageli jääb neil puudu seosest praktilisuse ja reaalse eluga , ” väitis Niinemäe . Interjöör kultuuuridevahelises keskkonnas ehk siis hotellis peab rahuldama võimalikult suuri rahvahulki . Suured standardiseeritud hotellid on nagu konveierid , mis orienteeritud massikliendi teenindamisele . Hotelli omanikud on huvitatud võimalikult väikestest hoolduskuludest , mis seab põhilised piirid . Lisaks terve rida teisi raame , mida peetakse oluliseks massikliendi maitse järgimisel . “ Võib surra igavuse kätte , kui nendes hotellides käia , ” väidavad arhitektid vastu . Kindlasti on ka Eesti arhitektid võimelised seesuguseid hotelle projekteerima , ainult et rahvuslik allergia kitshi vastu ei pane neid sellest vaimustuma . Nivelleeritud keskpärasus ja kujutletud massimaitse järgimine ei innusta loomingulisust . Viru hotelli interjöörides nägid Eesti arhitektid mitmeid stiililisi möödalaskmisi ja ühtse kujundusliku telgjoone puudumist . “ Tellija , ehitaja ja arhitekti vahel tuleks leida normaalne kompromiss , ” ütles Niinemäe ja soovitas meie arhitektidele agressiivsemat müügistrateegiat , et välismaa konkurentidega rinda pista . Põrand <arv> võitja Seminarijärgne koosviibimine oli Tallinna Kunstiakadeemia arhitektuurikateedris . Kunstiakadeemia prorektor Krista Kodres , kes oli põrandakonkursi zhüriis teist aastat , ütles : “ Põrand on keskkonna osa . On loomulik , et põranda tähtsus interjööris on suurenenud ja nõuab rohkem tähelepanu . ” Kolmanda koha ja <arv> krooni sai juba teist korda Kristi Smirnov , seekord HF Arenduse bürooruumide kujundamise eest . Krista Kodrese sõnul peeti selle töö suurimaks plussiks põranda kui iseseisva kujundusobjekti väljatoomist , üldlahendus jäi ehk liiga akadeemiliseks . Teise koha ja <arv> krooni jagasid omavahel Kristiina Voolaid ja Evelin Aljas Eesti Mobiiltelefoni kontori eest . Zhürii kiitis modernset ja uudset lähenemist . Esikoha sai zhürii üksmeelsel otsusel - peapreemia <arv> <arv> krooni ja kolm päeva Amsterdamis - sai Andres Kask ühe korteri põranda eest . Krista Kodrese sõnul on selles töös selgelt väljatoodud kontseptsioon , ühtlasi on näidatud võimalusi , mida põrandakattega teha saab . Krista Kodres tänas Kunstiakadeemia poolt Auma Expo direktorit Arvi Mäginit . Kunstiakadeemia arhitektuurikateedril on nüüd samuti uued põrandad , mis Arvi Mägini sõnul kestavad kümme aastat . Inimene on loodud kõndima - arhitektuuritudengid saavad kõndida uutel vastupidavatel Forbo põrandakatetel . AITA OTTAS Vello Ristain ( <arv> ) on Saaremaal kuulus kui kuldsete kätega tehnikamees , kes võib kasvõi pesumasinast sõiduriista teha . Veerand sajandit tagasi ehitas ta näiteks mootorratta külgkorvist , mootorist , kolmest suusast ja propellerist uhke saani . Vello Ristain töötas maaparandustraktoristina ja seejärel paar aastat ka kohalikus metsamajandis . Siis tuli Saare Kalurisse , kus alustas treialina , oli vahepeal laevaremondilukksepp , omandas tuukrikutse ja õpetas akvalangiste välja . Põhitöö kõrvalt on ta ikka leidnud aega millegi leiutamiseks ja valmisehitamiseks . Lapsed saaniga külla Kohaliku Jaan Tatika ehitatud saanist räägitakse siiani legende . Ristaini viiest tütrest kolm vanemat said sellega lapsena mööda Saaremaad kihutada . “ Saani taga oli propeller läbimõõduga meeter kuuskümmend sentimeetrit , nagu lennuk . See oli küllalt kiire sõiduriist , <arv>-<arv> kilomeetrit tunnis võttis sisse . Sai isegi üle saja , aga lagedat maad tahtis , ” meenutas peremees heldimusega oma esimest kuulsat ja kummalist sõidukit . “ Roogu mahtus <arv>-<arv> kahlu korraga peale . Aga nagu lennukilgi , suurt energiat võttis kohalt liikumine . Sõitsin siiski mitu talve . Kõik kohad olid minu jälgi täis . ” Siis kaks talve järgemööda polnud lund õieti maas , pere ei saanud saani kasutada . “ Majaehitamine oli ka küllalt lõpujärgus , lapsi sündis juurde , elu läks kiireks , polnud enam aega selliste asjadega mässata , ” tuletas Vello Ristain meelde ja lisas , et alles tal seda saani ei ole , ainult mõned vanad fotod on jäänud . “ Üks poiss , kes kogub tehnikat , oli mu saanist kangesti huvitatud ja käis mul teda ikka vaatamas . Ma lõpuks ütlesin , et olgu , võta ära . Andsin selle talle <arv> rubla eest . ” Roogu toob peremees kohale juba uue ja võimsama sõidukiga , mis on sama kummaline . Rahvas kutsub seda tankiks . Tankiga muda toomas Ristainide talukoht asub kümmekond kilomeetrit Kuressaarest vee ääres . “ See näib meresopina , aga on tegelikult järv , Nasva jõgi jõuab ka siia välja . Vahepeal on veel Kurgu kraav ja Suur laht , kust ravimuda võetakse , ” tutvustas Ristain oma valdusi - loomulikult tegime tutvumissõidu tankiga . Tanki mootor teeb hirmsat mürinat , mees jätab masina vees seisma . “ Õige mark on ATL , öeldakse ka ATS , aga venelane nimetab lihtsalt diagats . See on veok , kahurvedaja . Nendel on need ka kõik diagatsid , mida meie nimetame autoks , ” naeris Ristain muhedalt . Töökorras sõiduk toodi kuskilt Keila lähedalt . “ Kolhoosimehed parseldasid siin venelastega . Kuulsin alghinda ka , aga ei mäleta , oli vist tuhat rubla . Hiljem oli ta ära lõhutud , poisikesed olid armatuuri puruks peksnud , siis ta seisis niisama . Ma sleppisin ta õue ja tegin enam-vähem sõidukorda , ” rääkis Ristain . “ Ega sellega põldu ei sahka , kuigi jõu poolest võiks küll . Kui tal on kaks tuhat pööret sees , võtab <arv> km tunnis . Teede peal ma sellega ei sõida , vaid oma mail , kus rahvast vähem häirib . Üle maantee mere äärest tõin muda . Traktorit mul ju pole . ” Laev varsti vette Vello Ristain tegeles varem allveespordiga ja saarlasena oskab merest lugu pidada . Nüüd on tal valmimas oma paat , kuhu mahub tosin inimest . “ Kunagi meil oli heeringalaeva päästepaadist tehtud duralumiiniumpaat . Kui meil oma meestega oli vaja käia allveevõistlustel , kasutasime seda . Hiljem tuli mõte teha uus . ” Paaditegemine jäi pikalt seisma . Raha nappis . “ Mu koolivend Abrukalt tuletas meelde , et sul suur paat seisab aia veeres , tee korda ja hakka Abrukale rahvast vedama . Hakkaski mõte tärkama , et mul pole õiget tegevust , saan töö ja raha ka muidugi . Abruka-otsa hind on <arv> krooni , paat võtab kaksteist inimest peale , üle kahesaja krooni tuleb niuh ja näuh , ” muheles tulevane ülevedaja . “ Ma mõtlesin , et sellega võib isegi shanssu olla . Shanssusid on teisigi , Ruhnu tahab ka reise saada . “ Postiveoks on vallalaev Kadri olemas . See olevat aga vana , ei tea , kaua vastu peab . Kuressaare vallale andis valitsus <arv> <arv> krooni Abruka veetranspordi jaoks . “ Mida rohkem oskad nutulaulu teha , seda heldemaks valitsus muutub . Nüüd kui raha käes , on inimene aga teisejärgulise tähtsusega , ” polnud Ristain rahul . “ Tahtsin vallavanemalt <arv> <arv> krooni ette , et sõiduga katab pärast ära - ainuüksi päästeveste tuleb osta <arv> eest . Aga ei nälgunud mulle anda . Noh , siis pole mul kohustust ka , teen kuis jõuan . ” Laev peaks lähema nädala jooksul vette saama . Aga ega see jää viimaseks kätetööks , lubas Ristain . “ Praegu ma mõtlen , et selline saan , nagu mul oli , tasuks uuesti ehitada . Nüüd juba paadi baasil . Abruka all on talvel jääolud sellised , et ratastega tehnikaga ei saa peale minna . Kui kerge paat suuskadele ehitada , saaks garanteerida odava ühenduse saarega , ” liikus mõte paadi juurest jälle saani manu . VEIKO MÄRKA “ Ema , kas raamatus ka selline koht on ? ” küsib umbes kümneaastane jõmpsikas , kui Vargamäe Juss on endale demonstratiivselt nööri kaela ümber põiminud ning Mari silmade all end üles riputada tahab . Raamatus on see koht tõesti olemas . Ning umbes sellesama koha peal võis mõni Tammsaare Põhja talu sulane <arv> aasta eest tõesti musti mõtteid heietada . Ugala teater on truu nii Tammsaare tekstile kui sündmuspaigale . <arv>. juunil oli Vargamäel Tammsaare-Kasterpalu instseneeringu “ Tõde ja õigus ” esietendus . Andres Noormetsa lavastajakäe all valminud vabaõhuetendust võib vaadata ja hinnata läbi kolme vaateprisma . Tulemus on iga kord erinev . Kes tuleb Albu maile tõsist ja tüsedat kunstielamust saama , ilmselt pettub . Vargamäe kangete meeste ja naiste võitlust iseenda ja maaga on eesti teatripubliku ette toodud juba nii mitmel korral , et Ugala realistlik näidend ei lisa sellele nimetamisväärselt uut . Kes vaatab Ugala projekti kui üht järjekordset eesti teatrite vabaõhulavastust , jääb ilmselt rahule . Värske õhk ning viimse võimaluseni ehtne miljöö mõjuvad . Kui Pearu läheb päris ehtsa Vargamäe kaevu rakete peale pükse alla laskma või noore Andresega tülitsev Indrek viskab Marit kiviga üle ehtsa roigasaia , tunneb vaataja hoopis midagi muud , kui lavale ehitatud butafooria keskel . Päris omal algatusel ilmestavad etenduste aegset Vargamäed Türi käsitöömeistrid , kelle näppude vahel valmivad samasugused korvid , milliseid võib näha Mäe talu aidas . Kes tuleb aga lihtsalt ja eelarvamustevabalt Tammsaare-maile ja võtab näidendit kui osa tervikust , saab läbinisti meeldiva elamuse . Ja pärast etendust on ütlemata tore vaadata , kuidas näitlejad Vargamäe sauna kõrval piknikulaua üles löövad ning lavastaja Andres Noormetsa õpetussõnu kuulavad . Ei tea , kas tänu lavastaja , dramaturgi või osatäitja tublile tööle domineerib lavastuse esimesel poolel hoopis sulane Juss ( Meelis Rämmeld ) , kes jääb veel pärast surmagi näitelavale . Jaan Rekkori Pearu on tore , aga saab liiga vähe mänguvõimalusi . Hannes Kaljujärve Andres mõjub peaosalistest kõige klassikalisemalt . “ Kutsusin Noormetsa lavastajaks , sest ta on üks kolmest eesti lavastajast , kes Vargamäed põhjalikult tunneb , ” ütleb A. H.Tammsaare muuseumi juhataja Juhan Sihver . Noormets lavastas ülemöödunud suvel siinsamas teatritudengitega Kunderi “ Kroonu onu ” . Lisaks on Sihver ja Noormets koolivennad . “ Tammsaare juurde olen just selle koha kaudu jõudnud , ” on Noormets igati päri , kui teda Vargamäe spetsialistiks nimetan . “ Olen siin kümme aastat pidev külaline olnud ning nendesse rabadesse ja metsadesse armunud . Ühtpidi on see väga eestlaslik , teistpidi kordumatu miljöö , ” muutub lavastaja peaaegu sentimentaalseks . Andres Tartust , Pearu Pärnust Peaaegu kogu näitetrupp tuleb Viljandist , nii Ugalast kui kultuurikolledzhist . Peaosalised aga mitte . Andrese ja Pearu ( esimene Vanemuisest , teine Endlast ) niigi ettenähtud vastasseisule lisandub veel Tartu ja Pärnu konkurents . Ja seda tartlastele niigi raskel ajal , kui Pärnu on suvepealinn ja ihub hammast veel ülikoolilinna tiitlile . Andres Noormets osatäitjaid valides sellele ei mõelnud . “ Mina võtsin Kaljujärve ja Rekkori , mitte Tartu ja Pärnu . Eesti on nii väike ning võimalikud osatäitjad olid mul kohe silmade ees , ” lükkab Noormets kahtlustused tagasi . “ Nad ju sobivad väga , ” ütleb Noormets , kes pannud tegelaskonna kokku pigem filmilikult , lähtudes rohkem iga rolli nõuetest kui trupi üldistest võimetest . Võimalusi selliseks lähenemiseks andis ka Ugala trupi täiendamine Viljandi Kultuurikolledzhi näitlejatega . “ Niisugust panoraametendust , kus kogu sündmustik läbi jookseks , pole “ Tõe ja õiguse ” esimesest osast veel tehtud , ” rõhutab ta ka tüki originaalsust . “ Tammsaare publik on eriline , negatiivseid arvamusi neilt peaaegu ei kuulegi , ” ütleb Juhan Sihver , kes on huvitatud igast publikupoolsest arvamusest . Talgud enne esietendust Sellesuvist Vargamäe projekti toetasid peale Kultuurkapitali kõik <arv> Järvamaa omavalitsust . “ See on kena kummardus kultuurile , ” leiab Sihver . “ Eelmisel aastal poleks me selliseks ürituseks valmis olnud . Ei olnud pinke ega piisavalt tualettruume . Talgutööna ehitati nädal enne esietendust müügikiosk , ” meenutab ta palavikulist ettevalmistusaega . Vargamäe vabaõhuetendustele on publikut alati jätkunud . Palju on pensionäre , palju ka lapsi ja koolinoori - enamasti selles eas , kellel veel kohustusliku kirjanduse hulka ei kuulu . “ Kui saaks kogu Vargamäe muuseumi alla , ” unistab kaheteistkümnendat aastat muuseumi juhataja ametit pidav Sihver . “ Oleks ütlemata huvitav ja võimas vaatepilt . ” Aga ei saa , sest pool mäest kuulub nagu Tammsaare sünniajalgi Oru ehk Tammsaare Lõuna talule . Ka järjepidevus on seal säilinud , naabertalu peremeheks on Pearu prototüübi Jakob Sikenbergi pojatütrepoeg . Leping muuseumi ja Ugala vahel on sõlmitud kümne etenduse peale . Kuus sellel hooajal ( veel <arv>. , <arv>. ja <arv>. juulil ) ning neli järgmisel . Seda on ilmselt vähe . “ Leping pikeneb väga lihtsalt , ” lohutab Andres Noormets . “ Kui publiku huvi on olemas , siis jätkame . ” Sel suvel lisaetendusi siiski ei tule , ka näitlejad on inimesed ja tahavad suvel puhata . Kuna näitetrupil on varuvariant ka vihma puhuks ( siis kolitakse aita ) , kehtib Vargamäel ütlus “ Etendus toimub iga ilmaga ” . Kokamütsi ja põllega peremees askeldab pliidi ümber . Köögi seinal ripuvad Nikolai Kultase portree ja rümba tükeldamise skeemid - nii sea , lehma , koera kui ka inimese tükeldamiseks . Saabub poiss . Poiss : Uhh ! Mis siin nii jubedalt haiseb ? Peremees : Misasja ? Kus sa seda haisu tunned ? Poiss : Jumal küll , kogu köök on kohutavat vingu täis . Nagu hautataks pidalitõbist ! Sealt potist see vist tuleb . Peremees : See on minu kuulus kartulipuder . Tahad maitsta ? Säh , söö ! Poiss : Kristuse nimel , ei ! Pange kaas kohe poti peale tagasi , anun teid ! Peremees proovib putru - nuusutab , hõõrub näppude vahel . Puder kleepub sõrmede külge nagu tatt . Peremees näeb vaeva , et sellest lahti saada . Nühib näppe vastu seina . Peremees : Tõesti , sellest tuleb rammus puder ! Väga omapärase maitsega . Viib keele viuhti alla . Võtad siis pangetäie ? Poiss : Ei , aitäh ! Teate , ma nägin seal trammipeatuses kuulutust , et kiiresti arenev kohvik võtab tööle baaridaame ja ettekandjaid . Mõtlesin , et tulen ennast tööle kauplema . Aga nüüd näen , et olen vist aadressiga eksinud . See ei ole ju kohvik ? Peremees : Muidugi on , noormees ! Oled täitsa õiges kohas . Mina kleepisin need kuulutused sellesama kartulipudruga linna peale üles . Mul oleks jah töökäsi vaja . Aga ma vaatan , sa ei ole ju üldse baaridaami moodi . Ja kas sa üldse kunagi toitlustuses oled töötanud ? Ega see ei ole niimoodi , et astud tänavalt sisse ja oled kohe kõmm kulinaar valmis . Poiss : Nojaa , aga võtke mind kasvõi proovile . Küll ma õpin ! Usun , et sellist kartuliputru nagu seal pajas haiseb , pole just raske keeta . Peremees : No nüüd panid küll kõvasti mööda . Selle pudru keetmine on just eriti raske . Ainult kogenud kokk suudab seda . See puder peab nädal aega tulel olema ja siis peab ta nädal aega jahtuma . Poiss : Teate , mina olen väga andekas . Palju te mulle palka maksate , kui ma selle koha vastu võtan ? Peremees : No see on ennekuulmatu ! Inimene sajab uksest sisse ja kukub kohe palka nõudma . Misasi see palk on ? Kui mina <arv>. aastal Kultase juurde kokapoisiks sain , ei julgenud ma rahast mõeldagi . Jaa , vana Kultas oli tore mees ! Kokk jumala armust . Kõik armastasid teda hullupööra ja suudlesid tema käsi . Kadunud Kultase käelabad maitsesid nagu austrid valge veini kastmes . Siiamaani paneb mul suu vett jooksma . Poiss : Nojaa , Kultas Kultaseks . Kultase juures võibolla ei haisenud ka nii koledasti . Peremees : Oioioi , Kultase kohvik haises üle Tallinna nagu mägra urg ! Kui hakkasid näituseks Soomest laevaga Tallinna poole sõitma , siis lõid juba Naissaare juures vägevad köögilõhnad ninna . Teistmoodi ei saagi maitsvat süüa teha . Korralik köök on ikka auru täis . Poiss : Kui te arvate , et ma teid ilma palgata orjama hakkan , siis olete küll loll ! Head aega ! Mul on pakkumisi jalaga segada ! Poiss lahkub mürtsuga . Peremees askeldab jälle pliidi juures . Poiss tuleb kohe tagasi . Poiss : Teate , mul hakkas teist , vanast mehest , kahju ja ma mõtlesin , et annan teile veel ühe võimaluse . Makske mulle palju tahate ! Kas lööme käed ? Peremees : Kes teie olete ? Miks te kööki trügite ? Poiss : Mäletate , ma olen see noormees , kes ennast baaridaamiks pakkumas käis . Peremees : Siit voorib iga päev tuhandeid inimesi läbi . Kust mina neid kõiki mäletan ? Kunde on kunde . Sööb , mida ette antakse ja ei mögise . Ja ei prõmmi ustega . Poiss : No halastage ometi ! Kuhu mul , vaesel orvul , minna ? Palun võtke mind tööle ! Peremees : Jah - tööle ! Kõik tahavad muudkui minu juures soojas köögis istuda - aga minu putru ei taha keegi ! Küll need tänapäeva inimesed on tänamatud . Poiss : Oo jaa , teie puder on üle linna kuulus . Mina võtaksin küll lusikatäie , kui tohib . Peremees virutab kohe kausi täis . Poiss kugistab vaevaliselt ja kiidab . Poiss : Oi kui hea ! Uhh kui maitsev ! Tõesti mõnus ! Peremees : Hea küll . Paistab , poiss , et sinust võib veel asja saada . Võtan su katseajaga ametisse . Hakkad kundedele sööke ette tassima , abistad mind köögis ja pesed nõusid . Säh , seo põll ette ja mine korja saalist tellimused kokku . Poiss läheb ja tuleb kohe ehmunult tagasi . Poiss : Peremees , seal on üks hästi kuri mees ! Ta ütles , et on juba viis aastat oma seljankat oodanud . Peremees : Õige jah ! See on see mees seal nurgalauas . Näe sinust on kohe kasu ! Mul oli see täitsa meelest läinud ! Tõstsin supi juba <arv>. suvel taldrikusse valmis , aga siis hakkas mul tervis jupsima ja tuli opile minna ! Ole hea , vii tema supp talle ära ja vabanda ilusasti . Ja ütle , et kohvik teeb talle tasuta portsjoni putru välja . Poiss : Jeesus ! Vaadake korraks seda suppi ! Peremees : No mis on ? Normaalne supp . Poiss : Aga see liigutab ! Ja tal on vist pojad tulemas ! Vaadake millised tema silmad on - punased ja lima täis ! Peremees : Kultase juures olid kõik supid sellised ! Mine nüüd jooksuga ! Inetu on kunde aega raisata . Seda pead sa alati silmas pidama , et äripäeviti käivad meil söömas ärimehed , kelle iga minut maksab ! Saalist kostab lärmi , tundmatu eluka lõrinat , inimeste kisa ja nõude kukkumist . Saabub poiss suure jooksuga . Poiss : Sheff , vist läks midagi viltu . Supp sõi kunde ära ! Pani koos riietega nahka . Isegi kingad neelas alla . Peremees : No väga hea . Mulle meeldib , kui minu juures tublisti süüakse ja midagi järgi ei jäeta . Toidu raiskamist ma ei salli . Mine vii nüüd supile putru ja küsi kas ta kohvi ka joob ! Kuldnokk Tsirk : “ Kui mul on nuga ja tikud , ei karda ma kedagi . ” Eesti foto grand old man Kuldnokk Tsirk on alati seal , kus leidub paljaid naisi . Tema fotopüssi välklamp on sähvinud küll kaubamajade proovikabiinides , süütute neitsite magamiskambrites , kõrgete riigiametnike vastuvõtutubades ja tasulistes tualettides . Praegusel suvitushooajal leiab härra Tsirku aga kõige sagedamini supelrannast . Kui tihti viimasel ajal naiste paradiisis käite ? Vaimus elan seal kogu aeg , sest muidu ei kujuta oma elu üldse ette . Kohe kui ilmad soojemaks lähevad , kolin kogu varustusega sinna . Ei mäleta , et varem oleks <arv>. juunil naiste rannas külm hakanud . Aga tänavu juhtus nii : varitsesin Väänas luidete vahel kahte vene tüdrukut ja selg külmetas , tuulepluusi ja püksivärvli vahelt puges jahedus ihu ligi . Kas rannas käite enamasti üksinda ? Mõnikord eelistan üksi käia , teinekord tahaks minna toreda kaaslasega . Aga kaaslaste puhul on tingimuseks kõigepealt see , et saan nad ise valida . Mitte nii , et keegi otsustab minuga kaasa tulla ja ongi siis minu kaaslane . Isegi seda on juhtunud , et võõras inimene on tulnud juurde ja öelnud : “ Olete Kuldnokk Tsirk ? Kuulge , mul on oma pojaga raskusi , võtke ta endaga naistesse kaasa ja tehke tast mees . ” Kas olete naisi jahtides hirmu ka tundnud ? Kelle ees ? Mõne daami abikaasaga kohtudes ? Oi , kuidas ma olen seda oodanud , sest ma pildistan heameelega ka mehi ! Olen ükskord Ülo Nugist näinud , paar korda olen näinud Toomas Hendrik Ilvest ... Need on väga ilusad mälestused ! Egdar Savisaart , keda ka kardetakse , näen siin iga päev ! Kui mul on nuga ja tikutoos taskus , ei karda mina kedagi ! Muidugi , kui mul on kaasas hinnaline fotovarustus , siis olen küll ettevaatlik ! Sest kui mõni harimatu mühakas , kelle eide ma olen puhtast halastusest eesti foto annaalidesse üles võtnud , mu kätte peaks saama , siis ... Olgu veel , et mu oma riistad , aga vanasti käisin raadio varustusega - sellist riski ei tohi endale lubada . Teie olite üks tänavusi riikliku preemia laureaate . Mida kavatsete auhinnarahaga ette võtta ? Tahan minna Kanaari saartele , seal on alati palju paljaid naisi supelrandades . Olen seal küll juba seitse korda käinud , aga mul jäi veel palju küsimusi vastuseta . Sobivaim aeg minekuks on septembri algus , sest siis ei ole seal nii palju õrnemast soost Soome tööveterane . JÜRI PINO “ Siia laevale teeme veel pliidi ja ka soemüüri laome , korralik köök peab laevas olema , ” teatab Tarmo Leinatamm . “ Kolme mehe peale on see laev ostetud ja ametid jagunevad nii , et üks , paberitega , on kapten , üks mees madrus ja mina olen kokk . Koka töö on konserve avada . ” Laev on iidse välimusega lähitegevuskaluripaat . Põhjas loksub vesi . Tarmo Leinatamm ( <arv> ) , Tallina Filharmoonia direktor-dirigent , Kreisiraadio kolmas vaal , on aluse üle siiski silmanähtavalt uhke . Milleks see laev hea on ? See on väga hea laev . Väga stiilne . Eile , kui siia Pirita sadamasse tulime , saime kiita , et nii stiilipuhast kalapüügialust pole tükk aega nähtud . Kala püüdma me sellega ei hakka , lõbusõidulaev . Tal on oma võlud , tulevad meelde vanad eesti filmid , kus kalurid merel käisid , krabisev süüdvester kuklas . Muide , eile oleksime peaaegu põhja läinud . Vähemalt mulle tundus nii . Sõitsime udus ja äkki kerkis esile suur laev , Washington nimi . Umbes viiekümne meetri kauguselt tema ninast lipsasime mööda . Pärast ütles meie kapten , et tegelikult oli meil eesõigus , laev oleks pidanud teed andma , merel kehtib ka parema käe reegel . Aga mis see aidanud oleks - meie paat ja äkki udust : Washington ! Kuidas dirigendile sobib Kreisiraadios segast panna , soliidne amet ju ? Noh , Hannes Võrno ja Peeter Oja on oma igapäevastes , Kreisiraadiost väljapoole jäävates tegemistes ka väga soliidsed ja korrektsed inimesed . Hannes sai just isaks ja Peeter on kohe-kohe saamas ja minu viimane laps sündis natuke üle aasta tagasi . Ega see , kui niisugust asja teha , tähenda , et ka eraelus tuleb kreisi inimene olla . Et kodus paned tapeedi põiki seina ja nii edasi . Kodu on nagu igal teisel inimesel toad , köök , esik . Kas teid on häirinud , et teile vaadatakse otsa ja mõeldakse : Kreisiraadio ! ? Üldiselt mitte . Ehkki , teinekord oleme Peeter Ojaga arutanud , et eks natuke nüri ole , kui läheme kellegi juurde asjalikku juttu ajama , mingit ettepanekut tegema , ja meid võetakse muigega vastu . Ei võeta nagu tõsiselt . Või see , et mõni valija võib minu kui Tallinna linnavoliniku kohta leida : volikogu ei ole mingi Kreisiraadio või naljategemise koht , mis te , mehed , sinna tikute ! See käib mõnikord natukene närvidele . Mitu meest on orkester ? Üheksa meest juba kindlasti . Kõigil võivad ühesugused viiulid või pasunad olla . Kaheksa isendi kohta saab veel öelda oktett . Kunagi oli oktett Laine , aga see ei olnud orkester , vaid ansambel . Sellest loogikast lähtudes on üheksa juba orkester . Kas see tähendab ka seda , et üheksast alates on dirigent juba vajalik ? Kui Kalle Randalu käis siin Tallinna Kammerorkestriga koos mängimas , siis temal ei olnud üldse dirigenti vaja . Asendas selle oma võimsa vaimuoreooliga , orkester tunnetas teda . Randalu ütles , et mängimine koos dirigendiga orkestriga on nagu suguühe kondoomiga . Ilma olla parem . Milleks siis üldse ? Dirigent on ees ikka vaimsuse pärast . See , mida sina teed , kandub orkestrisse üle . On kuivikdirigente , kelles ei väljendu ükski emotsioon , paljas taktilööja . Et sellest aru saada , peab ise minema orkestrisse või vaatama filme , kus on näiteks filmitud Eri Klasi või mõne muu hästi emotsionaalse dirigendi tööd . Iga liigutus ja näoilme peegeldub kohe orkestri muusikas . Teine asi on see , et dirigent hoiab orkestri koos , kõik taktid kõlavad koos , ilma loginata , dirigent näitab tempo kätte , näitab , kui valjusti mängida . Minu meelest on tähtsaim , et sa oled oma väega seal ees , lased helilooja teose endast läbi orkestrisse ja sealt saali . Mis väljendub kohe piletihinnas . Mitut ametit te üldse peate ? Püüan olla hea pereisa . Hea armastav isa lastele . Siis püüan olla hea Tallinna Filharmoonia direktor . Nii hea dirigent , kui ma suudan olla . Siis laevas kokk . Nii et viis ametit . Kunagi oli lastesaade “ Hunt Kriimsilma üheksa ametit ” . Hundist jään ma tiba alla , aga no paneme autojuhtimise ja kalapüüdmise ka juurde . Kriimsilm oli minu lapsepõlveiidol . Mõnedel on Michael Jackson ja mõnedel olid biitlid , minu biitel oli Kriimsilm . Tipp ja Täpp ka . Tipi ja Täpiga me rääkisime just mõni kuu tagasi Kreisiraadios ja saime teada , millist elu nad nüüd elavad . See ei ole meelakkumine , kui sind televisioonist joomise pärast murule visatakse , vihma kätte . Kui tihti on Kreisiraadio tänulik kuulaja kirve haaranud ? Kui tänulik kuulaja ennast seal ära tunneb , siis on ju jõle tore . No memmed on vahest helistanud , mitte küll meile , aga saate ajal stuudiosse , et kas midagi on valesti , nii lolli juttu ei ole mõtet raadios lasta . Aga et Langile ja Luigele ja kolmandale osanikule pidi väga meeldima , siis teeme seda raadiot edasi . Värsket materjali tuleb sügisel . Viimase otsesaate tegime mai lõpus . Praegu on suvevaheaeg ja tuleb ringreis koos Bläk Rokiti ja veel mingite tegelastega . Sügisel hakkame peale . Me tahaks nüüd iganädalase tunni asemel teha üks kord kuus korraliku pika õhtu . Tund jääb nagu väheseks , ei jõua õieti Alev Strömiga rääkidagi , temal on alati tohutult palju rääkida , stuudiokülalistega jäävad jutud pooleli , muusikapalad jäävad pooleli . Surutuse tunne . Kas teis on alati olnud kirg pullitegemise vastu ? Ega ma suu peale kukkunud küll ole . Organiseeritud vormi on see saanud Kreisiraadios . Õnnelik tee viis meid Peeter Ojaga kokku , kui ta pärast lõpetamist Tartu teatrisse tuli . Peeter tundis jälle mingitpidi Hannest . Ettepanek tuli Kuku raadiost Peeter Ojale , minust ei teatud , et ma ka juttu rääkida oskan . Esimese Kreisiraadio tegime kahekesi , siis arvas Peeter , et ka Võrno sobiks oma maailmanägemuse poolest seltskonda . Nii siis saigi . Miks te Tartust ära tulite ? Priimägi viskas ära . Mulle sellised Napoleoni tüüpi inimesed ei istu . Ja nüüd rahvas näeb , mis tast on saanud - ei ole teisel enam püksegi jalga panna . Need asjad hästi ei lõpe . Õnneks sattus täpselt samasse aega Eri Klasi ettepanek tulla Estoniasse dirigendiks ja polnud midagi teha , back to Tallinn . Peeter Oja elab praegu Tartus , tema aktsepteerib seda rütmi . See on hoopis teine elu , tunduvalt rahulikum ja mõnusam . Ma kujutaksin ennast ka praegu Tartus dirigendi või koormeistrina ette . Millal teil viimati oli ebapiisavalt sularaha ? Eile . Oli ebapiisavalt kaasas , pidin laenama , et endale korkjopet osta . Ilma ei oleks julgenud merele minna , sihuke laine oli , et võis üle parda lüüa . See rõivas hoiab sajakilose mehe ikka ilusti vee peal , nii et võib suitsugi teha ja mõtteid mõlgutada . Milline on teie suhe tubaka ja kärakaga ? Suitsetasin kuni <arv>. detsembrini möödunud aastal . Viieteistkümnendast eluaastast peale , niisiis <arv> aastat järjest . Maha jätsin tervislikel põhjustel . Üllataval kombel mingeid erilisi mahajätmisvaevusi ei olnudki . Ehkki ma ei kujutanud ennast varem üldse ilma suitsuta ette , sugulased ka mitte . Aga asi läks juba väga nõmedaks , mingi kaks pakki päevas . Alkohol - õlu , vein . Kangemat olen proovinud ka , aga see ei lõpe hästi . Libistad õhtu jooksul mõned õlled , on hoopis mõnusam . Kunagi Tartu päevil me võtsime Peeter Ojaga küll mõnusasti viina . Ostsime päeval purgi kilusid , mugulsibulaid ja viina . Viina panid külma ja siis , nelja-viie tunni pärast , õhtul , läksid Peetri poole . Puhastasid kilud ära , lõikusid kaunid sibularattad peale - uhh , suu läheb vett täis ! Väike hapukoor , kaks pitsi ja siis löraki ! viina ja kilu peale . Ei jäägi täis . Niisugust asja on olnud , aga nüüd tervis enam ei luba . Vanasti mulle meeldisid maapulmad . Pulmi alustati reede õhtul , siis anti head ja paremat . Aga eriti head olid need laupäevad , mis algasid millalgi üheteistkümne aegu koduõllega . Kõik oli selline helge . Ergutasid meeli õllega , ärkasid üles , kell alles kolm , kõik on lõbusad , pill mängib , inimesed laulavad . Alkoholis on oma mõnu , mis seal salata . Kuhu tervis jäi ? Probleemid südamega . Mul on jäänud Soomes kontserte pooleli , kui olen poole pealt lihtsalt orkestri ette pikali kukkunud . Kaks korda on nii olnud . Suitsu mahajätmise päeval oli ikka tõsine infarkt ja kaks nädalat hiljem tehti mulle sama operatsioon , mis Jeltsinile . Vahetati kuus asja südames ära . Sinna see tervis jäigi . Rääkige üks naljakas lugu . Ei oskagi . Punnitada ka ei taha . No ehk see , kuidas aktsiaseltsi Kalaranna mehed seda paati ehitasid . Kahjuks lehelugeja ei näe , kuidas me seda mootorit parandasime ja kuidas me praegu mootorist vett välja pumpame . Ja kahjuks lehelugeja ei näe , et siin on hea mitu kruvi puudu . Mitte meil , aga paadil . Tervitame aktsiaseltsi . Töötage nii edasi ja te saategi rikkaks . See on huumor , mille sees me praegu istume . Noh , käed on otsas ja küll saab sellest inimväärikas alus . Umbes nagu see seal , mis praegu mööda ujub . Lehelugeja võib vaadata , see , mis on lõbusamates toonides , ikka valgekest ja mast püsti peal . Vaadake ! Näete ? Milline on kõige kuulsam muusikakollektiiv , kellega olete esinenud ? Justament , ROSTA aknad ja Toivo Nikopensiuse ansambel , kus olen mänginud . Juhatanud - no mis on kuulus ? Vanemuises juhatanud , ERSOt , Estonias , Rootsis , Soomes . Eurovisiooni aegu Iirimaal . Berliinis , Ameerikas ja Viinis ei ole juhatanud , loodan , et veel . Et jõuab , aega peaks nagu jätkuma . Eurovisiooni juhatamisel oli alguses selline sablunn , et tunnetasid kogu aeg neid sadu miljoneid inimesi , kes sind vaatavad . Hiljem oli natukene lahedam . Seltskond juba tuttav . Trumm ja bass tulevad niikuinii lindi pealt , võid kummardada ja lehvitada , pärast minna õlut jooma , sest orkester mängib omad lood niikuinii ära . Viisakas on muidugi lõpuni olla . Iirimaal viidi meid ühel päeval Kilkenny maakonnas õlut jooma . Väga heas vormis õlu , nimelt tasuta . Natukene läks ehk liiale , mitte et oleks purjus olnud , aga oli tunne , et nii kui ettepoole kallutad , tuleb see Kilkenny laugude alt välja . Mis on kõige veidram asi , mida te teinud olete ? Mina ? Kõige veidram ? Ma olin vangivalvur . Ird lubas küll mulle ja Aivar Tommingale : kurat , ma olen nii kõva mees , te olete teatris tagasi nagu törtsti ! Aga sõjavägi oli siiski kõvem kui tema . Nii palju ta sai teha , et jäime Eestisse . Aivar läks miilitsapataljoni ja mina Tallinnas sisevägedesse . Esimene poolaasta möödus jõle lõbusalt , Ird sai mind ikka sealt välja , käisime teatriga Moskvas , juhatasin Tartus . Aga siis viskas polguvanal ära : hvatit ! ja saatis mu Rummu vange valvama . Isegi imelik mõelda , et olen vangivalvur olnud . ARGO RIISTAN Eesti muusikatööstus on jagunenud kahte leeri : ühed , kes korraldavad muusikaüritusi , ning teised , kes müüvad muusikat helikandjatel . Mõlemate poolte olukord on viimasel ajal päris kuumaks läinud , sest tundub , et siinne muusikaturg hakkab tasapisi juba täis saama . Üritusi liiga palju Kontserttuure ja üritusi korraldatakse liiga palju . Sel suvel on ürituste arv eriti suurenenud , paraku ei saa öelda sama kuulaja rahakoti kohta . <arv>. juunil toimus Pepsi Pop Ekspress , algas Pühajärve Beach Party , mööda Eestit käisid ringi tuurid “ Kõigi nähes ” ja “ Suur jalutuskäik ” . On absurdne korraldada ühel päeval neli muusikalist meelelahutusüritust . Pepsi Pop Ekspressi kontserdil käis üle <arv> <arv> kuulaja , arvab selle projektijuht Kalle Kingsepp . Peaesinejateks olid East <arv> , Alphaville ja X-Perience . Pop Ekspress korraldati kaubamärgi FBI ( First Baltic International ) all . FBI taga seisab aktsiaselt BDG ( Baltic Development Group ) , mis on filmikompanii Buena Vista Eesti esindaja eesotsas vendade Priit ja Peeter Rebasega . “ Meelelahutusüritusi korraldatakse massiliselt , järelikult on see hea äri , ” arvab Kingsepp . Beach Party peaesinejad olid Gina G ja Smokie . Üritusel käis väidetavalt <arv> <arv> inimest . “ Iga hea asi saab ükskord otsa , ” arvas ürituse peakorraldaja Andreas Lukin traditsioonide võimaliku jätkamise kohta . Täielikult kukkus sel aastal aga läbi Rock Summer . Eeskätt loomulikult paljude esinejate mittetulemise tõttu . Ühes intervjuus ütles Jüri Makarov , et ta võrdleb festivali korraldamist supi keetmisega . Igatahes kõrbes selleaastane supp tal põhja , sest prognoositud <arv> <arv>-<arv> <arv> kuulaja asemel tuli kohale kõigest paar-kolm tuhat . Summeri võib ühtlasi ka surnuks tunnistada , Makarovi sõnul järgmistel aastatel ta seda enam korraldada ei kavatse . Teiseks näiteks , et festivalikorraldajatel õnneks ei läinud , on selle suve suurimaks tantsumuusikafestivaliks planeeritud Dreamlandi ärajäämine . Korraldajate sõnul firmast Tirs &amp; Ko olevat põhjuseks anambli Real II Real laialiminek ning N-Trance'i laulja lahkumine bändist . Kunagi ei saa olla kindel , et teele ei tule takistusi . Takistusi ei näi praegu paistvat vaid Michael Jacksoni kontserti korraldaval Eesti promootoril IS Music Groupil . “ Pileteid on müüdud üle <arv> <arv> , ” ütles Jacksoni kontserdi pressiesindaja Jüri Pihel juuni algul . “ On suur vahe , kas tegu on kodumaise tuuri , välismaise artisti või tippsolisti esinemisega , kuid ma arvan , et Jacksoni kontsert riisub Eesti meelelahutusturult koore , ” rääkis Pihel . Tuuritavad tuurid Tuuride üle valitseb Eestis tuuride kroonimata kuningas Margus Turu . “ See on minu töö ja ma teen seda oma surmani või lõpetan siis , kui hakkan miinustesse jääma , ” mõtiskleb Turu . Meelelahutusüritusi tuleb vähendada , sest eestlase rahakott ei kannata mitut suurt üritust välja . Konservatiivne plaadiäri “ Eesti plaadiäri on räpane ja laisk , ” arvab Raadio Tartu muusikajuht Janek Luts . Inimesed , kes pole olnud muusikaäris , ei tea sellest üldiselt midagi , kuid arvavad , et see on mingi megabisnis . ” “ Jutt Eesti plaadiäris liikuvatest miljonitest on jama . Sellised jutud lasi liikvele hetkel üks hävinumaid heliplaadifirmasid Aidem Pot , ” kommenteerib plaadiäris miljonäriks saamise võimalusi plaadifirma O.K. Records üks omanikke Taimo Kolsar . “ Olen kuulnud , et Aidem Pot pidi ennast vahepeal isegi oma kontoriruumidest välja kolima , ” muretseb Kolsar . “ Me teenime ühe plaadi pealt <arv>,<arv> krooni , ” räägib plaadifirma Aidem Pot president Auris Rätsep naerdes . “ Ei saa ju öelda , palju me täpselt iga plaadi pealt teenime , sest me müüme ka neid plaate , mis on toodetud paar-kolm aastat tagasi , ” räägib Rätsep . Kui võrrelda pangandust muusikaäriga , siis on muusikabisnis vaid kopikaäri , ” arvab Taimo Kolsar . Surm piraatidele Eesti plaadifirmad võitlevad üksteisega turu pärast ning üheskoos piraatide vastu . Eesti valitsusele esitati avaldus , kus öeldakse , et kui ei hakata piraatide vastu võitlema , siis legaalsed muusikafirmad on sunnitud turult lahkuma . “ Need , kes tahavad Eesti muusikatööstuses rikkaks saada , peavad leidma artisti , keda suudetakse müüa välismaale , või tegutsema piraadina , ” arvab Eesti suurima plaate hulgi müüva firma Pedrobeat juht Sven Aaberdaal . Eesti muusikatööstus on küll laisk ja räpane , kuid kui Eesti valitsus otsustab hakata tõsiselt piraatide vastu võitlema , siis võib isegi meie muusikamaastik natukene puhtamaks saada . <arv>. juuni-<arv> . juuli Kontserttuur “ Suvest suveni ” , kus esinevad Best B<arv> , <arv> Quick Start , Miss II Miss , Mart Mardisalu ja Maarja . <arv>. juuni Harku Järve Kantri . <arv>.- <arv>. juuli Õllesummer Tallinnas , mis annab erinevate bändide saatel võimaluse ennast kurssi viia erinevate kesvamärjukestega . <arv>.- <arv>. juuli Tuur “ Armastan päikest ja tuuli ” , kus esinevad Justament , Ivo Linna , Boris Lehtlaan , Silvi Vrait jt. <arv>.- <arv>. juuli Tuur “ Ainult itid ” , esinevad Bläck Rokit , Mono Fans , X-Plode ja Black Velvet . <arv>.juuli-<arv>. august Tuur “ Kui sa mind ei armasta , siis lõpp on lool ” , esinevad Smilers , Üllar Jörberg ja Jam . <arv>.-<arv>. juuli Tuur , kus astuvad üles Code One , E-Miljon ja Kuldsed Lindid . <arv>. august Kontsert “ Dreamland ” Tallinnas , kus peaesinejaks on N'Sync . <arv>.-<arv>. august Tuur “ Mis värvi on armastus ” , kus esinevad Mati Nuude , Vello Orumets , Tarmo Pihlap , Uno Loop jt. <arv>. august Tartu laululaval esineb The Manhattan Transfer . <arv>.-<arv>. august Tuur , kus üles astuvad Kuldne Trio , Bläck Rokit ja veel kaks artisti , kes pole veel teada . <arv>. august Michael Jacksoni kontsert Tallinna lauluväljakul . EERO HIPPY Iiri bändi Boyzone peetakse Take Thati järeltulijaks . Tõepoolest , plaadi esmakordsel kuulamisel tekkis tunne , nagu oleks Briti menupunt just hiljuti uusi lugusid sepitsenud ning taas kokku tulnud . Aga ei , Marki , Gary , Robbie , Howardi ja Jasoni asemele on tulnud Ronan , Mikey , Shine , Keith ja Stephen . Bänd sai kuulsaks kaveriga Ormondsi laulust “ Love Me For A Reason ” . Järgnesid “ Key To My Life ” ja “ Father And Son ” . Need lood olid ansambli esimesel albumil “ Said And Done ” . Ka “ A Different Beati ” pealt on kasvanud juba paar hitti : plaadi nimilugu , “ WordsIsn't It A Wonder ” . Plaadil on veel peale nimetatud kolme loo <arv> laulu . Enamik neist on ballaadid , sekka ka paar Backstreet Boysi stiilis laulu . Kõnealust plaati peeti Inglismaal <arv>. aasta parimaks helikandjaks ning kunagist Bee Geesi lugu “ Wordsi ” parimaks lauluks . Niisiis kõik , kes armastavad südantlõhestavaid ballaade , seadke sammud lähimasse plaadipoodi , sest “ A Different Beat ” on mõeldud just teile . JANE TERAS <arv>. Kunagi ära loobu hommikusöögist , mis äratab üles keha ainevahetuse ja käivitab rasvade kulutamise protsessi . <arv>. Süüa tehes keeda kartuleid koos koorega , siis jäävad vitamiinid alles . <arv>. Enne einet joo mahla või mineraalvett , see pidurdab isu . <arv>. Palju salatit on tervislik , vitamiinirikas ning täidab edukalt ka kõhtu . <arv>. Söö ainult nälja kustutamiseks , mitte ajaviiteks või seepärast , et “ sööki jäi ju veel nii palju alles ” . <arv>. Kindlad söögikorrad . Söögikordade vahel mitte näksida , midagi ampsata , einestada . <arv>. Piira isu kommide , shokolaadi , jäätise ja küpsiste järele . <arv>. Ära unusta hommikvõimlemist ja sportimist , need parandavad keha ainevahetust ning kulutavad rasva . <arv>. Söö palju puuvilja , vähem rasvast ja vürtsikat . MÕMMI ja KATI x Ära kanna samu sokke kaks päeva järjest : iialgi ei või teada , millal sind külla kutsutakse . x Päevasärk riputa õhtul rõdule . Hommikul pole mingit lebrat . x Kümble kaks korda päevas külmas vees . x Ära pruugi liialt alkoholi , ära liialt suitseta . x Ära sülita maha . x Abista tüdrukut kuidas saad . x Võida oma laiskus , ahnus , pinged , hirm ja uhkus . x Ära valeta ega pea pikka viha . x Mõte ja tegu käigu koos . Kuidas ma neidudele meeldin x Ma ei kanna iialgi samu sokke kaks päeva järjest taskus . Kummaski taskus on mul erinevad sokid . Iial ei või teada , millal mind külla kutsutakse . x Päevasärgi riputan õhtul rõdule . Hommikuks on see läinud . Nii saab igasugustest vanadest riideräbalatest lahti . x Kümblen külmas vees . Sooja vett ei ole ju . x Alkoholi ja suitsu pole mul veel kunagi nii palju olnud , et neid liiga palju oleksin saanud tarbida . x Sülje ja röga neelan viisakalt alla . x Kabistan tüdrukut , kuidas saan . x Ei pea pikka valet . Aru saavad . x Mõtlesin , et võiks tegutseda . See hakkas mulle meeldima . Mõtlesin veel korra . MÄGER ja MATI Eelmises numbris välja kuulutatud võistlus “ Suvepilt '<arv> ” on toimetusse toonud esimesed võistlustööd . Tuletan meelde , et arvestusse lähevad kõikvõimalikud naljakad ( ka lavastatud ) pildid , millele lisatud autori kontaktandmed . Kõik avaldatud fotod honoreeritakse . Suve lõpus loositakse kõikide pildistajate vahel välja auhind . Jaanalind pistab pea liiva alla , mõni mees aga vastupidi - pistab ainult pea liiva alt välja . Kui kõrvetava päikese eest pole kaasas päevituskreemi , siis aitab ka enda liiva alla matmine . Pildi on saatnud Raivo Luhamägi . IMMO MIHKELSON Kuulsus pole häbiasi . Kui laulja nimi on Jon Bon Jovi , siis on tema plaat sündmus . Mõned tõed on nii lihtsad ja loogilised , et nende peale ei hakka skepsisehammas mitte kuidagi . Ühes ammuloetud Kurt Vonneguti raamatus , mis praegu on tõenäoliselt ebamoodne , oli igivana ütlus , mis kõlas umbes nii : “ Issand , anna mulle meelekindlust taluda asju , mida ma ei saa muuta , julgust muuta asju , mida saan muuta , ning tarkust nende vahel vahet teha . ” Tehislik popmuusika kui niisugune on samuti üks inimlik asi , mille muutmine käib ühel arvajal üle jõu , kui ta juhtumisi prooviks üritada . Sestap jätab mindki ütlemata rahulikuks Jon Bon Jovi järjekordne sooloalbum “ Destination Anywhere ” . Niikuinii on nii temal kui ka teistel sama suurusjärgu tähtedel oma ihalejaskond , kelle teadmine oma lemmiku ning tema muusika kohta on kõigutamatult kindel . Ometi on kuulsuse iga uus plaat ja laul sündmus , kas tahame seda või mitte , kas huvitume sellest või pöörame haigutades selja . Kirendavad reklaamid ajakirjades , sagedasti silma jäävad videod ekraanil , üks ja seesama hitt raadiote eetris . Raske on seda mitte märgata-kuulda . Ajaviiteks Jon Bon Jovi on laulja ansamblis , mille plaate on ostetud vähemalt <arv> miljonit eksemplari ja mida võib hetkel pidada ameerikaliku suurejoonelise staadioniroki tipuks . Praegu nad ajutiselt ei tegutse . Puhkavad . Võibolla loorberitel , võibolla Miami rannas , aga see pole oluline . Neil on nimi , mis võimaldab ka kümne ja kahekümne aasta pärast kuulajate ette ilmuda , sest ikka leidub naisi , kelle süda heldib fantaasiamälestusis , ning mehi , kellele meenub bändiga seostunud rokkivrolliv käre power . Ent ärgem eemaldugem pisiasjadesse . Kuulsa bändi tuntuim liige , kelle nimi on äravahetamiseni sarnane grupi omale , tegi plaadi , mis on turvaliselt tuttav ja mõnusalt uus . Umbes nii võiks seda ettevaatlikult tutvustada , sellega mitte midagi öeldes . Laulja ise väitis , et teda mõjutas Briti modernpopi õhustik , mida ta nuusutas Londonis filmivõtetel viibides . Ta palkas om laulude kõla ja muljet vormima mehed , kes ääri ja veeri olid seda atmosfääri eri aegadel kujundanud ( eks-EurythmicsDave Stewart ja ansambliga Black Grape koostööd teinud Steve Lironi ) . Tulemus on lahe poprockmuusika , nagu teikztätlane Robbie Williams ehk kommertslik ( loe : massidele suunatud ) ja pop ( populaarsust taotlev ) . Rohukõrred liiguvad niikuinii Näib , et Jon Bon Jovi tahab endale lüürilis-meheliku Bryan Adamsi rolli . Kui bänd Bon Jovi ambitsioonid on aina suuremad staadionid esinemiseks ja järjest paisuv müüginumber , siis Jon BJ nagu ei kipukski ilma talle kuulsust toonud ansamblita massirahva ette . Tema tahab olla see , kes viisijuppi heietades poeb kõrvast sisse ja hiilib malbelt ümber hinge , tehes süütult nägu , et laulab ainult teile ja ei kellelegi teisele . Enamasti on selletaoliste tüüpide kõige ustavamad ihalejad naisterahvad , kellele läheb korda , kui neile tähelepanu pööratakse . Always yours , kõlab sõnum , mis meenutusena kangastab silmesse blondi , peaaegu teismelisena tunduva noormehe laulu “ Always ” videost . Mõned asjad ei unune niisama lihtsalt . Paratamatustega leppides ja eelhoiakutest hoidudes tunnistan siiralt , et ei tekita minus vastumeelset igavuse ja aja raiskulaskmise tunnet nagu mõne teise suurkuulsuse “ järgmine plaat ” . See on pretensioonitu album ning niisugusena ongi hea taustaheli ja kindel kandidaat siinse müügitabeli mingile reale . Samas ei liiguks ükski rohukõrs , kui just nimelt see plaat poleks ilmunud . Aga selletaoline mõtteviis on lihtsalt küüniline , mis püüab välistada asju , mis arvajast ei olene . Parem leppida ja teha vahet . RAIMU HANSON Ansambli Untsakad esilõõts Margus Põldsepp astus Viljandi Kultuurikolledzhisse kümme aastat tagasi ja oleks äsja kogemata kombel selle kooli lõpetanudki . Siiski jäi üks akadeemiline võlgnevus . Jutud Margus Põldsepa koolilõpetamisest osutusid ennatlikeks , kuigi paljudel austajatel olid kingitusedki valmis vaadatud , näiteks Eesti Kirjandusmuuseumil . Viljandi Kultuurikolledzhi õppeprorektor Ene Lukka ütles , et tuntud lõõtspillimängijal jäi võlgnevus rahvamuusika noodistamises . Enne jaanipäeva Vargamäel “ Tõe ja õiguse ” lavastust muusikaliselt kujundanud Põldsepp rääkis “ Extrale ” , et pärast Viljandis koolitee alustamist läks ta aasta pärast sõjaväkke . Kui ta sealt tagasi tuli , soovitas sõber kolledzhis eriala vahetada . Nii saigi Põldsepast rahvamuusikatudeng . Kooliteed on pikendanud akadeemiline puhkus , nõnda et nüüd jõuab ta diplomini eksternatuuris - oma kulu ja kirjadega . Mullu sügisel oli Põldsepal üle <arv> akadeemilise võlgnevuse ja rabamist nagu oraval rattas ( Untsakad ja muu elu ) . Ja kuigi ta oma sõnul pingutas igati , osutus saatuslikuks rahvamuusika noodistamine . Selle distsipliini õppejõuga tuli suhelda telefonitsi ja postisaadetiste abil . Lood olid lindilt akuraatselt maha kirjutatud , nii et Soomes asuval õppejõul oli ütlemist ainult kahe looga . Parandatud variandid ei jõudnud paraku õigeks ajaks pärale ja sestap lükkub Põldsepal diplomi saamine detsembrisse . Kümne aastaga on mõni Põldsepaga samal ajal õppimist alustanu saanud samasse kooli õppejõuks . Lõpetanud on ka üks nendest , kellele Põldsepp on õpetanud lõõtsamängu , kuigi tal õpetaja paberit veel ei ole . ( ) Puff Daddy &amp; Faith Evans - I'll Be Missing You ( ) The Verve - Bitter Sweet Harmony ( <arv> ) Hanson - MMMBop ( ) Ocean Colour Scene - Hundred Mile High City ( ) Blur - On Your Own ( <arv> ) Eternal featuring BeBe Winans - I Wanna Be The Only One ( <arv> ) Ultra Nate - Free ( ) Echo &amp; The Bunnymen - Nothing Lasts Forever ( ) Cast - Guiding Star ( <arv> ) Mr President - Coco Jamboo ( <arv> ) Puff Daddy and Faith Evans - I'll Be Missing You ( <arv> ) Hanson - MMMBop ( <arv> ) Mark Morrison - Return Of The Mack ( <arv> ) Meredith Brooks - Bitch ( <arv> ) Bone Thugs-N-Harmony - Look Into My Eyes ( <arv> ) Spice Girls - Say You'll Be There ( <arv> ) Rome - I Belong To You ( <arv> ) Tim McGraw with Faith Hill - It's Your Love ( <arv> ) Changing Faces - G.H.E.T.T.O.U.T. ( <arv> ) The Verve Pipe - The Freshmen TAIMO KOLSAR Britimaalased , nagu teate , jaanipäeva ei tähista ning eelmise nädala jooksul oli plaadimüük sama aktiivne kui muidu , isegi pisut aktiivsem . Müügitabeli esikümme sisaldab kuut täiesti uut singlit , neist üks ammu-unustatud kaheksakümnendate keskpaiga veidralt popgrupilt , kes otsustas jälle kokku tulla ... Aga vaatleme neid kõiki järjekorras . Esikoha haaras laul , mis võimutseb USAs juba kolm nädalat järjest . Puff Daddy , keda teame tänu veebruarikuisele megahitile “ Can't Nobody Hold Me Down ” ( mis rajaneb paaril fraasil Grandmaster Flash i paljukasutatud loost “ Message ” ) , võttis kampa traagiliselt hukkunud Notorious B.I.G. girlfriendi Faith Evans i . Kadunud sõbra ja elukaaslase mälestuseks töötati ümber “ Every Breath You Take ” , Police'i hitt <arv>ndate algusest . Tulemus on suurepärane , nii et esikoht kuni paari nädala pärast ilmuva Oasise uue singlini peaks olema enam-vähem tagatud . Oasise kunagised head sõbrad bändist The Verve on aga juba siin . Ajaloolased teavad rääkida , et viis aastat tagasi olid tänased kolmanda koha omanikud isegi populaarsemad , siis aga tulid alkohol ja narkootikumid ... Noel Gallagher kutsus bändi solisti Richard Ashcroft i koos Oasisega esinema ja tegi talle ettepaneku jälle midagi salvestada . Tulemus laseb aimata päris tugevat albumimaterjali . Ocean Colour Scene hiilgas eelmisel aastal mitme hea looga albumilt “ Moseley Shoals ” . “ Hundred Mile High City ” , mis haaras sel nädalal uustulnukana neljanda koha , on pärit aga nende varsti ilmuvalt uuelt kauamängivalt . “ On Your Own ” on Bluri kolmas edukas singel viimaselt albumilt . Ja kuigi Oasise-sugustega nad väidetavasti enam konkureerida ei suuda , paistab nende fännidel olevat veel küllalt ostujõudu . Eriti kui arvestada , et need viimased laulud on tõesti head . Echo &amp; The Bunnymen on see unustatud bänd vanast ajast , kaheksakümnendatest , kes otsustasid jälle populaarseks hakata . Teades , et terve möödunud dekaadi jooksul surusid nad vaid kaks hitti Briti esikümnesse , on neil see uus algus singliga “ Nothing Lasts Forever ” päris hästi õnnestunud . TIIT MADE Ida- ja islamimaad on eheda kauplemise kodumaad . Sealt on palju õppida . Olgu siinkohal mõned soovitused tegutsemiseks bazaaril või medinas ( st vanalinnas ) , et asjast hasarti ja mõnu tunda . Kuidas kauba hind kujuneb ? On hind , mis kujuneb kaubale võrreldes mõne teise kaubaga või naaberkaupmehe sama kaubaga . On teatud kellaaja ja nädalapäeva hind . Proovige minna nädala esimesel päeval esimese ostjana mõnda Jeruusalemma või Istanbuli väikesesse poodi ja tulla sealt ilma ostuta välja . See on väga raske , isegi seiklusi pakkuv . Teie kujutate tolle poe omanikule alanud nädala kaitseinglit . Tema arvates paneks teie ostuta lahkumine ärinädala viletsasti veerema . Kui teil on närvi , saate oma kauba poolmuidu . On ühe toote ja mitme toote hind . Enne hinna teatamist küsitakse teilt viivitamatult , mitu toodet kavatsete osta . Kui ostate ühe , olete vilets kunde ja teile määratakse kõrgem hind . Ostate palju , olete sõber ja saate parema hinna . On hindu vaesema ja rikkama väljanägemisega inimestele ning hindu omadele ja võõrastele . Turisti hind sõltub sellest , kas ta on linnas esimest või mitmendat päeva . Esimesel päeval eksootilisel bazaaril olete kerge saak . Teile saab kaupa müüa tunduvalt kallimalt kui järgmistel päevadel . Siit üks põhireegel - ärge ostke otsekohe , ehkki kaubaküllus võib lüüa mõra teie otsustamisvõimesse . Arvestage , et idamaalasest või araablasest kaupmehel on eksimatu silm ja vapustav oskus määrata momentaanselt kindlaks teie “ staatus ” . Nahk üle kõrvade ? Kauplemine ida- või araabiamaa bazaaril on omamoodi lugupidamisavaldus kohalikule müüjale ning kauba valmistajale . Seepärast ongi bazaari argipäev vastandite võitlus , omamoodi mängu- ja etenduse tanner . Teadke , et teil tõmmatakse nahk igal juhul üle kõrvade . Küsimus on ainult , millises ulatuses . Tolles kauplemise , müümise ja ostmise maailmas tuleb teada , et kaupmehe ja kaupade vahel valitseb veetlev intiimsus . Kaubad oleksid nagu tema pere liikmed . Ärge kunagi püüdke halvustada või kritiseerida kauba kvaliteeti . Pereliikme alavääristamine on ju ka teile solvav . Jalutate mööda bazaari või medina kitsaid tänavaid , kus pood on poes kinni . Teie teed takistavad poisid , kes püüavad juhtida teie tähelepanu oma kaubale ja oma poele . Nad haaravad teid tervituseks käest ja ei taha seda kuidagi lahti lasta . Ta kinnitab , et vaatamine ei maksa midagi . Te kuulete hõiget : “ Looky , looky , my friend ! ” Saanud teid oma poe ees oleva leti juurde ning sundinud kätte võtma mõnda eset , on järgmine ülesanne saada teid oma poodi sisse . Seal on teid kergem töödelda , veenda , nurka suruda . Teid on vaja konkurentidest eraldada . Järgmine etapp on selgeks teha , kust maalt tulete ja mis keelt peaks teiega rääkima . Juba võite kuulda bazaaril tuttavaid sõnu “ Tule siia ! ” , “ Tere-tere ! Istu ! ” jne. Anna või sinine pass kätte ! Eesti keele rääkimine teeb teist reeglina Pekka või Erkki ning edasi ideoloogilisi probleeme ei peaks olema . Kui räägite inglise keelt , siis arvatakse teid skandinaavlaseks , enamasti rootslaseks . Teil tuleb nüüd osavõtlikule kaupmehepoisile seletada , kuidas teie pere elab ja millega kodus tegelete . Muu hulgas uurib ta osavalt , kas olete tema maal esimest korda ning kaua juba võõrsil viibite . Ärge reetke vähemalt sõnadega oma äsjasaabunu staatust , sest oleku järgi on see niikuinii näha . Tehke poes ringi vaadates võimalikult ükskõikne nägu ning hoidke oma käed rippu . Kui sirutate käe mõne kauba järele , on poiss krapsti kohal ning seletab teile õhinal selle , siis veel järgmise , siis kolmanda ja nii edasi kauba väärtust ja sünnilugu . Ta surub neid kaupu teile pihku ja hoolitseb selle eest , et te ei paneks neid riiulile-letile tagasi . Ta lubab hinda , mis on spetsiaalselt ainult teie jaoks . Poiss vaatab teile kogu aeg teraselt otsa ja jälgib teie ilmet ning emotsioone . Ainult tema teab kauba õiget hinda . Teie kobate pimeduses , üritades nimetatud numbreid korrutada või jagada kehtiva ametliku kursiga , et võrrelda kodumaise hinnatasemega . Tingimise ajal võite sattuda lõksu Nüüd algab tingimine . See on kunst , mida Tallinna turul ei õpi . Isiklikest kogemustest on selge , et mängu tuleb mängida algusest peale . Silmad ei pea mitte vahtima ainult kaupa , vaid ka ümbritsevat näitelava . Seda juhul , kui tõesti tahate saada kauplemiselamust . Eeldame , et olete sobiva kauba leidnud ning endale sisemiselt teada andnud , palju suudate maksta . Nüüd peate jääma kaupmehega silm-silma vastu . Teie reisikaaslased võivad asja ära rikkuda . Kõrvalt öeldud soovitusi ei talu ka kohalik kaupmees . Küsite , palju maksab , hoides hellalt väljavalitud asja käes . Vastuseks kõlab , et tegemist on eriti unikaalse tootega , mis on suurepärase kvaliteediga . Teile nimetatakse õigest hinnast mitu ja mitu korda kõrgem ning peetakse teie ilmel teraselt pilk peal . Ärge lööge verest välja . Esitage väide , et kaupmehehärra ilmselt liialdas . Nüüd seatakse teile esimene lõks ! Ta tahab teada , mis hinda teie maksaksite . Ärge oma numbrit öelge . Te ei tunne turgu ja võite küll öelda hinna , mis on esialgsest palju madalam , kuid õigest hinnast ikka palju kõrgem . Kui ütlete oma hinna , ei saa sellest hiljem enam allapoole minna . Seega lepite kokku tema ja teie hinna vahepeal . Kui teil juhtub tugevam närv olema , siis saate kauba teie poolt nimetatud hinnale lähedasega . Igal juhul olete kaotanud juba esimeses ringis . Tehke hoopis nägu , et loobute kaubast ja asutate end äraminekule . Nüüd laseb ta hinna tublisti alla . Siis on paras aeg teha oma pakkumine - kolmandik või neljandik tema hinnast . Numbri valiku määrab muidugi iga üksik olukord , õhustik ja teie soovi suurus seda kaupa saada . Kuid ärge muretsege , ühtesid ja samu kaupu müüvaid poode on sadu . Saate sama kauba mujalt . Oma madala hinnaga sondeerite pinda . Teie partner võtab asja külmalt ja laseb oma hinda pisut alla , küsides kavalalt , mis on teie viimane hind . Ettevaatust , siin on teine lõks ! Jääge oma juurde või pange õige pisut lisa . Järgmine etapp on tubateater . Ta seletab teile , et tal on pere , lapsed tahavad süüa , ta müüb niigi alla omahinna . Kaupmees vaatab teile siiralt silma . Tõmbab oma nahktagi või tuulepluusi hõlmad lahti , venitab selle all olevat silmanähtavalt määrdunud T-särki ning sõnab : “ Mina olen vaene mees ! Kas Eestis on rahad lõppenud , et koonerdate ! ” Säilitage külm rahu , ehkki ta on astunud teie armsa ja hästi areneva riigi varbale ning mängib teie suurusehullustusele ja patriotismitundele . Pidage silmas , et olete ikkagi olukorra peremees , sest tema peab teile müüma . Teid nimetatakse bandiidiks , vereimejaks ja üldse räigeks tüübiks , kelle taolisi varem pole bazaaril nähtud ja lastakse hinda veel alla . Teie aga minge edasi , kuni kõlab teie kõrvadele muusika : “ OK , boss ! Saad selle hinnaga ! ” Ja ta on teie arvel ikkagi kõvasti teeninud . Tema on rahul . Teiegi olete rahul ning erilise kadestamise objektiks nende kaaslaste silmis , kes sama kauba on saanud palju kõrgema hinnaga . Asute kauba eest maksma ja nüüd seatakse teile kolmas lõks ! Nad arvestavad , et emotsionaalselt olete pehmeks klopitud ja rahulolevalt heldinud . Seal on tegemist esmaklassiliste sündinud psühholoogidega . Ta vaatab teile haledalt otsa ja ütleb : “ See raha on minu bossile . Mina ei saa midagi . Anna mulle mõned dinaarid või liirid või naelad või dollarid . Sina oled rikas mees , mis see sulle maksab . ” Sa heldid ja annad “ jootraha ” ning kaotus kolmandas ringis on vormistatud . Kaupmees läheb meelsasti enne lõpliku hinna nimetamist või teie survele järeleandmist mõne kolleegi või bossiga nõu pidama . See on siis , kui olete suutnud jõuda reaalse hinna vahetusse lähedusse . Talle on seda käiku moraalselt vaja eneseõigustuseks , et mitte näidata , nagu oleks tema järele andnud , vaid seda tegi keegi teine . Muidugi on võimalik enam-vähem õige hind välja peilida , kui on aega ja viitsimist , ning tingida mitme kaupmehe juures . Kui aga pakute liiga madala hinna , ei hakka nad teiega tegelema ja aega viitma . Nad tõstavad kauba oma kohale ning näitavad käega , et hakka astuma , lisades sellele zhestile mõne iseloomuliku sõna . Ka süljelärakas teie selja taga pole välistatud . Vahel võib kaupmees teile järele hüüda absurdse hinna , kui ta pole saanud oma tahtmist . Ta loodab teie ahnusele , et pöördute ringi ja asute ostma . See on revansh ja teid on mõnitatud . Kuidas pääseda ostmata ? Kõige lihtsam on diskuteerimata ning rahulikult järgmise kaupmehe rüppe eemalduda . Võib ju öelda , et see mudel , kuju või suurus ei sobi . Siis ei pääse otsekohe . Kaupmees lubab minna vaatama oma sugukonna liikmete teistest poodidest ning tormab minema . Ta teab , et teie poolt soovitut ei ole , kuid ta loodab , et leiate tema äraolekul midagi muud . Kui olete mõne riietuseseme , näiteks nahktagi ostja , ja sobivat suurust ei ole , võite langeda neljandasse lõksu . Riietepoed on seotud kohalike väikeste töökodadega . Te kinnitate , et mudel sobib , kuid suurus on vale . Ta ütleb teile , et valige vaid mudel ja teeme teile <arv> tunniga sobiva . Makske vaid käsiraha ja saate homme oma kauba . Ärge seda tehke , sest üldjuhul ei lõpe üritus hästi . Kui lähete kokkulepitud ajal kohale , naeratab kaupmees lahkelt ja ulatab teile eile selga proovitud eseme . Protestite ! Tema on aga väga hea draamanäitleja . Ta solvub ja ähvardab . On ju tehtud sinu soovi järgi ja nüüd sa ei taha osta . Sellest teatatakse kõva häälega kõigile , kes kuulata viitsivad . Ostate oma eilse tagi ära lootuses , et küllap saab Eestis maha müüa . Käsiraha ei saa te mingil juhul tagasi . Naised on kerge saak Naiste ja neidudega meeldib idamaa kaupmehepoistel tegelda . Nemad on tavaliselt ( välja arvatud venelannad ! ) pehmema loomuga ega viitsi mõnekümne dollari pärast jahmerdada . Naisinimese poolehoiu saab üks tumeda peaga ja põhjatute silmadega poiss kergelt kätte . Ta kiidab oma ohvri ilu ja intelligentsi , tarkust ja tagasihoidlikkust . Ütleme , proovite sarafani selga . Vilgas kaupmees aitab teid igati . Ta poeb sarafani saba alla , et siit-sealt kohendada ja ümbritsevate pealtvaatajate silmade eest varjatult teie mõned pehmemad kehaosad kribinal-krabinal tundlike sõrmedega üle käia . Te nõustute tumedapäise kaupmehepoisi vandeseltslasliku pilgu peale ostma sarafani , millega teil pole Eestis õieti midagi teha . Kui pisut harjutada ja lasta endal hulga kordi nahk üle kõrvade tõmmata , tuleb kogemus ja nauding ida- ja araabia maade bazaaridel ning medinades tegutsemiseks . Kuid seda tegutsemist saatku mõõdutunne . Te ei tohi mitu korda järjest jätta samalt bazaarilt ostmata , sest info teie kohta levib uskumatu kiirusega . Olen tähele pannud , et tükk aega pärast mõne ostu sooritamist ja hoopis teises bazaari nurgas tullakse sama kaupa pakkuma . Väide , et teil juba too asi olemas , ei maksa , sest selle kaalub üles poisi teade , et temalt ostsite , miks te minult ei osta ! Kristiina Kessel , juuksur : Merle Ilumets , Riietus : E-Kaubamaja Sixtina boutique , Tekst : Aivi Parijõgi Guerlaini suvestiil Yves Saint Laurenti ja Revloni suvestiil Näitleja Liina Olmaru ilma ainsagi värviraasuta . Rõõsa näoga looduslaps , kes ehk ainult päikesel oma nägu toonida lubab . Igavesti tabamatu haldjas . Guerlaini suvestiil Päikeses kuumenenud maanteel on õhk korraga värviline . Ja äkki peatub kaugel eemal vana Cadillac , autost lehvitab õrn läbipaistev naine . Hetk hiljem kaob ta taevasinasse . Viivu pärast pillub keegi ülalt alla esimesi maasikaid . See on sama naine roosal pilvel . Siis kõnnib ta mööda vikerkaart ära . Teda ei nähta enam iial . Yves Saint Laurenti ja Revloni suvestiil Ta ilmub ööst . Need silmad viivad lossiaiast kaasa kelle tahes . Glamuur , mis kõlistab shampanjapokaale ja sensuaalsus , mis peegeldub tiigiveel . Kaunis tundmatu , on su nimi kontrast ? Kes tohiks paluda shokolaadi su huultelt ja vaadata , kas su pilk viib tõepoolest lõpmatusse ? Öönaine ei vasta . Udu mähib ta aegamisi oma piimjasse kangasse . Küsija hääl jätab mustjale tiigiveele ringid . TRIINU LAANEMÄE Lahe ja mahlane kala on ideaalne suveroog . Ja soojal õhtupoolikul kogu kambaga kõhutäie nimel veidi vaeva näha on lausa lõbus . Lahtisel tulel küpsetades jääb enamasti ära ka vaevaline rookimine , soomustega nahk eemaldatakse süües . Sütel küpsetamiseks ja grillimiseks sobivad paremini rasvased kalad : lõhe , forell , siig , latikas , rääbis . Lahjemaid liike nagu ahvenat ja haugi võib samuti grillida , kuid neid tuleb küpsemise jooksul rohkelt rasvainega pintseldada . Suuremad kalad võib tükeldada , väikesed lähevad käiku tervena . Kala hõrku maitset saab täiendada mahedate maitse-ainetega . Soola järel on sobivamad sidrun , till , murulauk ja petersell . Ka erinevad piprasegud ettevaatlikult lisatuna on omal kohal . Kalaga käivad veel kokku meliss ja basiilik . Keedetud toidule sobib lisada ka natuke rosmariini . Toorainele võib eelnevalt maitset anda marineerimisega . Marinaad segatakse õlist ja sidruni- , tomati- või apelsinimahlast . Sekka tuleb panna ka maitseaineid ja värskeid ürte . Sellises vedelikus peaks kalu hoidma umbes pool tundi . Sütesilgud <arv>-<arv> kg räimi , rääbiseid või väikesi särgi <arv> dl jämedat soola Määri grillimisrest õliga . Lao terved või puhastatud kalad restile . Küpseta kummaltki poolt <arv>-<arv> minutit . Kasta kalad kuumalt soolvette , milles on lahustatud <arv> dl soola <arv> liitri vee kohta . Kala on maitsev nii kuumalt kui jahtunult . Lõhesupp <arv> l vett , <arv>-<arv> tl soola <arv> vürtsitera <arv> l kartulitükke <arv> hakitud sibul <arv> dl kaalikakuubikuid <arv> dl porgandikuubikuid <arv>/<arv> l piima või vett <arv>-<arv> g lõhe- või forellifileed <arv> g võid kimbuke tilli Keeda kalaluudest ja -peast leem , maitsesta soola ja pipraga . Hauta juurvilju kalaleemes <arv> minutit . Lisa piim ja tükeldatud kala . Keeda veel <arv> minutit . Või ja till pane sekka enne serveerimist . Kalavardad u <arv> g kalafileed ( forelli , siiga või koha ) , u <arv> g koorimata krevette <arv> kollane paprika <arv> roheline paprika soola marinaad : <arv> dl õli <arv>/<arv> dl valget kuiva veini <arv>/<arv> dl sidrunipipart natuke hakitud tilli , peterselli ja murulauku Sega esmalt kokku marinaad . Tükelda kala ja pane kaheks tunniks marinaadi . Tükelda ka paprikad sobivateks paladeks . Lüki kalatükid , paprika ja krevetid vaheldumisi vardasse . Pintselda veel üle marinaadiga ja küpseta madalal süte kohal <arv>-<arv> minutit , aeg-ajalt keera teist külge , määri marinaadiga ja raputa peale soola . Paku kalavarraste juurde rohelist salatit , valget saia , sidrunilõike ja hapukoorekastet . Paberis latikas <arv>,<arv> -kilone latikas või haug <arv> spl soola tilli , murulauku Lõika kala selja või kõhu poolt lõhki , võta sisikond välja . Määri kala seest soolaga , pane sisse tilli ja murulauku . Mässi kala esmalt kolme märjaks tehtud võipaberisse , seejärel kolm korda viiekordsesse ajalehte . Tee pakend märjaks ja peida süte alla hauduma . Kala saab valmis tunniga . Kartuli-kala pann <arv>/<arv> kg räimi või u <arv> g forellifileed <arv>/<arv> tl soola <arv>-<arv> kartulit <arv> porrulauk <arv> dl vett jahvatatud musta pipart <arv>/<arv> tl soola tilli , murulauku Puhasta räimed , uha külma veega üle ja sega soolaga . Kui kasutad forelli , lõika see <arv>-<arv> cm laiusteks viiludeks . Lõika kooritud kartulid viiludeks , samuti porrulauk . Pane laiapõhjaline pann restiga sütele . Esimeseks lao pannile kartuliviilud ja porrulauk . Vala hulka vesi . Raputa sekka soola ja pipart . Pane peale kalad ja maitsesta ka need . Kata pann kaanega ja küpseta umbes <arv> minutit . Valmis roog raputa üle hakitud tilli ja murulauguga . Soust järelejäänud kaladest <arv>/<arv> kg grillsilke <arv> sibulat <arv> spl võid <arv> spl jahu u <arv> dl piima või koort ( soola ) valget pipart <arv> tl karripulbrit kaunistuseks <arv> kõvaks keedetud muna tilli Puhasta ja tükelda silgud . Kuumuta hakitud sibulad võis . Lisa jahu , maitseained ja piim . Pane sekka kalatükid , kuumuta veel <arv>-<arv> minutit . Kaunista toit pealt munaviilude ja tilliga . TOIVO NIIBERG Suvisel ajal võtab kõige paremini janu ära kihisev jook . Vahelduseks poejookidele võiks teha kodust kalja , seda enam , et aiast on veel saada rabarbrit , mis muuks võibolla enam hästi ei kõlbagi . Peatselt valmivad maasikad , sõstrad , kirsid , vaarikad ning kalja pruulitakse ka peedist ja porgandist . Seekord tutvustamegi nn aedviljakaljade tegemist . Rabarbrikaljad x <arv> kg tükeldatud rabarbrit panna keeva vette , lisada noaotsatäis jämedalt purustatud kaneeli . <arv> l vett ajada keema ja jätta rabarbritõmmis <arv>-<arv> tunniks seisma , siis kurnata . Lisada <arv> g suhkrut , ühe sidruni lõigud , supilusikatäis leige veega pestud rosinaid või <arv>-<arv> poolitatud viinamarja . Virre hoida kuni aktiivse käärimise alguseni toasoojas , seejärel sulgeda käärimisnõu õhukindlalt ja viia jahedasse ruumi . Nädala pärast on jook valmis . x <arv> kg rabarbrit lõigata väikesteks tükkideks ja panna keedupotti koos <arv> l veega . Maitseks <arv>-<arv> tera nelki , noaotsatäis peenestatud kaneeli ja sama palju peenestatud kalmusejuurt . Keeta , kurnata ja lisada <arv>-<arv> g pärmi . Virret hoida paar päeva toasoojas , kurnata ja valada pudelitesse , kuhu igaühesse on pandud <arv>-<arv> rosinat . Pudelid sulgeda korgiga , traadistada ja asetada jahedasse ruumi riiulile pikali . x Pool kilo rabarbrit lõigata õhukesteks viiludeks , valada peale <arv> l keeva vett ja lasta jahtuda . Vedelik kurnata , lahustada selles <arv> klaasi suhkrut ja vähese suhkruga vedelaks hõõrutud pärm . Nõud hoida rätikuga kaetult toatemperatuuris , kuni vedelik hakkab käärima . siis valada jook pudelitesse , kuhu on pandud veidi pestud rosinaid , värskeid või kuivatatud metsmaasikaid või pool kuivatatud viigimarja . Pudelid sulgeda ja viia jahedasse . Kali on joogivalmis <arv>-<arv> päeva pärast . Kali toorest aedpeedist <arv> kg väiksemaid tooreid peete pesta ja riivida jämedalt , panna emaileeritud nõusse ja puistata üle poole klaasi suhkruga , lisada <arv>/<arv> tl soola , segada . Valada peale <arv>,<arv> l keedetud jahutatud vett , vette pista üks kuiv rukkileivaviil , katta riidega ja jätta viieks päevaks toasooja seisma . Kali kurnata , panna pudelitesse ja hoida jahedas . Kali keedetud peedist <arv> kg keedetud peeti puhastada , riivida jämedalt ja valada üle <arv>-<arv> liitri keedetud kuuma veega ning lasta pool tundi hästi soojas seista ( pliidi serval ) või kuumutada tasasel tulel , ent mitte keemiseni . Siis valada segu suuremasse nõusse , lisada veel <arv> l vett , klaas suhkrut , <arv> g vähese suhkruga läbihõõrutud pärmi ning jätta <arv>-<arv> päevaks toasooja käärima . Kali kurnata , villida pudelitesse ja hoida jahedas .