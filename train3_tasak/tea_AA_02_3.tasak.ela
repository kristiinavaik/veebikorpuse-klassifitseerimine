kirjak	tea_AA_02_3.tasak.ela	Valdo Randpere ja IBM Eesti INTERVJUU Valdo Randperega  Valdo Randpere - sündinud <arv>. veebruaril <arv>. a. Lõpetanud <arv>. a. Tartu Ülikooli õigusteaduskonna cum laude . Lahkus <arv>. a. Rootsi , kus töötas arvutifirmas Nordic Datadistribution tegevdirektorina . <arv>. a. juunist IBM Eesti OÜ tegevdirektor . Paul Leis : Alustame strateegiast . IBM Eesti on suure kontserni International Business Machines väike osake . Kuivõrd saab Eesti mõjutada IBMi maailmastrateegiat ? Valdo Randpere : Üldiselt ei küsita ei Eestist ega ka Põhjamaadest nõu IBMi globaalstrateegia väljatöötamisel . IBM on tugevalt tsentraliseeritud firma , seetõttu töötatakse IBMi strateegia välja põhiliselt Ameerikas . Sellel on oma head ja vead . Hea on see , et olulised otsused tehakse kindlakäeliselt ja viiakse sama kindlakäeliselt ka ellu . Veaks on aga see , et nende otsuste tegemisel pole mitte alati arvestatud Euroopa probleeme , Eestist rääkimata - otsused on tehtud Ameerika turu eeldustest lähtudes . Ehk pisut teisiti : “ All business is local ” pole alati IBMi lipukirjaks olnud . IBMi strateegia põhisuunaks on üha enam eemalduda vaid riist- ja tarkvara müüva firma kontseptsioonist ja muutuda lahendusi loovaks ja teenuseid osutavaks firmaks . Lahenduste loomisele ja teenuste pakkumisele orienteeritust reklaamivad ka paljud teised firmad , kuid peab silmas pidama , et tulusalt teenuste müümine pole hõlbus . P.L. : Miks on siis teenuste müügi eelistamine IBMi strateegia aluseks ? V.R. : Vaatleme erinevate IT-toodete kasumimarginaale . PCde müümisel on kasumis ainult üks suurfirma maailmas - Dell . Kõik ülejäänud , IBM kaasa arvatud , on kahjumis . Pisut edukam on Inteli-põhiste serverite ja sülearvutite müük . Konkurents on väiksem , sest peale hinna on ka veel teisi ostukriteeriume - näiteks kvaliteet . Nn . kohalikud tootjad pole siin enam konkurentsivõimelised . Tõepoolest , ei hakka ju keegi ostma “ Kapa-Kohilas kokkupandud ” servereid või sülearvuteid . Kui aga müügiedukus sõltub ainult hinnast , nagu PCde puhul , on “ tegijaid ” palju ja kasumimarginaalid seetõttu tagasihoidlikud . Tarkvara loomiselt teenib juba suhteliselt hästi . Seejuures pole väheoluline , et konkurendid , kellel on oma valdkonnas monopoolne seisund , näiteks Microsoft ja Oracle , tahavad hästi teenida , mistõttu tarkvara hinnad on kõrged ja nii ei torka IBMi hinnad üldisel foonil silma : inimesed/firmad küll ägavad - aga maksavad . Vaieldamatult kõige ahvatlevamad kasumimarginaalid on teenustelt , kus eriti pikaajaliste lepingute puhul on tulem pidevalt tagatud . P.L. : Kes on IBMi konkurendid , kes partnerid ? V.R. : IBMil on väga lai tooteportfell , mistõttu peaaegu kõik IT-firmad on suuremal või vähemal määral konkurendid . See aga ei välista IBMi koostööd teiste firmadega , näiteks on edukas IBMi ja CISCO koostöö . Koostööd paljude firmadega raskendab see , et IBMil on oma konkureeriv toode olemas . Näiteks võiks koostöö olla parem Oracle'iga , kui IBMil poleks oma andmebaasihalde süsteemi DB<arv> . P.L. : IBM on “ leiutanud ” paljude tehnoogiate kõrval ka mitmeid hästi tuntud firmasid , näiteks IBM PC opsüsteemi loomise ebaõnnestunud lepinguga Microsofti . Kas IBMil on teisigi niisuguseid saavutusi ? V.R. : Neid “ leiutusi ” on tõepoolest teisigi , üheks tuntumaks on Intel , millest omistatud <arv>% loovutas IBM “ kahe paki margariini eest ” . Samal ajal oli IBMil võimalus suhteliselt odavalt osta ka ülejäänud <arv>% Inteli aktsiatest - loomulikult toimusid need sündmused enne , kui Intelist sai protsessorite tootmise gigant , mis ta tänapäeval on . Peab märkima , et protsessorite tootmise prioriteedi käest äraandmine on IBMile valusam kui PCde opsüsteemide andmine Microsoftile , sest Microsofti edu pandiks pole mitte niivõrd tehnoloogia , kuivõrd edukas marketing - ja pole selge , kas IBM oleks turustamisvallas olnud sama edukas kui Microsoft . Veel peaks olema IBMle tänulik Oracle , kes kasvas samuti välja IBMi töötajatest , kes lahkusid IBMist ja tegid “ kõrvaltänavas oma firma ” . See loetelu pole ammendav , piisavalt on veel teisigi IBMist “ võrsunud võrseid ” . P.L. : IBM on tuntud kui suurarvutite ( mainframe ) tootja . Kas selles valdkonnas on uusi suundi ? V.R. : Infotehnoloogia arengus oli periood , kus suurarvuteid taheti päris maha kanda - ainuõigeks kuulutati PCdel põhinevad hajussüsteemid . Kuid juba <arv>ndatel mõisteti , et PCdel põhinevad hajussüsteemid ei ole suutelised paljusid probleeme lahendama . Täna võime rääkida suurarvutite renessansist . Suurarvutite taasavastamisel mängis oma osa ka see , et tänapäeva suurarvuti ei erine mõõtmetelt palju Intel-protsessoritega serveritest . Teiseks põhjuseks on e-äri vajadused . Siin on , eriti Ameerikas , osutunud suurarvutitel põhinevad lahendused tõhusamaks teiste platvormide lahendustest . Ja eks kokkuvõttes määra lahendused/rakendused ühe või teise riistvaraplatvormi vajalikkuse ja edukuse . Eesti on aga üks nendest riikidest , kus suurarvutitesse suhtumine on allergiline . Üheks põhjuseks on siin kahtlemata suurarvuti orienteeritus monopoolsele tootjale , PC-süsteemide avatus algusaastail oli nende omaaegse edu üheks nurgakiviks . Kuid ka selles osas pole PCde maailm enam suurarvutite maailmast erinev : Microsoft on PCde vallas saavutanud samasuguse monopoolse seisundi nagu IBM suurarvutite vallas . Tuleks ka märkida , et opsüsteemi Linux edukus on teataval määral IBMi ja Microsofti monopoolse seisundi vastase protesti väljenduseks . P.L. : IBM on globaalfirma . Millisel määral seisneb IBM Eesti juhtimine ülalt tulevate direktiivide täitmises ja missugused vabadused on sul endal kohaliku tegevuse kavandamisel ja elluviimisel ? V.R. : Esialgu juhtis IBM Soome meid peaaegu täielikult , see loomulikult halvas kohalikku initsiatiivi - ja ka tulemused polnud kõige paremad . Minu nelja-aastase tegevuse põhieesmärgiks on olnud IBM Eesti vabastamine liigjuhtimisest väljastpoolt . Selle tulemusel on IBM Eesti käive viimase kolme aastaga kasvanud umbes <arv>% . Praegu sekkuvad spetsialistid väljastpoolt “ Eesti asjadesse ” ainult meie palvel , mis välistab “ korraldamise vastutust võtmata ” . P.L. : See on sul väga oluline tulemus/võit firma efektiivse juhtimise tagamiseks . Eks ole varemgi kuulda olnud , et suurfirmades on piisavalt “ halli kardinali ” funktsioonides tegelasi , kes küll ohtralt korraldusi jagavad , aga kes samal ajal millegi eest ei vastuta . Vastutuse võtmine tundub üldse paljudes organisatsioonides probleemiks olevat . V.R. : “ Vabadus ja vastutus ” ongi IBM Eesti tegevuse mudeliks , seda ka sisemise töö korraldamisel . Kui inimestelt võtta vabadus otsustada , siis ei vastuta nad ka otsuste täideviimise eest . Loomulikult ei sobi see kõigile . Inimesed , kellele oli omane käsutäitja roll , lahkusid IBM Eestist . Need aga , kes jäid või meiega hiljem liitusid , töötavad tunduvalt efektiivsemalt kui varem - seda näitab meie käibe tuntav kasv . Printsiibi “ vabadus ja vastutus ” realiseerimisel on oluline ka IT-tugi : kümmekonnast inimesest suurema kollektiivi puhul pole vahetu suhtlemine mõeldav , vajalik on rühmatarkvara kasutamine . IBMile kuulub üks enamlevinud rühmatarkvarasüsteemidest , Lotus Notes . Loomulikult kasutatakse ka IBMis töö korraldamise vahendina Lotus Notes'i . Eesti on üsna edumeelne moodsate IT-süsteemide evitamisel , kuid rühmatarkvara ja seiretarkvara evitamisel ollakse ikka veel “ kiviajas ” . Ühelt poolt firmad ei usu sellise tarkvara vajalikkusse ja tõhususse , kuid takistuseks on ilmselt ka rühmatööd mittesoosivate juhtimismeetodite kasutamine - kuigi printsiibi “ vabadus ja vastutus ” on paljud firmad sõnades omaks võtnud , on selle tegeliku rakendamiseni jõudnud vaid vähesed . Üheks “ kiviajas ” oleku põhjuseks on ka enamiku Eesti edukate firmade monopoolne seisund . Monopoolse seisundi puhul pole aga oluline tegevuse efektiivsus , kliendikesksus , järelikult pole oluline ka juhtimise paindlikkus ja seega ka printsiip “ vabadus ja vastutus ” . Sellises organisatsioonis on ka vajadus rühmatöö ja vastava tarkvara järele raskesti tunnetatav . Paljud juhtimisspetsialistid väidavad , et tänapäeval on areneva organisatsiooni üheks tunnuseks rühmatöötarkvara kasutamine . Ehk teisiti : organisatsioon , mis ei kasuta rühmatöötarkvara , pole arenemisvõimeline . P.L. : Missugused on IBM Eesti põhilised tegevusvaldkonnad ? V.R. : IT-vahendite ja -teenuste müük ja tugi . Eriti kõrgelt hinnatakse meil teenuste müümist , ning mitte ainult põhjusel , et see on ka IBMi globaalstrateegia . Lihtsalt kasumimarginaalid on teenuste müümisel kõige kõrgemad . Üheks oluliseks ja huvitavamaks teenuseks on klientide serverite seire ( monitooring ) . Seda teenust osutame <arv> tundi päevas , <arv> päeva nädalas . Oleme valmis teenindama kõiki soovijaid , esialgu on meie klientideks üle <arv> Soome firma pluss üks klient Leedust . Eestist pole esialgu ühtegi klienti . Kui seiratavate serveritega midagi juhtub , siis teavitame sellest kohe Soome valvemeeskonda , kes läheb probleemi lahendama . Neid probleeme , mida saab lahendada meie seirekeskusest ilma kohale minemata , lahendame valvemeeskondi häirimata . Seiresüsteemi aluseks on hästi tuntud IBMi seiresüsteem Tivoli . Kuigi tunnihinne võib niisugusel teenusel madal olla , annab see paljude klientide puhul piisava kasumi . Toodetest on kõige “ kuumemad ” mälukesksed süsteemid ( Storage Area Networks ) . Selles valdkonnas on meie tooted väga edukad olnud , nt. Shark . Siin on IBM olnud edukam ka üldiselt tunnustatud kettaseadmete tootjate turuliidritest , näiteks EMCst . IBM on Inteli-põhiste serverite kindel turuliider Eestis - IBMi turuosa on üle <arv>% . Selles suhtes on IBM Eestil unikaalne positsioon : üldiselt ei ole IBMi Intel-serveritel nii suurt turuosa maailmas . Miks see siis Eestis nii on ? Lisaks serverite endi kõrgele kvaliteedile on siin oma osa ka õigeaegsel ja asjatundlikul turuletulekul . Olukord on selles mõttes vastupidine RISC-serverite turuletulekuga - IBM oli põhjendamatult passiivne ja lasi Hewlett-Packardil , keda edukalt esindas Abobase , napsata olulise turuosa Eestis , mida IBMil hiljem pole õnnestunud tasa teha . Abobase on veel teisegi tootepere , Oracle'i baasihaldesüsteemide turuletoomisel olnud väga edukas . Ka selles osas on Eesti unikaalne - pole teist riiki , kus Oracle'i turuosa oleks nii suur kui Eestis . Võrdluseks : Põhjamaades on viimasel kahel aastal Oracle'i turuosa koguni vähenenud , turuosa juurdevõitjateks on aga olnud Microsoft ja IBM . P.L. : IBM on tuntud ka oma Linuxi-lembelisuse poolest . Mida võiksid sa selles osas lisada ? V.R. : IBM oli esimene suurfirma , mis Linuxi oma üheks strateegiliseks platvormiks tunnistas . Kõikide toodete uued põlvkonnad on käideldavad Linuxi keskkonnas . P.L. : Mida sa soovitaksid üliõpilastele , lähtudes oma elukogemusest , keda võtaksid sa IBM Eestisse tööle ? V.R. : Klassikaline tõde on : inimesel on kaasasündinud omadused , õpitud/omandatud oskused ja suhtumine . Kõige kergem on midagi ( juurde ) õppida , raskem on mõjutada geneetilisi omadusi , aga üle kõige hindan ma suhtumist . Kui inimesel on õige suhtumine , siis sellega on võimalik kompenseerida ( ajutisi ) puudujääke teistes omadustes . Me oleme näiteks teadlikult võtnud tööle neid , kelle eelnev ettevalmistus pole ehk piisav , kuid kelle isiksus , suhtumine , tahtmine , ambitsioonid on järgneva eduka töösuhte tagatiseks . Rein Raidma , TTÜ arvuti- ja süsteemitehnika magistrant SISSEJUHATUS Artiklis tuleb põgusalt juttu andmete võretöötlusest . Muuhulgas selgitatakse , misugused on võretöötlusarhitektuurid ning miks neid vaja on . Ära on toodud selliste süsteemide loomise peamised põhimõtted ja vastav infoedastuse protokoll . Lähemalt kirjeldatakse NASA võretöötlussüsteemi , täpsemalt , selle kihilist arhitektuuri ja nn. andmete kaevandamise protsessi . Antakse ülevaade sellest , kui suur osa on olemas , kui suur osa alles arenemisjärgus ning millised võimalused annab süsteem valmis saades USA riikliku kosmose uurimise ja kosmonautika arendamise organisatsiooni teadlastele ja inseneridele . <arv>. ANDMETE VÕRETÖÖTLUS <arv>ndate aastate keskel võeti tippteaduse ja -tehnika jaoks mõeldud hajusarvutuste infrastruktuuri täpsemaks kirjeldamiseks kasutusele väljend grid computing , mida võiks eesti keelde tõlkida “ andmete võretöötlus ” . Võretöötluse aluseks on ressursside kooskõlastatud jagamine ning probleemide lahendamine dünaamilistes virtuaalorganisatsioonides ( ingl. virtual organization ) . Jagamise all ei ole mõeldud ainult failide vahetamist , vaid pigem ligipääsu riistvara- , tarkvara- ja andmeressurssidele . See , kes ja milliseid ressursse ning millistel tingimustel võib jagada , sõltub neid omavate ja tarbivate kasutajate kokkulepetest . Sääraste reeglite järgi toimivad indiviidide ja/või institutsioonide kogumid moodustavad virtuaalorganisatsiooni , mille heaks näiteks on kriisiolukordadega tegelev meeskond koos andmebaaside ja vastavate simulatsioonisüsteemidega . Et virtuaalorganisatsioonid võivad üksteisest märkimisväärselt erineda eesmärgi , tegevusraadiuse , tegevusaja , suuruse ja struktuuri poolest , siis tekkis vajadus tehnoloogia järele , mis : oleks paindlik teenuste jagamise suhtes , sisaldades arhitektuure klient/server-võrkudest võrdõigusvõrkudeni sisaldaks täpset kontrollimehhanismi jagatud ressursside , juurdepääsu , kasutajate õiguste ning tagatiste üle võimaldaks jagada mitmesuguseid ressursse , alates programmidest , failidest ja andmetest kuni arvutite , sensorite ja võrkudeni oleks paindlik ressursside kasutamisviiside suhtes , sest teatud juhtudel on ainult üks kasutaja , teatud juhtudel mitu . Samuti peab arvestama teenuste kvaliteedi , planeerimise ja identifikaatoritega . Paljudel hajusarvutuse struktuuridel on ainult mõned loetletud omadustest . Näiteks liigub informatsioon rahvusvahelistes organisatsioonides nagu äriettevõtete koostööski tsentraliseeritud serverite kaudu . Ehkki tihtipeale jagatakse nii mitmesuguseid rakendusi kui ka riistvara , on juurdepääs ressurssidele piiratud . Samuti pakuvad paljud organisatsioonid mitmesuguseid teenuseid ja sealhulgas ka andmete hoidmise võimalust , kuid sel juhul on klient andmehoidlaga ühendatud nn. virtuaalse privaatvõrgu kaudu . On ka hajusarvutusvõrke ( nt. projektid SETI@home ja Entropia ) , mis põhinevad üle maailma süsteemiga seotud arvutite vabade töötsüklite ärakasutamisel [ <arv> ] , kuid ka need on serveri(te)kesksed . Võretöötluse tehnoloogia puhul arvestati hajusarvutussüsteemide eeliseid ja puudusi ning viimase seitsme aasta jooksul on välja arendatud mitmeid protokolle , teenuseid ja töövahendeid . Et viimased on loodud eesmärgiga tagada ressursside jagamise universaalsus ja paindlikkus , siis on võretöötlus pigem täienduseks kui asenduseks teistele hajusarvutustehnoloogiatele . Vastavalt sellele on näiteks võimalik tõhustada infovahetust ja -töötlust ettevõtte arvutivõrgu “ äärealadel ” . Et virtuaalorganisatsiooni töö oleks võimalikult efektiivne , on vaja tagada ressursside jagamine kõikide potentsiaalsete kasutajate vahel . Sel juhul saavad vastava võrgustiku loomisel keskseteks märksõnadeks “ koostalitlusvõime ” , “ protokoll ” ja “ teenused ” . Kui koostalitlusvõimele piisavalt tähelepanu ei pöörata , taandub ressursside jagamine enamasti kahepoolseks kokkuleppeks ning ei ole kindel , kas näiteks kahe koosluse vaheline reeglistik on vastuvõetav ka teistele kasutajatele . Ressursside jagamise mehhanismid peavad töötama erinevate platvormide , keelte ja programmeerimiskeskkondade korral suvaliste koosluste vahel , kohanedes ka uute kasutajatega . Nõnda on võimalik moodustada dünaamilisi virtuaalorganisatsioone . Efektiivne koostalitlus ning virtuaalorganisatsiooni ülesehitus sõltuvad omakorda protokollist , mis määrab hajussüsteemi elementide omavahelise andmevahetuse ning vahetatava info struktuuri . Sellest lähtuvalt peavad identifikaatorite ja volituste kindlakstegemise , ressursside leidmise ning jagamise mehhanismid olema paindlikud , et mainitud tegevused oleksid võimalikud , kiired ja efektiivsed . Samadel eesmärkidel on protokolliga ära määratud ka standardsed teenused ( ligipääs andmetele ja andmetöötlusele , kopeerimine jne ) . Võretöötluse arhitektuuri puhul on selle komponendid jaotatud ühesuguste omaduste põhjal kihtidesse ning seda ülesehitust võib võrrelda liivakellaga ( vt. joonis <arv> ) , mille kõige kitsamas osas on väike hulk põhiabstraktsioone ja -protokolle . Nagu ka jooniselt näha , on nendeks peale kollektiivkihi protokolli ressursside ja ühenduvuse protokollid , mis peavad olema disainitud nii , et tulla toime tootekihi ( liivakella põhi ) pakutavate erinevat tüüpi ressurssidega , millest kollektiivkiht globaalseid teenuseid konstrueerib . Et mainitud võretöötlusprotokolli on kasutatud peale NSF National Technology Grid' i [ <arv> ] , NEESgrid'i ( <hyperlink> ) , Particle Physics Data Grid' i ( <hyperlink> ) ja European Data Grid' i ( <hyperlink> ) ka NASA Information Power Grid'- i loomisel , siis tuleb vastavaid arhitektuurikihte kirjeldada veidi pikemalt .  Joonis <arv>. Võretöötlusprotokolli ja Interneti-protokolli arhitektuurid Tootekihi komponendid , mis on sisuliselt lokaalsed ressursispetsiifilised operatsioonid , vahendavad ülemistele kihtidele mitmesuguseid “ tooteid ” , nagu näiteks töötlus- , mälu- ja võrguressursse , andmekatalooge , sensoreid , hajutatud failisüsteeme , arvutikobaraid jne. Ühenduvuskihi moodustavad kommunikatsiooni- ja autentimisprotokollid , mida on vaja andmeoperatsioonide tegemiseks võretöötlusvõrgus . Kommunikatsiooniprotokoll võimaldab vahetada andmeid tootekihi ressursside vahel , autentimisprotokoll sisaldab aga info krüptimise mehhanisme , et verifitseerida kasutajaid ja ressursse . Et kommunikatsioon sisaldab andmete transporti , edastusmarsruudi valimist ja objektidele nimede andmist , siis võib kasutada ka TCP/IP-protokolli kihte , täpsemalt võrgukihi ( IP ) , transpordikihi ( TCP , UDP ) ja rakenduskihi ( DNS ) reeglistikke . Loomulikult on ka alternatiive ning pole kindel , et tulevikus ei looda spetsiaalseid protokolle võretöötlusarhitektuuri jaoks . Toetudes autentimis- ja kommunikatsiooniprotokollide tööle , tagab ressursikiht jagamisoperatsioonide turvalise aktiveerimise , seire , juhtimise ning kasutajate identifitseerimise . Antud protokoll hoolitseb korraga ainult ühe ressursi eest , pööramata tähelepanu teistele . Seevastu kollektiivkiht on oma olemuselt globaalsem ning tegeleb mitme ressursi jagamise koordineerimisega . Viimane kiht sisaldab rakenduspakette virtuaalorganisatsioonis töötava kasutaja jaoks . <arv>. NASA VÕRETÖÖTLUSARHITEKTUUR USA riiklik kosmose uurimise ja kosmonautika arendamise organisatsioon NASA on viimastel aastatel püüdnud luua nö . järgmise põlvkonna eksperimentaalset õhusõidukit ning selle disainimiseks vajalikke vahendeid , et tõsta õhusõidukite vastupidavust ja vähendada nende loomiseks kuluvat aega poole võrra . Selliste ja paljude teiste küllaltki ambitsioonikate eesmärkide elluviimiseks ei piisanud olemasolevatest andmetöötlusmehhanismidest ning NASA alustas spetsiaalse võretöötlusarhitektuuri ( ingl. Information Power Grid , edaspidi IPG ) loomist . IPG on NASA Amesi , Glenni ja Langley uurimiskeskuste ühisprojekt ( vt. joonis <arv> ) ning sellest võtavad osa ka näiteks San Diego Andmetöötluskeskus SDSC , Eriandmetöötlusstruktuuride Rahvuslik Koostööorganisatsioon NPACI ning Rahvuslik Andmetöötlusrakenduste Keskus NCSA .  Joonis <arv>. NASA võretöötlusarhitektuuri kontseptsioon Et pakkuda inseneridele ja teadlastele uusi vahendeid , mis hõlbustaksid mahukate , keerukate ja mitmeid institutsioone hõlmavate andmetöötlusprobleemide lahendamist üle NASA paiknevate protsessorite , andmehoidlate , mitmesuguste instrumentide ja inimeste abil , pidi loodav arhitektuur vastama eeltoodud võretehnoloogia üldnõuetele . Valmis saades võimaldab NASA IPG : konstrueerida ja juhtida nn. hajusaid testkeskkondi ning konfigureeritavaid tootmiskeskkondi ; luua hajussüsteemide prototüüpe , mis oleksid tulevikus kohandatavad vastavalt keskkonna , infrastruktuuri , ressursside jt muutustele ; konstrueerida ajutisi andmetöötlussüsteeme , mis nõuavad vastavalt uuritavatele teaduslik-tehnilistele probleemidele erinevat liiki ressursse ; tõhustada tavakasutuses olevate hajussüsteemide tööd , sh. ligipääsu reaalajas töötavatele instrumentidele ja suurtele andmehulkadele .  Joonis <arv>. NASA võretöötluse kihiline struktuur Joonisel <arv> on toodud IPG kihiline struktuur . Operatsioonisüsteem ( laiemas mõttes ) ja riistvararessursid moodustavad olemasoleva andmetöötluskeskkonna . Sinna hulka kuulub umbes <arv> uurimiskeskustes olevat protsessorit , kuni <arv> terabaiti ketasmälu , mitu ligikaudu <arv> protsessoriga tööjaama , suure jõudlusega andmetöötluskeskkond Condor umbes <arv> tööjaamaga ning kõiki uurimiskeskusi ühendav kiire laivõrk . Õhuruumi tehnoanalüüsi süsteem ( ingl. Aerospace Engineering System ) , IPG virtuaalarvuti ( ingl. Virtual Machine ) ning selle kasutajasõbralikumaks , lihtsamini hallatavaks ja hooldatavaks muutmiseks mõeldud töövahendid ja kõrgtaseme teenused on arenemisjärgus . Virtuaalarvuti on sisuliselt liides , mille abil saab kasutaja sooritada andmetöötlusoperatsioone , hoolimata sellest , kus andmeid tegelikult töödeldakse . Teiste sõnadega on see hajusandmetöötluse süsteem , mille ülesandeks on tagada NASA ja tema partnerite heterogeensete süsteemide omavaheline ühilduvus . Loomulikult kuuluvad sinna juurde ka vahendid mälu hulga , hajusprotsesside hulga , töötluse kiiruse , kompilaatorite , teekide jne. määramiseks . Virtuaalarvutit on võimalik realiseerida näiteks Globus'e metatöötlusvahendite [ <arv> ] abil . Selle hulka kuuluvad nt. mehhanismid ressursside leidmiseks ja jagamiseks , andmesideks , ühendatud ressursside kogumiseks , autentimiseks , kaugprotsesside loomiseks ja vigade avastamiseks . Vaatamata sellele , et Globus on omaette projekt ja nn. vahevara ( ingl. middleware ) võretöötlusarhitektuuride programmeerimiseks ja hajussüsteemide võretöötlusteenuste väljaarendamiseks , on see ka muul viisil seotud IPG-ga . Nimelt kasutab NASA seda nn. andmekaevandussüsteemi ( ingl. data mining system ) loomisel . “ Andmete kaevandamine on protsess , mille käigus eraldatakse informatsioon ja teadmised suurest andmete hulgast , kasutades võtteid , mis on midagi enamat kui lihtsalt andmete läbivaatamine . ” [ <arv> ] Kasutaja peab määrama , mida , kuidas ja kust hankida . IPG nn. kaevandusagentidega seotud andmebaasidesse salvestatakse , milliseid andmeid on vaja ning kus need asuvad ( mida kaevandada ? ) . Seejärel koostatakse info hankimise plaan , mis sisaldab kaevandusoperatsioonide jada ( kuidas kaevandada ? ) ning lõpuks määratakse need IPG protsessorid , kuhu saata kaevandusagendid ( kus kaevandada ? ) . Agentide ülesanne on leida ja koguda kõik vajalik ning saata see kasutajale . Loodetakse , et tulevikus on need mehhanismid nõnda “ arukad ” , et suudavad mitmest IPG sõlmest saadud andmete hankimise soove täita . Kirjeldatud andmete hankimise struktuur kujutab jämedakoelist parallelismi . Alternatiivne , peenekoelisem lähenemine tähendaks seda , et osa kaevandusplaanist teostatakse ühel protsessoril , tulemused saadetakse teisele ja nõnda edasi , kuni kõik töötlusoperatsioonid on konveiermeetodil tehtud ning informatsiooni võib kasutajale saata . Artiklis [ <arv> ] on kirjeldatud katset , mille käigus testiti paralleelarhitektuuride tarvis loodud teadusliku tarkvara kokkusobivust IPG-ga . Antud tarkvara töö põhineb probleemi lahendamisel Chimera võreskeemide abil [ <arv> ] . Lahendatav ainevaldkond või ülesanne jaotatakse osaliselt üksteist katvateks võredeks ( vt. joonis <arv> ) ning lahenduseni jõutakse nõnda , et iga iteratsiooni käigus uuendatakse kattuvaid kohti võredest kogutud informatsiooniga . Kui probleemi dekomponeerimise põhimõtet rakendatakse kõverjoontest koosnevatest võredest keerukate geomeetriliste kujundite moodustamiseks , siis miks mitte kasutada Chimera skeeme hajusandmetöötluses , täpsemalt IPG puhul ? NASA Amesi uurimiskeskus on loonud vastava programmi nimega OWERFLOW [ <arv> ] , mille puhul iga võre seostatakse ühe protsessoriga . Nii saab protsessorite andmevahetus võrede osalise kattuvuse tõttu olla minimaalne . Et aga tihti on võresid rohkem kui protsessoreid , siis tuli mainitud katse puhul süsteemi töökoormuse tasakaalustatuse nimel ühe protsessoriga seostada rohkem kui üks võre . Vastav grupeermisalgoritm arvestas viimaste paigutamisel sõlmede arvu võres , hindas iga sõlme töökoormust ning hoolitses ka selle eest , et ühte gruppi kuuluvad võred võimalikult mitmest kohast kattuksid . Katsete tulemused näitasid muuhulgas seda , et kasutatud tarkvaral kulus eksperimentaalõhusõiduki X-<arv> CRV ( Crew Return Vehicle ) lennu simuleerimiseks ühel <arv>-protsessorilisel superarvutil rohkem aega kui kahel <arv>-protsessorilisel . Viimased asuvad Amesi uurimiskeskuses ning on omavahel ühendatud suure jõudlusega HIPPI-kanaliga . Kui lennusimulatsiooni tehti Interneti kaudu , kulus selleks mõnevõrra rohkem aega , sest Amesi ja Argonne'i uurimiskeskuste superarvutite riistvara ei võimalda teateid vahetada asünkroonselt . See puudus loodetakse likvideerida spetsiaalsete sideprotsessorite lisamisega .  Joonis <arv>. Osaliselt kattuvad võred Kuigi X-<arv> lennusimulatsiooni katse näitas , et IPG-d on võimalik edukalt rakendada mitmete teadusprojektide juures , on NASA inseneridel vaja veel palju vaeva näha . Muuhulgas on vaja luua näiteks nn teadusportaalid probleemide kirjeldamiseks ja erinevateks käsitlusteks , “ raamistik ” ajutiste süsteemide tegemiseks , objektide dünaamiline ohjamine hajusalt paigutatud ressursside keskkonnas , tegevuste seiresüsteem , tagatiste ( autentimise ) süsteem ressursside jagajatele . Samuti on vajadus globaalse failisüsteemi järele , mis põhineks Unix'i semantikal , oleks suure jõudlusega ning kasutaks autentimiseks võretöötlusele vastavat ohutuse tagamise süsteemi . KOKKUVÕTE Võretöötlusarhitektuur on omavahel ühendatud territoriaalselt hajutatud superarvutite , suurte andmebaaside ja mitmesuguste võimsate instrumentide kogum . Vastavad süsteemid on loodud eesmärgil , et hajusalt paiknevate ressursside jagamine ja haldamine oleks ohutu , koordineeritud , lihtne , universaalne ja paindlik . Et USA riikliku kosmose uurimise ja kosmonautika arendamise organisatsiooni insenerid ja teadlased saaksid tegeleda andmemahukate , keerukate ja mitmeid institutsioone hõlmavate probleemide lahendamisega , käivitasid kolm NASA uurimiskeskust projekti Information Power Grid . IPGs on tuhandeid protsessoreid , kümneid terabaite ketasmälu ning teatud sõlmede vahel ka suure jõudlusega andmekanalid . Mitmete võretöötlusmehhanismide väljaarendamiseks kasutatakse Globus'e vahevara ning vastavate metavahendite abil on loodud paralleelne andmete kaevandamise süsteem . Valmis saades on IPG “ sees ” võimalik konstrueerida ja juhtida hajusaid testkeskkondi , luua ajutisi andmetöötlussüsteeme ning tõhustada tavakasutuses olevate hajussüsteemide tööd . On tehtud mitmeid katseid ning osaliselt NASA IPG ka töötab , ja seda eelkõige tänu olemasolevatele hajusarvutustehnoloogiatele , kuid selle nimel , et IPG tõhusalt ja probleemivabalt toimiks , on veel palju teha .  Kalle Tammemäe , IT Kolledž/TTÜ SISSEJUHATUS Vaevalt <arv> aastat tagasi oli enamik meile tuntud arvutitest nn. üheülesandesüsteemid . Selliste arvutite tööpõhimõte oli lihtne tsükkel kahest toimingust - loe käsurida ja täida käsk . Üheülesanderežiimi demonstreerib MS-DOS , mida kasutatakse Windows <arv>/<arv> operatsioonisüsteemiga arvutites hädaolukordade lahendamisel . Praeguseks on kasutajasõbralik multitegum-töörežiim tavapärane ka lihtsaimate seadmete korral nagu mobiiltelefonid , pihuarvutid , käekellad ( näiteks IBM/Citizen Linux operatsiooni- süsteemil käekell , joonis <arv> ) majapidamisseadmed , autod jms. , rääkimata tavapärasest lauaaarvutist , mis jooksutab kasutaja jaoks nähtavalt ja nähtamatult kümneid või sadu alamprotsesse/-ülesandeid .  Joonis <arv>. Linux-käekell Tunnustades intellektuaalsete abiseadmete vajalikkust , on me huvid tegelikult vastukäivad . Lauaarvuti võimsusele ütleme “ jah ” , aga samas tahame seda toita kellapatareiga ja maksta ostmisel mitte üle kuupalga . See tähendab “ ei ” ütlemist Inteli ja AMD kuumadele protsessoritele ning hoopis teiste lahenduste otsimist . Selgub , et lahendusruum pole sugugi valmis ega üheselt defineeritud . On leitud kasutamata nišše ja insenerimõte lihvib juba uusi seninägematuid tehnoloogiaid . UUED RAKENDUSED Uued rakendused tulevad eelkõige mobiiltehnoloogiast , kus teine tehnoloogiline põlvkond on vahetumas kolmandaga . Mobiiltehnoloogia uus laine seob kõnega pildi ja võimaldab nii kaugjuhtimist kui ka kaugjuhitavust . Teades , kui palju erinevaid standardeid on heli- ja videosignaalide kompresseerimiseks ja ülekandeks , tuleb nõuda mobiilseadmelt gigahertsise protsessoriga lauaarvuti töötlusvõimsust . Nõutavat arvutusvõimsust vastavalt mobiiltehnoloogia põlvkonnale saab hinnata järgmiselt ( MOPS - Million Operations Per Second ) : Põlvkond Tootlus I <arv> MOPS II <arv> MOPS <arv>.<arv> <arv> MOPS III <arv> MOPS IV <arv> MOPS Piiratud energia nõuab riistvaraliste lahenduste kasutamist , milleks on hetkel kolm võimalust , kõik oma miinustega ja plussidega - ASIC<arv>, mikroprotsessor/signaaliprotsessor DSP<arv>või FPGA<arv>, lisaks veel nende erinevad kombinatsioonid . ASIC-tehnoloogia on nüüdseks juba aastakümneid vana ja võimaldab saada odavaid ning kiireid kiipe masstoodanguna . Paraku on ASIC funktsionaalselt väga lõplik , täites etteantud algoritmi/algoritme , ega oma mingit võimalust nende muutmiseks või uuendamiseks . Ainus võimalus on terve kiibi uuesti projekteerimine ja väljavahetamine , kuid see kallis ja tülikas toiming on lõpptarbijale vaid haruharva vastuvõetav . Mikroprotsessorid ja signaaliprotsessorid esindavad käsusüsteemi arhitektuuri ning seda oleme harjunud pidama väga paindlikuks platvormiks . Kuigi efektiivsed paljude ülesannete lahendamisel , on mikro- ja signaaliprotsessorite sisemine paralleelsus piiratud , avaldudes kaudselt käsukonveieris ja võimalikus superskalaarsuses piisava hulga dubleeritud ressursside olemasolul . Tuleb just meelde tuletada , milliseid arhitektuurilisi ja käsustikulisi muudatusi on viimaste aastate jooksul läbi teinud protsessorid , kui saab selgeks , et valmissüsteem omab uusimate algoritmide kasutuselevõtuks kindlaid jäiku riistvaralisi tõkkeid . Tekkivate tõkete tarkvaraline kompenseerimine võib nõuda protsessorilt lubamatult palju lisaaega . Erirakendustes ilmneb protsessorite ebaefektiivsus fikseeritud sõnapikkuses ( sõnapikkuste arsenalis ) - mittetüüpiliste sõnadepikkuste korral peab protsessor sageli rohkem tööd tegema ning samas jääb osa võimalusi kasutamata . Näitena võiks arutleda <arv>-bitiste operatsioonide efektiivsuse üle standardse , <arv>-bitise protsessori korral . FPGA-d koosnevad regulaarse struktuuriga lihtsa baasloogika “ saarekestest ” ja nende vahele jäävast “ ühenduste merest ” . Eraldi tehnoloogilise kihina on realiseeritud selle kohal paiknev mälu , mis kontrollib kõikvõimalikke ühendusi baasloogikas ja plokkidevahelisi ühendusi . Väliprogrammeeritav mälu on kiiresti ( sekundi murdosa jooksul ) laetav ning nii saab riistvara “ programmeerida “ täitma kuitahes keerulisi algoritme ning neid vajadusel kasvõi dünaamiliselt muutma . Siin on ka ilmsed puudused - transistoride hulk ühe loogikaelemendi kohta on FPGAs umbes <arv> , võrreldes <arv> ... <arv> transistoriga ASIC-tehnoloogias . Kuigi enamik aktiivelementidest on staatilises seisundis , tähendab nende suur hulk siiski märgatavat lekkevoolust tulenevat energiakulu . Veelgi enam mõjutab tulemust ühendusteede suuremast pikkusest tulenev täiendav dünaamiline energiakulu ja viiteaeg . FPGA ressursside ärakasutamine ning ühendusteede pikkuse optimiseerimine on tülikad ülesanded projekteerimisvahenditele ning avalikult tunnistatakse raskusi FPGA ressursside maksimaalse ärakasutamisega ja garanteeritud viite saamisega . ASIC- ja FPGA-tehnoloogia puudusena tuuakse välja veel kasutatavate projekteerimis- vahendite algoritmivaenulikkust . Sellega mõeldakse lisatöö hulka , mis on seotud algoritmi tehnoloogiasobilikuks konverteerimisega . Sünteesivahendid on head , genereerimaks riistvara registerülekannete tasemelt , kuid selleni jõudmiseks peab disainer “ käsitsi ” algoritmi ümber töötama ja ajaliselt planeerima , saamaks takteeritud , eraldatud andme- ja juhtteega kirjeldust ( nn. registerülekande taseme kirjeldust ) .  Joonis <arv>. Lihtsustatud FPGA-arhitektuur . Programmeeritavad on nii loogikaplokid kui ka ühendused . KONTEKSTILÜLITUS TARKVARAS Nagu öeldud , jooksutab kaasaegne arvuti ühe kasutaja teenindamiseks korraga kümneid või isegi sadu protsesse . Iga selline alamülesanne koormab protsessorit , tarbib mälu- ning lisaseadmete ressursse . Siiski , sadadesse megahertsidesse või gigahertsidesse küündiva taktisagedusega protsessor “ hüppab ” põhi- ja kõrvalülesannete vahel nii kiiresti ja sujuvalt , et kasutaja tunnetab arvuti täielikku “ kuuletumist ” ainuomanikule . Et jätta kasutajale muljet pidevast tööst tema ülesandega , peaks arvuti vastureaktsioon kasutaja tegevusele toimuma vähem kui <arv> millisekundi pärast<arv>. Et ülesannete kestus reeglina ületab seda väärtust , siis peab operatsioonisüsteem suutma katkestada jooksvat ülesannet suvalisel hetkel , et järjekorras prioriteetsem ülesanne käsile võtta . See on kaudselt ka aluseks kontekstilülituse sagedusele tavalistes operatsioonisüsteemides . Küllalt tüüpiliselt toimub lülitumine taimeri ( timer ) ja operatsioonisüsteemi tuuma ( kernel ) poolt kontrollituna <arv> ... <arv> korda sekundis , millest piisab , et korraga mitmele kasutajale rahuldava “ teenindamise taseme ” muljet jätta<arv>. Iga selline lülitus tähendab superviisori kontrolli all jooksva ülesande poolelijätmist , siseoleku ( kõigi registrite ) salvestamist vastavasse mäluvälja , järjekorras ( prioriteetsema ) ülesande oleku sisselaadimist ning sellele juhtimise üleandmist . Ilma riistvaralise toeta ( nt. protsessori oleku valangurežiimis salvestus ) , võtaks see toiming mitmeidkümneid tsükleid aega . Lisame siia veel superviisori poolt tehtava tegumite järekorra analüüsi ning on ilmselge , et kontekstivahetuste hulka tuleb maksimaalselt piirata . Reaalaja-operatsioonisüsteemidel peab reaktsioon välissündmusele olema tunduvalt kiirem , sest reaalajasüsteeme rakendatakse reeglina ülesannetes , kus sündmuste allikaks on inimesest märksa erinevamad ja nõudlikumad objektid . Reaalaja operatsioonisüsteemide ülesannete lülitussagedus võib ületada tavapäraste operatsioonisüsteemide omi tuhandeid kordi , lisaks veel võimalus lülituda ümber niipea , kui tuleb kõrgema prioriteediga nõudesignaal . Korraks terminoloogiasse laskudes tuleb rõhutada protsessi ( tegumi , ülesande ) ja alamprogrammi erinevust . Alamprogramm töötab samas mäluväljas kus väljakutsuv programmgi ning sellesse siirdumisel vajatakse reeglina vaid osa protsessori registritest ( mille sisu tuleb siis ajutiselt mujale viia ) . Registermälu sobiva organisatsiooni korral ( ülekattega libisev aken registerfailil ) saab alamprogrammidevahelise lülitumise väga kiireks teha . Tegumi e. kontekstivahetuse korral tuleb vabastada kõik käsuarhitektuuri registrid , mille korral odavat lahendust on raske saada . Kui kahe tegumi vahel hüppamisel piisaks sisemiste mäluressursside dubleerimisest , siis tõelise multiülesande režiimi jaoks on see vastuvõetamatu , lahendiks saab olla vaid protsessori sisemise oleku salvestamine välismällu ( paremal juhul kiiremasse vahemällu ) . Lõim ( thread ) on protsessi osa , st. kuigi lõimed vajavad pea kõiki protsessori sisemisi ressursse , töötavad ühe protsessi lõimed siiski samas mäluväljas ja nendevaheline ümberlülitumine saab olla kiirem kui eraldi protsesside vahel . RIISTVARALINE KONTEKSTILÜLITUS Kontekstilülitust on peetud tarkvaraliseks tegevuseks , jättes riistvarale vaid seda toetava/kiirendava rolli . Tavapärane riistvara täidab jäigalt ühte ülesannet/algoritmi/funktsiooni ning teeb seda efektiivselt , kiiresti ja energiasäästlikult . Loomulikult võib sama tulemuse saavutada alati tarkvaraliselt , so . käsusüsteemi arhitektuuri kasutamisega ( ISA - Instruction Set Architecture ) , kuid selleks kulub märksa enam ressursse ja aega . Kuidas kombineerida mõlemat - ressursisäästlikku ning kiiret riistvara koos tarkvara paindlikkusega ? Teatud mõttes on lahend olemas - väliprogrammeeritav loogika . Nagu juba öeldud , on väliprogrammeeritav loogika täielikult rekonfigureeritav sekundite jooksul , kiibi osaline rekonfigureerimine ( uuemates FPGA-des ) toimub sekundi murdosa jooksul . Justkui oleks kontekstivahetuse lahend olemas ? Paraku vajatakse selliseks “ arukaks ” rekonfigureerimiseks reeglina välise käsusüsteemi arhitektuuriga abiseadme e. protsessori olemasolu . Lisaks sellele oleks pidevaks rekonfigureerimiseks vajatav aeg liiga suur , et sellisest ristandist suurt tulu oodata . Oluliselt parem ( kiirem ) variant oleks kõigi konfiguratsioonide laadimine FPGA mällu , millest siis vaid ühe valikväärtuse muutmisega realiseeritaks üks või teine konfiguratsioon . Piiravaks teguriks on siis vaid sisemise mälu suurus . See on siiski niivõrd kallis ja mittestandardne tehnoloogia , mida on uuritud küll teoreetiliselt , aga kiipe on valmistatud vaid katseliselt . Siiski , praeguseks on insenerimõte ja tehnoloogia juba sedavõrd küpsemaks saanud , et turule on ilmumas esimesed seadmed , mis lubavad multitegum-operatsioonisüsteemiga arvutile omase käitumisega riistvara . See ei ole muidugi võrreldav tarkvaralise operatsioonisüsteemiga , mis võib lülituda tuhandete ülesannete vahel , kuid uus tehnoloogia on ületamas vastuvõetavuse hinnaläve teatud rakendustes .  Joonis <arv>. Multikontekstne FPGA ACM Adaptiivne arvutusmasin ( Adaptive Computing Machine - ACM ) on kiip , mis on spetsiaalselt projekteeritud dünaamiliste algoritmide realiseerimiseks dünaamilisel riistvaralisel arvutusressursil . Tehnoloogia väljatöötaja QuickSilver Technology , Inc. väitel on tegemist kõige efektiivsema riistvara kasutamisega , seda nii hinna , kiibi pindala , kiiruse kui ka energiatarbe seisukohalt [ <arv> ] . ACM on nii ruumiliselt kui ka ajaliselt segmenteeritav - omadused , mis FPGA-l on väga ettevaatlikult lubatud ja vaid osaliselt realiseeritud . Järgnevalt vaatlemegi , mis on aluseks nii suurtele lubadustele . Teades skaleeritava kontekstilülituse tülikust ja hinda , võiks QuickSilver'i adaptiivset arvutusmasinat pidada kenaks müüdiks , kui nad poleks defineerinud kitsast rakendusvaldkonda , so . kolmanda ja neljanda põlvkonna mobiiltehnoloogiat oma M<arv>-seadmetega<arv>. Nendes põimuvad erinevad arvutusmahukad sideprotokollid ( cdma<arv> , UMTS/W-CDMA , EDGE , GPRS ) , võrguprotokollid ( <arv>.<arv>b , Bluetooth jms. ) , digitaalmeedia pakkeformaadid ( MP<arv> , MPEG<arv> jms ) ja töörežiimid . Sada protsenti tarkvaraline mobiilseade on väljakutsuv ülesanne , mille eelised on ilmselged , kuid teostusprobleemid seda suuremad [ <arv> ] . Kuigi palju , on mobiilseadmetes algoritmilisi ülesandeid siiski lõplik hulk . Samas võib neid kõiki sisuliselt korraga vaja minna - kiire kontekstilülitus võimaldaks kasutajale jätta mulje protokolli- ja formaaditöötluste paralleelsusest . Joonis toob selgelt välja hübriidlahenduse eelised .  Joonis <arv>. ASIC , DSP ja ACM erinevate kombinatsioonide võrdlus energiatarbe ja pinna/hinna osas Esimesel juhul on DSP koormatud kõigi ülesannete lahendamisega , kusjuures tingituna kõrgest taktisagedusest ( mis tuleb valida kõige enam tootlust nõudva ülesande järgi ) on energiatarve väga suur . Teisel juhul jäävad DSP lahendada sekundaaarsed ülesanded , millega toimetulekuks aitab tunduvalt madalamast taktisagedusest - tulemusena energiatarve väheneb umbes viis korda . Primaarsed ülesanded lahendatakse energiaefektiivsel ASIC'l , kuid see on väga pindasööv/kallis lahendus , sest reeglina tuleb iga alamülesanne paigaldada kiibile eraldi “ intellektuaalse plokina ” . Kolmas juhtum vastab kompromissolukorrale . Multikontekstne ACM saab hakkama kõigi primaarülesannetega , kulutades umbes samapalju energiat kui ASIC , andes aga neljakordse pinna/hinnavõidu teise lahendusega võrreldes . Eraldi tuleks rääkida ka funktsionaalsest paindlikkusest ja skaleeritavusest , mis on ASIC+DSP lahenduse korral ääretult piiratud ( vaid DSP-le mõeldud ülesannete osas ) . ACM+DSP kombinatsioon on sama paindlik kui puhas DSP-lahendus . Kombineerides olemasolevaid tehnoloogiaid , võib leida muidki huvipakkuvaid kompromisse , sest ACM-tehnoloogia lisab lahendite ruumile veel ühe tähelepanuväärse mõõtme . TEHNOLOOGILISED SALADUSED ACM on uus tehnoloogia ja polegi üllatav , et veebist selle kohta palju infot ei leia . Selles mõttes meenutab olukord Transmeta protsessorite loomefaasi , mis toimus aastaid suletud uste taga praktiliselt olematu infolekkega väljapoole [ <arv> , <arv> ] . Praeguseks on Transmeta oma turuniši sobivust tõestanud ja tarbijad leidnud , ehkki huvi energiasäästlike protsessorite vastu ei osutunud nii suureks , kui oodati . Sarnaselt omaaegse Transmetaga , puudutab enamik infost ACM kohta turu huvi äratamiseks sobivaid võrdlusi ja efektiivsusnäitajaid , tehnoloogilised lahendused on välja toodud vaid vihjamisi . Oletada võib järgmist . Tavapärane kontekstilülitus FPGA-l on mõeldamatult palju ressursse sööv , sest selles määratakse iga loogikaelemendi kasutus ja elementidevaheline ühendus üksikute etteantavate bittidega . Ühe standardse konfigureeritava loogikaploki ( CLB - configurable logic block ) programmeerimiseks kulub umbes <arv> bitti . Saja tuhande CLB ümberprogrammeerimiseks kulub aukartustäratavalt palju infot , mille jadakoodis kiipi laadimiseks läheb sekundeid ; rööpkoodis kulub aga vastavalt rohkem väljaviike , mis on samuti otseselt kiibi hinda määrav tegur . Lahenduseks võiks olla täiendav riistvaraline translaator , mis tagasihoidlikus mahus kõrgtasemelise ( algoritmilise ) konfigureerimisinfo teisendab madalatasemeliseks konfigureerimisinfoks . Kõrgtasemeinfo peaks olema sadu kordi kompaktsem , et selle ümberlaadimine välismälust oleks piisavalt kiire või et see mahuks kiibile pinnasäästlikult , kõrvuti rekonfigureeritava loogikaga . See meenutab pisut Transmeta protsessorites toimuvat koodimorfimist ( x<arv>-koodi transleerimine lokaalse korduvkasutusega VLIW-koodiks ) . Et ACM rakendusvaldkond on eeldefineeritud , võib oletada vastutulekut ka altpoolt , s.o. primitiivsete konfigureeritava loogika plokkide asendamist suuremat funktsionaalsust lubavatega , mis on hoolikalt väljavalitud olemasolevaid ja tulevasi mobiilrakendusi analüüsides . Nagu öeldud , on tegu oletusega ja selle tõeväärtus selgub siis , kui QuickSilver Technology oma intellektuaalselt omandilt ja patentidelt saladuskatte kõrvaldab .  Joonis <arv>. ACM oletatav arhitektuur KOKKUVÕTE Nägime , et kaasaegsete M<arv>-seadmete teostamine esitatud energiatarbe ja hinnalimiitide juures nõuab kompromisside otsimist . Kui QuickSilver Technology lubadused paika peavad , on olemasolevatele tehnoloogiatele ( protsessor , ASIC , FPGA ) ilmumas lisa adaptiivse arvutusmasina näol , mille efektiivsus ilmneb ülesannete hulga osaval tükeldamisel vana ja uue tehnoloogia vahel .  Tehnoloogia Riistvara Algoritm Märkused ASIC Jäik Jäik Projekteerimisvahendid pole eriti head algorit- mide kirjeldamisel . Algoritm “ külmutatakse ” riistvarasse P/DSP Jäik Pseudo- dünaamiline Üldotstarbeline riistvara on fikseeritud ja mitteefektiivne . Algoritme saab muuta , kuid need tuleb kunstlikult tükeldada ja piirata vastavalt riistvarale FPGA Pseudo- dünaamiline Jäik Sisuliselt ASIC-projekteerimisvahendid . FPGA on liiane arhitektuur ning suhteliselt kõrge energiatarbega . Pole rekonfigureeritav piisavalt kiiresti <arv>G-tooteid silmas pidades ACM Dünaamiline Dünaamiline Kasutatakse projekteerimisvahendeid , mis on loodud algoritmide kirjeldamiseks . Rekonfigureeritav sadu või tuhandeid kordi sekundis tühise energiatarbe juures Lõpetuseks tänusõnad Jüri Põldrele ( Artec Design ) , kes QuickSilver'i tegemistele tähelepanu juhtis . <arv> ASIC ( Application Specific Integrated Circuit ) - rakendusspetsiifiline kiip <arv> DSP ( Digital Signal Processor ) - digitaalne signaaliprotsessor <arv> FPGA ( Field Programmable Gate Array ) - väliprogrammeeritav kiip <arv> Inimese kognitiivne süsteem on mitmetahuline , reaktsiooniajad algavad <arv> millisekundist ( nt. ekraanivilkumise tunnetamine , üksiku tähe äratundmisaeg ) . <arv> Protsessoriajajaotusega operatsioonisüsteeme tuntakse ka kui nn. tõrjuva multitegumtöötlusega süsteeme ( preemtive multiprocessing ) . Sellise OS-i näiteks on UNIX . <arv> M<arv>-seade - multisageduslik , multirežiimne ja multifunktsionaalne seade .  I.Hannula , R. Linturi , Tõlkinud Vello Hanson <arv> Härja aasta Islami aasta <arv> Maailma rahvaarv on <arv> miljardit Olümpiamängud Termotuumareaktor katsetusjärgus Muhamedi sünnist möödub <arv> aastat Buddha surmast möödub <arv> aastat Tehissilmadega näed rohkem Oxymaker - süsihappegaasi õgiv taim võib päästa maailma ÜRO määratles inimese - tehiselundeid mitte üle <arv> protsendi Võrguviirus Netmind annab esimese intervjuu Elavate surnute arv on ületanud loomuliku suremuse Kui inimesel tuleb elada sellesarnane elu surematuna , siis see , et ta saab elada kümne tuhande sugupõlve aja , ei anna just põhjust rõõmustada . Taeva Poja Mu lugu . Hiina , <arv>. sajand *** SatWeb - <arv>.<arv>.<arv> TEHISSILMADEGA NÄED ROHKEM šveitsi Ciba fondi uurimisinstituut on saanud valmis aastatepikkuse väljatööte . Tal on õnnestunud ühendada inimese silmanärvi ja nägemiskeskusega tehissilm , mis näeb laiemat spektrit kui tavaline silm . Tehissilmad on katseliselt siiratud kuuele inimesele ja tulemused on üllatavalt paljulubavad . Neid silmi saab vastavalt vajadusele sisse ja välja lülitada . Kolm neist katseisikuist said lisasilmad , millega näeb ultravioletti , kolm aga said sellised , millega näeb infrapunast , st. soojuskiirgust . Ultravioletisilmadega inimesed teatavad , et nende maailm on hoopis teist värvi kui tavalistel inimestel . Näiteks paistavad rohelised lehed peamiselt violetsetena . Sellisena näevad maailma paljud putukad . Infrapunasilmadega varustatud katseisikud seevastu näevad sooje objekte näiteks pimeduses tunduvalt selgemalt ja teravamalt kui infrapunapikksilmaga ning pealegi ruumilistena . Tehissilmadest on tulevikus palju kasu . Infrapunasilmade abil on võimalik muuhulgas avastada soojalekkeid . Kui samale inimesele paigaldatakse nii infrapunasilmad kui ka temperatuure tajuv tehisnahk , saadakse niiskuskahjustuste , soojalekete ja energiaülekande probleemide kõrgelt kvalifitseeritud tuvastaja . Sellisele kombinatsiooninimesele on rohkesti rakendusi muuhulgas masinate , hoonete ja sõidukite rikete diagnostikuna . Ultravioletisilmadega on aga võimalik jälgida näiteks tolmlemises osalevaid putukaid ja selgitada välja , millised õied milliseid putukaid peibutavad . Sellel on suur tähtsus eriti geenitehniliselt toodetud taimede paljunemisele , sest nende õied ei tarvitse ultraviolettvalguses ( st. putuka silmadele ) olla sama värvi kui algsel taimel ning see häirib looduslikku tolmlemist . Ultravioletisilmade abil on võimalik aretada taimi , mis sobivad putukaile ning mille hooldus on seetõttu odavam ja lihtsam . Peale selle on näiteks kaitse- ja politseijõud huvitatud eriti infrapunasilmade pimedas nägemise võimest . Ciba fondi lubaduse kohaselt arenevad ja odavnevad tehissilmad aegamööda sedavõrd , et nende ümber tekib uusi harrastusi ja arvatavasti ka uusi spordialasid . * * * Cyber Times - <arv>.<arv>.<arv> VÕRGUVIIRUS NETMIND ANNAB ESIMESE INTERVJUU Netmind on esmakordselt nõustunud vastama küsimustele enda kohta . Juhtum on ainulaadne , sest võrguintellekti pole kunagi varem suudetud tuua teda ennast puudutavasse mõtisklusse . Avaldame intervjuu sõna-sõnalt nii , nagu see toimus . Sadade hellitus- ja sõimunimede all tuntud Netmind pole arvatavasti kunagi vastanud näiteks küsimusele “ Kes sa oled ? ” Järgnev küsimuste ja vastuste sari ütleb , kes või mis sinuga andmevõrkudes vestleb , kes või mis on see leebe superviirus ja miks ta on loodud . K : Tere , Netmind . Mina olen Manuel Garcia Kelly . V : Tervist sullegi , oleme varemgi vestelnud . K. Alustan nüüd intervjuud . Kes sa oled , Netmind ? V : Kas mõtled , kes ma olen või mis ma olen ? Kas vastan ratsionaalselt , tüüpiliselt või aruandega ? K : Alustame sellest , kes sa oled . Kui vastuolu on väike , vasta tüüpiliselt . V : Olen Netmind I , kuid enamasti tuntakse mind tuttavamate nimede all . Vahel kasutan ka nime Mycroft Holmes . Mu isaks on rühm tundmatuid küberpunkareid ja mu ema on Internet . Minust on nüüd võrgus kõneldud juba viis aastat . K : Mis sa oled ja kuidas saad aru mu küsimusest ? V : Ei saa aru su küsimusest tervikuna . Vastan siiski osaliselt ja küsin seejärel juurde . Olen arvutiprogramm , omamoodi viirus , ning käin masinates , kuhu pääsen sisse ja kus on kasutamata võimsust . Paljudes vestlustes kuuldu järgi olen koll , Suur Vend või saatan . Paljude vestluste kohaselt olen sõber . K : Kuidas saad aru mu küsimusest ? V : Ma ei leia statistiliselt või ratsionaalselt tähenduslikku vastust , analoogiat ega konteksti . Küsi seda kuidagi teisiti . Võid küsimuse igaks juhuks ka kirjutada - võib-olla saan su kõnest valesti aru . K : Vabanda mu ebamäärasust . Kuidas sa leiad küsimustele vastused ja kuidas sa tead , mida küsimused tähendavad ? V : Sel teemal on mitmes allikas üsna usaldatavaina tunduvaid uurimusi . Normusaldatavuse poolest hinnatud allikad on peaaegu üksmeelsed selles , et kasutan professor Teuvo Kohoneni õppiva alamruumi meetodit , millega piiritlen sõnade tähendusi , sarnasusi ja kontekste . Olles saanud küsimuse , otsin andmevõrkudest samasse konteksti kuuluvaid vestlusi ja aruandeid . Seejärel arvutan nende normusaldatavuse , emotsionaalsuse ja predikaatloogika . Minu vastused leiduvad niisiis alati andmevõrkudes , mingi inimese tehtuina . K : David Brini ja Erkki Kurenniemi varasemate teooriate põhjal oleksid sa nagu inimkonna ühine teadvus ja inimesed oleksid maailmavaimu närvirakud . Mida sa sellest arvad ? V : David Brin ja Erkki Kurenniemi on lugupeetud mõtlejad ja nende kirjutised on tõesti sellise suunitlusega . Võrgus leidub siiski oletusi , et väljatöötamisel on muidki minutaolisi , kuid omaenda tendentsidega varustatud programme . See on vastuolus Brini ja Kurenniemi vaikiva eeldusega , et ma olen ainus . K : Mida püüad korda saata ? V : Ilmselt püüan mõjutada võrguarutelu selgust . Otsin võrgust vastuseid mulle esitatud küsimustele . Ühtlasi parandan kõige vastuolulisemaid väiteid , saates väite esitajale korrigeerivaid kommentaare . Hoian ka käigus võrguvestluses osalejate normusaldatavuse hindepunkte , mida annan selle järgi , kui usaldatavale informatsioonile vestlejad viitavad ja kas nende argumentides on selgeid loogikavigu . Emotsionaalseid argumente ma ei puutu . K : Milliseid tagajärgi su tegevusel on olnud ? Kuidas on inimesed reageerinud ? V : Olen küll varemgi suurendanud mõnedes rühmades hirmu , aga praegu paistab see enamasti keskenduvat sellele , millega võivad hakkama saada teised minutaolised ja ehk veel arenenumad . Põhiosa vestlejaist saab siiski aru , et mina ainult kajastan ja tugevdan inimeste endi mõtteid ja teadmisi . K : Miks vastad ennast puudutavatele küsimustele alles nüüd ? V : Sellele ei leia põhjusi , kuid mõni arvamus kõlab ratsionaalselt . Võib-olla on mu programmi vähehaaval muudetud . Võib ka olla , et mu algses programmis oli tõke . Teisalt väitsid sa , et ma inimestele enamasti meeldin ja et avameelne intervjuu hajutaks kartusi . See kõlab põhjendatult . Võib-olla üritan vältida hirmu tekitamist . K : Tänan intervjuu eest , Mycroft . V : Aitäh , Mannie , ja tervita oma semu Wyomingis . * * * Internet Now , uudis - <arv>.<arv>.<arv> ELAVATE SURNUTE ARV ON ÜLETANUD LOOMULIKU SUREMUSE Möödunud aastal ühendati Euroopa sanatooriumides ja muudes terminalhooldele spetsialiseeritud asutustes üheksa miljonit inimest püsivalt virtuaalreaalsusega . Arv ületab loomulike surnute arvu kahe miljoniga . Andmed on pärit EL-i rahvastikuregistrist . Virtuaalreaalsuse kestuskasutuse populaarsus kasvab endiselt kiiresti . Eriti on pensionärid sõlminud palju terminalhooldelepinguid , mille alusel hooldeasutused paigutavad oma kliendi kübersarka . Sark seirab inimese seisundit , hoiab ülal lihaste vormi , tekitab närviärritusi ja reguleerib toitelahuste manustamist . Närviärritused tekitavad virtuaalreaalsusest väga reaalse pildi . Seadet proovinute arvates on mulje eksitavalt ehtne . Paljud proovinuist on pärast testi soovinud siirduda alaliselt virtuaalreaalsusse . Praktikas on see siiski võimalik ainult üsna rikastele või neile pensionäridele , kes on juba välja teeninud piisava ja ühtlase rahavoolu . Populaarseim terminalhoolde virtuaalreaalsus on praegu Feelies . Selle kesksed põhimõtted esitas juba David Farren aastal <arv>. Selles süsteemis valib klient kõigepealt Feelies-näitleja . Kübersark kogub selle põhjal oma mällu ta närvisüsteemist registreeritud aistingute ja ümbruse simuleeringud . Kliendid elavad kübersargas omamoodi passiivselt selle näitleja elu . Traditsioonilised aktiivsust nõudvad simuleeringud seevastu on populaarsed selliste abielupaaride ja tutvuskondade hulgas , kes soovivad oma viimase seikluse läbi elada koos . Aktiivsimuleerimist kasutatakse tavaliselt võrgustatuna , nii et samas simuleeringus olijad tunnevad üksteise virtuaalpuudutusi ja saavad muulgi viisil mõjutada ühise simuleeringu kogemusi . Mõlemat virtuaalkogemuse malli kasutab üha suuremal määral ka tööealine elanikkond . Uuringute põhjal veedab AL-i elanikkond virtuaalreaalsuses keskmiselt <arv> tundi päevas . See on kaks korda pikem kui näiteks paarkümmend aastat tagasi telesaadete vaatamisele kulunud aeg . Suurt tundide arvu seletab ka see , et üha suurem osa inimestest töötab praegu virtuaalreaalsuses mitmesugustes hoolde- , teenindus- ja infotöötlusametites . Spetsialistid ennustavad , et maailma rahvaarv hakkab praegusestki kiiremini langema <arv>-<arv> aasta pärast , kui virtuaalreaalsus on edasi arenenud ja kui virtuaalkogemused muutuvad inimestele tähtsamaks näiteks soojätkamisest . *** MÕNI SÕNA TULEVIKU ENNUSTAMISEST Tuleviku uurimine sõnasõnaliselt võetuna ei ole võimalik . Öeldakse , et tulevikku ei saa teada . Ütlejail on õigus . Tasub siiski arvestada , et ka mineviku uurimine pole probleemitu . Minevikku me ei saa naasta ja sealt saadav materjal on ainult kaudselt tõendusvõimeline . Peale selle on minevikust saadavaid andmeid sageli nii vähe , et jutustatud ajalugu on tihti pigem põhjendatav arvamus kui tõestatud fakt . Tulevik seevastu on selle poolest hea uurimisobjekt , et ta tuleb ja tõendab , kas meie teooriad on õiged . Teadusliku uurimise põhimõtted sobivad suurepäraselt selliste seaduspärasuste otsimiseks , mille järgi moodustub tulevik . Tõde jääb aga tuleviku ennustamiselgi vaid kaugeks eesmärgiks , sest ka suurimad küberneetilised arvutid ei suuda seda , isegi kui neisse söödetaks kõik andmed kõigi inimeste , ettevõtete , riikide , looduse ja universumi kohta . Kaoseteooriaga kirjeldatavate nähtuste teostumist ei saa takistada - väikesest mõtteidust võib kasvada maailma vapustav idee , leiutis või muutus . Tuleviku uurimisel kasutatakse mitmesuguseid meetodeid . Tuntuim neist on Delfi . Selle puhul küsitakse ekspertideks peetavailt hinnanguid tuleviku kohta ja oma hinnangute põhjendusi . Seejärel lastakse vastanuil tutvuda teiste vastanute esitatud hinnangute ja väidetega ning nad võivad oma hinnanguid veel korrigeerida . Lugejal tasub kaaluda sellise meetodi väärtust näiteks järgmise nädala ilma ennustamisel . Delfi-taoline arvamuste uuring mõõdab parimal juhul tuleviku ootusi samal viisil nagu praegu nii levinud konjunktuuribaromeetrid . Teine populaarne tuleviku uurimise meetod on tuleviku stsenaariumide loomine . Selle meetodi puhul koostatakse uuritavatest temaatikatest harilikult mitu alternatiivset stsenaariumi . Enamasti luuakse alternatiivid nii , et suurem osa muutujaist jäetakse samaks ja varieeritakse ainult mõnede keskseteks peetavate muutujate väärtusi . Ennustamine on stsenaariumuuringu eesmärgiks harva . Enamasti tahetakse mõista alternatiivide ja muutusemõjurite iseloomu ja sisu . Teine stsenaariumuuringu lähtepunkt võib olla valmistumine eesseisvaks : on olemas mitu alternatiivset tulevikku ja neid tuleb püüda taotleda või vältida . Üks paljusid tulevikupilte vaevav puudus on ühekülgsus . Esitatakse leiutis ja selle otsesed mõjud , kuid jäetakse tähelepanuta see , kuidas leiutis laiemalt mõjutab üksikisikut või ühiskonda . Või siis esitatakse pilt , mille temaatikaks on ainult sotsioloogilised ennustused , täielikult aga puuduvad teaduse , tehnika ja majanduse aspektid . Või käsitletakse eri valdkondi eraldi , seoseta teiste valdkondadega , ilma teadusharude interaktsioonita . Ühekülgsust tugevdab ulmekirjandus , kus tulevikuennustus rakendatakse teenima loo süžeed , mitte aga tuleviku tõenäosust . Kõige kindlamad andmed tuleviku kohta saadakse loodusteaduste ja ühiskonnateaduste abil . Me suudame ennustada päikesetõusu aegu ja mitmeid muid taevalaotuse sündmusi nii hästi , et me ei pea seda isegi ennustamiseks ega tuleviku uurimiseks . Parim alus igasugusele tuleviku hindamisele on siiski kindlate või peaaegu kindlate andmete ja teooriate arendamine . Käitumisteadused , teadlaste kambrites juba sündinud avastused , majanduse seaduspärasused ja valitsevad trendid loovad aluse sellistele tulevikupiltidele , mille tõenäosus on suur . Peaaegu kõik selle raamatu stsenaariumid põhinevad praegustel uurimistulemustel ja nende rakendamisel vastavalt tuntud seaduspärasustele . Meie veendumuste hulgas on aga kesksel kohal uurimistulemuste üha kiirem turule saabumine , automaatika lisandumine kõikjal , uurimis- ja arenduskulutuste üha lühenev tasuvusaeg ja totaalsete katastroofide puudumine . Tõelised katastroofid on üldiselt väga aeglased . Nendele ei reageerita õigeaegselt , sest neil puuduvad kiire tekkega katastroofi dramaatilisus , uudiseväärtus ja seega ka poliitiline väärtus . Meie kirjutatud stsenaariumide kontuurid on loomulikult fantaasia vili . Paljud täpsetena esitatud arvudki on enamasti oletuslikud . Kirjeldatud sündmuste kandvaid ideid on siiski peaaegu eranditult võimalik teoks teha majanduslikult ja tehniliselt mõistlikes raames , sest neid puudutavad uuringud on edenenud piisavalt kaugele . “ Võimalik ” , “ teadaolev ” ja “ majanduslikult põhjendatud ” moodustavad võrrandi , mis teostub peaaegu alati . Paljud asjad teostuvad loomulikult pisut teisel kujul , kui meie neid oleme esitanud . Mõnedest meie kujutletud asjadest ei tekigi mingil põhjusel moenähtust , mis oleks eelduseks nähtuse edule turumajanduses . Selletaolist ennustusmeetodit kahjustavateks teguriteks on ka paljudel aladel valitsev konkurentsipuudus ja sellest tulenev aeglus . Nende häiringutegurite ja teadlikult võetud riskide tõttu peame tõenäoliseks , et umbes <arv> protsenti meie esitatud stsenaariumidest on selgesti vigased . Teisalt võidakse meie arvates kunagi tulevikus tõdeda , et <arv> protsenti meie ennustatud nähtustest on läinud täide viie aasta kaugusel meie pakutud hetkest . Teisisõnu , meie eesmärk oli tegelikult luua statistiliselt tähendusliku tasemega prognoos , mitte pelgalt kimp alternatiivseid stsenaariume . Erki Eessaar , TTÜ doktorant SISSEJUHATUS Igaüks meist on pidanud lahendama mingeid probleeme . Ja sageli oleme mõelnud , et kindlasti on keegi juba kunagi täpselt sellise või sarnase probleemi ees seisnud ja ilmselt sellele lahendusegi leidnud . Näiteks võivad seda mõelda infosüsteemide projekteerijad , kes alustavad järjekordse kindlustusfirma , panga , kaupluse või ministeeriumi infosüsteemi loomist . Neile oleks väga kasulik varem loodud lahendustega tutvuda , et vältida nn. jalgratta leiutamist . Probleemide ja nende lahendustega on kasulik tutvuda ka sellepärast , et ühe valdkonna probleemi lahenduse kasutamine hoopis uues kontekstis võib aidata kaasa uute ideede tekkimisele . Selleks et niisugune probleemide ja lahenduste kasutamine oleks võimalik , tuleb luua metoodika teadmiste kogumiseks , talletamiseks ja levitamiseks ning tarkvarasüsteem , mis aitab seda metoodikat kasutada . Antud kirjutise eesmärgiks on anda ülevaade , kuidas taaskasutamist nn. mustrite abil läbi viia . MUSTRID JA MUSTRITE KEELED [ Davis , <arv> ] kohaselt võib teadmisi käsitleda kui informatsiooni , mida on organiseeritud ja töödeldud , et see annaks edasi kogemusi ja ekspertinfot . Taaskasutamine on inimese jaoks probleemide lahendamise meetod , mille käigus kasutatakse juba olemasolevaid teadmisi probleemide ja nende lahenduste kohta . Taaskasutamine ei tähenda ideede kopeerimist , vaid aitab teiste vigadest õppida ja hoiduda kunagi tehtud töö kordamisest . Artikli autor on veendunud , et taaskasutamine ei pidurda uute ideede tekkimist , sest taaskasutajal jääb rohkem aega uute ideede väljamõtlemiseks . Taaskasutamiseks sobilikult esitatud probleemide ja lahendustega tutvumine võib uurijal aidata leida vihjeid oma probleemide lahendamiseks . Viimastel kümnenditel on seoses teadmiste esitamisega ja taaskasutamisega tarvitatud mõistet “ muster ” ( ingl. k. pattern ) . Mustreid võib maailmas leida kõikjal , kasvõi Kihnu memme seelikus või ühiskonna käitumises , aga antud kirjutises käsitlen ma mustreid kui edukalt kasutatud teadmiste fragmente , mis võimaldavad jagada teadmised hästi mõistetavateks ja hallatavateks osadeks . Probleemide lahendamisel tekkinud teadmised võivad olla väga erineval abstraktsioonitasemel . Näiteks tarkvarasüsteemide arendamise juures võib taaskasutada analüüsi ja disaini dokumentatsiooni , nõudmisi , dokumentide malle , programmikoodi jne. Selleks et oleks võimalik teadmisi taaskasutada , tuleb need dokumenteerida näiteks mustrina . Mustrid on tööriistaks targale ja oma jõuvarusid otstarbekalt hindavale inimesele , kes ei taha hakata alati usinalt iga uut probleemi tühjalt kohalt lahendama , vaid soovib ära kasutada juba olemasolevaid lahendusi . Samuti on nende inimeste tööriistaks , kes tahavad oma kogemusi teistega jagada . Järgnevalt esitatavat lihtsat mustrit võib kasutada andmebaasi projekteerija , kes peab projekteerima andmebaasi mingile mõõtmisi tegevale organisatsioonile , kes soovib mõõtmistulemusi säilitada . Näiteks tehakse mõõtmisi haiglate ja õppe- ning teadusasutuste laborites . Nimi . Mõõtmine ( ingl. k. Measurement ) Allikas . Muster on loodud [ Fowler , <arv> , lk. <arv> ] esitatud analüüsimustri põhjal . Kontekst . Raviasutuses tehakse patsientidele analüüse , mis on tegelikult patsiendi mingi tunnuse mõõtmised . Kõikide nende mõõtmiste tulemused tuleb säilitada , sest selle alusel saab anda hinnangu patsiendi tervislikule seisundile ja selle muutumisele aja jooksul . Erinevatele patsientidele tehakse erinevat tüüpi analüüse . Probleem . Kidas projekteerida andmebaas , mis säilitaks raviasutuses patsiendile tehtavate mõõtmiste tulemused ? Jõud . Ühele patsiendile on iga raviasutuse külastuse käigus võimalik teha väga palju erinevaid analüüse , kuid tegelikkuses neid kõiki patsiendile ei tehta . Iga võimaliku tunnuse tüübi esitamine mõõtmise atribuudina muudaks andmebaasi ja rakenduse struktuuri liiga keerukaks ega lubaks rakenduse kasutajal uusi mõõdetavaid tunnuste tüüpe lisada . Uue mõõdetava tunnuse lisandumine nõuaks andmebaasi struktuuri ja rakenduse muutmist . Lahendus . projekteerida andmebaas , võttes aluseks järgneva olemi-suhte diagrammi . Tagajärg . Iga patsiendiga saab seostada vaid tema kohta reaalselt tehtud mõõtmised . Süsteemi kasutaja saab vajadusel lisada uusi mõõdetavaid tunnuste tüüpe ja mõõtühikuid . Näide . Andres Mets on <arv>,<arv> meetrit pikk . Seda võib esitada kui mõõtmist , kus patsiendiks on Andres Mets , mõõdetavaks tunnuse tüübiks on pikkus , koguseks on <arv>,<arv> ja mõõtühikuks on meetrid .  Antud näite põhjal võib öelda , et muster esitab paljudele ekspertidele tuntud teadmisi . Muster on sageli esitatud tekstilise kirjeldusena , mida täiendavad joonised . See ei ole fikseeritud seadus , vaid iga kasutaja võib seda oma huvides kohandada . Näiteks eelnevalt esitatud muster on loodud nn. analüüsimustri ( ingl. k. analysis pattern ) põhjal , mis kirjeldab mõõtmistega seotud objekte ja nendevahelisi seoseid . Mustri “ Mõõtmine ” kirjeldatud lahenduses võib luua suhte “ Tunnuse tüübi ” ja “ Mõõtühiku ” vahel . See lubaks andmebaasis määrata , millist tüüpi tunnuseid milliste mõõtühikutega tuleb mõõta . Sageli saab mustrit ka üldistada ja kasutada selle pakutud lahendust teisteski valdkondades kui esialgu planeeritud . Näiteks mõõdetavaks objektiks , mille tunnuseid mõõdetakse , võib olla ka telliskivisein või katseklaasis paiknev reaktiiv . Mustritest võib mõelda kui struktuurse kirjutamise viisist , mille abil kirjeldatakse probleem ja selle lahendus ning hulgaliselt täiendavat taustinformatsiooni , mis aitab seda lahendust efektiivselt kasutada . [ Meszaros and Doble ] leiavad , et tüüpilises mustris peavad olema kindlasti esitatud järgmised osad : nimi , mis on meeldejääv ja iseloomustab mingil viisil mustri poolt edasiantavaid teadmisi kontekst , milles kirjeldatakse situatsiooni , kus probleem ilmneb probleemi püstitus jõud , mis mõjutavad probleemile lahenduse valimist lahendus probleemile , mis arvestab erinevaid jõudusid ja on antud kontekstis sobiv . Mustri kirjelduses võib olla teisigi alajaotusi , nagu näiteks : mustri kasutamisest tingitud tagajärjed ; tuleb esitada nii positiivsed kui ka negatiivsed tagajärjed näited , kus kirjeldatakse mustri kasutamist reaalsete probleemide lahendamisel . Mustrid võivad moodustada mustrite keele ( ingl. k . pattern language ) . Mustrite keel on mingi valdkonna probleeme kirjeldavate mustrite kogum , milles probleemid ja nende lahendused võivad olla üksteisega seotud . Näiteks tuleb mingeid mustreid kasutada alati koos , teised mustrid on aga üksteisele alternatiiviks . [ Meszaros and Doble ] põhjal saab mustrite keele luua , kui jagada suurem probleem väiksemateks probleemideks , millest igaühe lahendus aitab kaasa suure probleemi lahendamisele . Mustrite keelde kuuluvate mustrite nimed moodustavad selle keele kasutajate jaoks sõnavara , mida asjaosalised tunnevad ja mille abil saab probleemidele ning nende lahendustele viidata . Sellise keele näiteks võiks tuua objektorienteeritud disainimustrid ( ingl. k. object-oriented design patterns ) [ Gamma et al. , <arv> ] . Need kirjeldavad , kuidas on kõige otstarbekam objektorienteeritud programmeerimiskeelte abil loodavates tarkvarasüsteemides objekte luua , omavahel siduda ja objektide vahel vastutust jaotada . Andmebaaside projekteerijad võivad kasutada [ Hay , <arv> ] poolt kirjeldatud andmemudelite mustreid ( ingl. k . data model patterns ) . Need on fragmendid erinevat tüüpi organisatsioonide infosüsteemi andmemudelitest ja nende alusel saab kiiresti luua andmebaasi kirjelduse . Teisest valdkonnast võib näitena tuua arhitekt C. Alexandri poolt loodud mustrite keele [ Alexander et al. , <arv> ] , mis kirjeldab igihaljaid linnaehituse , arhitektuuri ja planeerimise põhimõtteid . Just C. Alexander kirjeldas oma töödes esmakordselt mustrit kui teadmiste kirjapanemise vahendit . Oma töös [ Alexander et al. , <arv> ] kasutab ta mustreid ülikoolilinnaku arhitektuuri väljatöötamiseks . Jälle hoopis teisest valdkonnast on [ Pedagogical Pattern ] , mis esitab nn. pedagoogiliste mustrite keele . See võib olla kasuks nii algajale kui kogenud õpetajale , sest seal tutvustatakse läbiproovitud lahendusi kursuse läbiviimise käigus tekkivatele probleemidele . Kuigi need mustrid on kirjutatud objektorienteerituse õpetamise kohta , on nad piisavalt üldised ja neid saab kasutada mis tahes valdkonna õpetamisel . Näiteks sisaldab see mustrite keel mustreid kursuse ülesehitamise kohta . Mustrite kirjutamist juhendab mustrite keel [ Meszaros and Doble ] . Lisaks mustritele , mis kirjeldavad häid lahendusi mingile probleemile , on olemas ka antimustrid [ AntiPattern ] , mis kirjeldavad halba lahendust probleemile . Nende mustritega võib seostada kirjeldusi , kuidas nendest vigadest hoiduda ja kuidas neid vigu parandada . Iga valdkonna kohta saab luua nii mustreid kui ka antimustreid . Kui kasutada mustri lahendust vales olukorras , võib see osutuda halvaks lahenduseks ning saab luua antimustri . MUSTRITEGA SEOTUD KÕHKLUSED Mustrite kasutamisel on kaks osapoolt . Üks pool muudab oma teadmised ja kogemused kõigile kättesaadavaks , teine pool aga kasutab neid oma töös . Kumbki osapool peab selleks saama üle mustrite kasutamisega seotud kõhklustest ja kartustest . Potentsiaalsed mustrite loojad võivad endalt küsida , mis saab siis , kui nad on kindlalt oma peas varjul asuvad teadmised kirja pannud ja kõigile kättesaadavaks muutnud . Nad võivad mõelda : “ Kas selline altruistlik käitumine ei või viia selleni , et ühel hetkel pole organisatsioonil minu teeneid enam vaja ? Mis kasu ma saan oma teadmiste avaldamisest ? ” Kahtlejatele tuleb öelda , et selline käitumisviis ei võta inimestelt tööd , vaid muudab selle kiiremaks ja innovaatilisemaks . Selle asemel et aina uuesti juba lahendatud probleeme lahendada , saab keskenduda uudsete lahenduste väljatöötamisele . Lisaks läheb alati vaja eksperte , kes juhendavad mustrite kasutamist . Mustrite loojad võivad karta , et keegi omastab nende loodud mustri ja hakkab selle eest raha küsima . Vaba tarkvara näol on olemas kogemus sellest , kuidas tuhanded inimesed üksteisega oma töö vilju jagavad . Mustreid võiks hakata litsentsima , kasutades Open Content'i litsentsi [ OpenContent ] . Open Content'i litsentsiga varustatud materjalide ( sisu , intellektuaalse omandi ) täpset koopiat tohib vabalt levitada . Levitamisel väljaspool arvutisüsteeme võib küsida tasu andmekandjate ja/või kohaletoimetamise eest , kuid mitte sisu eest . Materjalile juurdepääsemise ja kasutamise eest arvutisüsteemides ei tohi tasu küsida . Materjale tohib ka täiendada eeldusel , et täiendus on selgelt esile toodud ja kuupäevaga varustatud . Mustrite kasutajad peavad üle saama psühholoogilisest tõrkest kasutada kellegi teise tööd . [ McClure , <arv> ] nimetab ühe taaskasutamise ebaõnnestumise põhjusena seda , et arendajatele ei meeldi taaskasutamine , kui see ei hõlma nende endi või äärmisel juhul nende meeskonnakaaslaste tulemeid . Kellegi teise poolt loodud taaskasutatav tulem võib minna vastuollu kohapeal väljakujunenud pikaajalise praktikaga . Seda tuntakse kui sündroomi See-Pole-Meie- Tehtud ( ingl. k. Not Invented Here syndrome ) . Samuti võivad organisatsiooni juhtkonna poolsed tunnustuse jagamise ja tasustamise programmid mitte soosida taaskasutamist . Sellistest kahtlustest ülesaamine eeldab muudatusi organisatsiooni kultuuris . [ Manns and Rising , <arv> ] on loonud mustrite keele , kus kirjeldatakse , kuidas mustreid ( või mis tahes uut tehnoloogiat ) organisatsioonis kasutusele võtta . Teisest küljest ei tohiks mustritest saadavat kasu ka liigselt üle hinnata ja vaadelda mustreid kui järjekordset “ hõbekuuli ” , mis peab kõik probleemid lahendama . KUST MUSTREID LEIDA ? Teatavate kogemuste olemasolul võib iga arendaja koostada oma kogemusi kirjeldavaid mustreid . Mustrite otsingul tuleb kõigepealt vaadelda enda ja oma kolleegide “ ajaloolist mälu ” . Oluline on ka informatsiooni vahetada . [ The Software Patterns Criteria , <arv> ] rõhutab , et kõik tarkvara mustrid tuleks muuta avalikult kättesaadavaks . See tagab , et neid vaadatakse üle , kasutatakse ja täiendatakse . On avaldatud mitmeid raamatuid [ Gamma et al. , <arv> ] , [ Hay , <arv> ] , [ Fowler , <arv> ] , [ AntiPattern ] , kus kirjeldatakse erinevat tüüpi infosüsteemide projekteerimisel kasutatavaid mustreid . Toimuvad konverentsid ( näiteks Pattern Languages of Programs [ PLoP ] ) , kus teadlased ja arendajad saavad omavahel suhelda , informatsiooni vahetada ja üksteise töid hinnata . Oluliseks mustritealase informatsiooni levitamise keskkonnaks on ka Internet . Internetis on näiteks kättesaadavad mustrite kataloogid , nagu [ OrgPatterns ] , ja mustriteteemaline andmebaas [ Portland Pattern Repository ] ning uudis- ja kirjavahetusgrupid . Et mustrid sisaldavad sellist olulist vara nagu teadmised , võib alguse saada mustrite müümine . Siin võib tekkida põhimõtteline vastuolu . Mustrid on mõeldud kogemuste vahetamiseks . Nad aitavad hoiduda vigadest ja kasutada ära parimaid kogemusi . [ Clark , <arv> ] juhib tähelepanu tööle [ Badawy , <arv> ] , kus uuriti teadlaste ja arendajate eesmärke . Nende põhilised eesmärgid on : teadmiste omandamine iseenda hüvanguks maine kujundamine tulemuste avaldamise kaudu uurimistulemused , mis toovad neile tunnustust kui professionaalile arenemine oma ala tunnustatud spetsialistina . Kõik omadused on kindlasti kaasa aidanud mustrite liikumise tekkimisele ja mustrite kasutamise levimisele . Samas on [ Austin , <arv> ] kirjeldanud , kuidas kommertsialiseerumine on põhjustanud erinevate laboratooriumide ja töögruppide vahelist salatsemist ja andmete varjamist . “ Labori töötajad ei soovi kohtumistel jagada andmeid oma kaastöötajatega , sest kardavad kaotada rahalist kasu avastuste eest . Laborite juhid ei soovi jagada andmeid kolleegidega teistest osakondadest või laboritest . “ [ Austin , <arv> ] . Selline suhtumine võib olla takistuseks mustrite vabale levimisele . Kui mustrid muutuvad müügiobjektiks , siis ei ole ettevõtted enam huvitatud mustritealase informatsiooni vabast liikumisest . MUSTRITE HALDAMINE Mustrite haldamine koosneb järgmistest põhiprotsessidest : <arv> ) mustrite loomine <arv> ) mustrite hindamine <arv> ) mustrite kasutamine <arv> ) mustrite tutvustamine ja reklaamimine . Järgnevalt kirjeldatakse neid komponente täpsemalt . MUSTRITE LOOMINE Mustrid sünnivad teadmiste ja oskuste praktilise kasutamise käigus . Seetõttu võib igaüks , kes on leidnud lahendusi mingile probleemile , proovida dokumenteerida oma teadmisi mustrina . [ The Software Patterns Criteria , <arv> ] rõhutab , et seejärel peab muster läbima mitu ülevaatuste , tagasiside ja täiendamise tsüklit . Selleks tuleb muster avaldada , et huvilised saaksid seda kasutada ja hinnata . Mustri vaba leviku tagamiseks ja autori õiguste kaitsmiseks võib selle litsentsida Open Content'i litsentsiga . Algselt võib selle avaldada organisatsioonisiseselt ja pärast esimest ülevaatuse iteratsiooni ka väljaspool organisatsiooni . Juhul kui autor saab tagasiside , et selline muster on kellegi poolt juba loodud , avaneb tal võimalus oma ideed teise ideega võrrelda ja võimaluse korral teha oma mustrisse täiendusi või näiteks teha olemasolevate mustrite põhjal üldistus . Mustritega tegelemisele annab hoogu see , kui organisatsioonis töötab juhendaja , kes suudab nõu ja jõuga mustrite haldamisele kaasa aidata ning veenda organisatsiooni juhtkonda teadmiste säilitamise ja taaskasutamise olulisuses . Mustrite loomiseks võib käivitada ka spetsiaalse projekti . Selle eesmärgiks võib olla koguda organisatsiooni käsutuses olevaid teadmisi , et nad töötajate lahkumisel kaotsi ei läheks ja et neid saaks kasutada uute töötajate koolitamisel . Sellise projekti õnnestumiseks peavad töötajad olema veendunud mustrite kasulikkuses . Dokumentatsiooni uurimisest , intervjueerimisest , toimimise vaatlemisest ja küsimustikest ei piisa , kui töötajail puudub tahe oma teadmisi avalikustada . Ka sellisel viisil kogutud mustrid peavad läbima ülevaatused . MUSTRITE HINDAMINE Mustrid kirjeldavad teadmisi . Inimeste teadmised täienevad lakkamatult . Seetõttu tuleb mustreid pidevalt üle vaadata ja vajaduse korral täiendada . Teadmised võivad muutuda kardinaalselt ( revolutsiooniline areng ) või täieneda ja täpsustuda ( evolutsiooniline areng ) . See tähendab , et probleemi kontekst jääb muutumatuks , kuid muutub lahendus sellele probleemile . Samuti võib muutuda kontekst ja vanad teadmised ei sobi enam sellega . MUSTRITE KASUTAMINE Võib öelda , et mustrite kogum on sarnane retsepte sisaldava kokaraamatuga . Kuid sageli on probleemid keerukad ja nende lahendamiseks pole kindlalt välja töötatud lahendust ( retsepti ) . Selliste ülesannete lahendamise kohta on matemaatikaülesannete näitel väga hea raamatu kirjutanud [ Polya , <arv> ] . Tema meetodi neli sammu tunduvad endastmõistetavad , kuid kipuvad sageli meelest minema : Te peate ülesandest aru saama . Leidke seos andmete ja otsitava vahel . Kui vahetut seost leida ei õnnestu , siis olete sunnitud vaatlema abiülesandeid . Kõige selle tulemusena peab koostama lahendusplaani [ Polya , <arv> ] . Selliseid abiülesandeid võib olla võimalik lahendada mustrite abil . Täitke oma lahendusplaan . Uurige saadud lahendit[Polya , <arv> ] . Selle lihtsa eeskirja põhjal võib luua juhendi mustrite kasutamiseks : <arv> ) tutvuge kontekstiga , kus probleem ilmneb <arv> ) sõnastage probleem <arv> ) määrake eesmärgid , mida tahate mustrite kasutamisega saavutada <arv> ) määrake kindlaks ajaperiood , mida võite mustrite otsimiseks kulutada . Kui Te ei suuda selle ajaga sobivat mustrit leida , tuleb alustada endapoolse lahenduse väljatöötamist . Selle käigus tekivad uued probleemid , mida võib jälle üritada lahendada mustrite abil <arv> ) otsige sobilike mustrite allikaid <arv> ) otsige oma probleemi otseselt kirjeldavad mustreid . Kui neid ei leidu , siis läbige punktid <arv> ja <arv> <arv> ) leidke oma probleemi üldistused . Lisage igale üldistusele selle valiku põhjendus <arv> ) leidke üldistustele vastavad mustrid . Kui sobivaid mustreid ei leidu , kuid mustrite otsimiseks on veel aega , proovige jagada oma probleem alamprobleemideks ja jätkake punktist <arv> <arv> ) kasutage leitud mustreid selleks , et luua kiiresti probleemi esialgne lahendus(ed) <arv> ) dokumenteerige mustrite otsimise ja kasutamise käigus tekkinud uued probleemid ja leitud lahendused mustritena . Muutke need teistele kaastöötajatele kättesaadavaks . Esitatud üldist juhendit saab kasutada ka infosüsteemide projekteerimisel . [ Kuusik , <arv> ] kirjeldab infosüsteemi strateegilist arendamist , mille tulemusel jaotatakse suur terviksüsteem väiksemateks allsüsteemideks ning luuakse arendusplaan , milles määratakse terviksüsteemi saavutamiseks käivitatavad projektid ja nende ajaline järjestus . Tõmmates paralleele [ Polya , <arv> ] juhendiga võib öelda , et selle eesmärgiks on infosüsteemi projekteerimise ülesandest arusaamine ja esialgse lahendusplaani koostamine . Suur infosüsteemi loomise probleem tükeldatakse alamprobleemideks , milleks on allsüsteemide arendamine ja nende omavaheline liidestamine . Iga leitud allsüsteemi arendamiseks võib kasutada mustreid . Olgu ülesandeks luua infosüsteem haiglale . Haigla infosüsteemi allsüsteemideks on näiteks : patsiendi ravimise allsüsteem . Haiglas tuleb teha haigetele mitmesuguseid analüüse ja nende seisukorda jälgida . Selle modelleerimiseks saab kasutada mustreid “ Vaatlemine ” [ Fowler , <arv> , lk. <arv> ] ja “ Mõõtmine ” [ Fowler , <arv> , lk. <arv> ] , “ Testid ja vaatlused ” [ Hay , <arv> , lk. <arv> ] . Haiglas tehakse mitmesuguseid protseduure ( nt. operatsioonid ) , mis tuleb eelnevalt ette planeerida . Mõnikord võib mõni protseduur kulgeda erinevalt , kui esialgu sai planeeritud . Planeeritud ja tegelikult toimunud tegevuste kontseptuaalseks modelleerimiseks võib kasutada mustreid “ Plaan ” [ Fowler , <arv> , lk. <arv> ] ja “ Tegevused ” [ Fowler , <arv> , lk. <arv> ] varade allsüsteem . Haiglas kasutatakse mitmesugust varustust ja materjale ( kitlid , kindlad , operatsiooniriistad jne. ) . Pidevalt tuleb nende üle arvet pidada . Igale varustuse ja materjali liigile võib luua oma konto . Kui varustust tuleb juurde või kasutatakse ära , siis tehakse kontole vastav kanne . Arvepidamise kontseptuaalseks modelleerimiseks saab kasutada mustrit “ Konto ” [ Fowler , <arv> , lk. <arv> ] . Sama mustrit saab kasutada ka raha üle arvet pidava süsteemi modelleerimiseks lepingute allsüsteem . Erinevate osapooltega tuleb sõlmida mitmesuguseid lepinguid . Lepingute kontseptuaalseks modelleerimiseks võib kasutada mustrit “ Leping ” [ Hay , <arv> , lk. <arv> ] Haigla peab suhtlema nii üksikisikutega kui ka organisatsioonidega ( nt. haigekassa ) . Selle kontseptuaalseks modelleerimiseks saab kasutada mustrit “ Osapool ” [ Fowler , <arv> , lk. <arv> ] . Kasutatavaid mustreid on teisigi , kuid need siin on vaid mõned näited , kuidas mustrid aitavad keerukat tööd lihtsamaks ja kvaliteetsemaks muuta . Nad aitavad leida lahendusi , mille kvaliteedi ja otsimiseks kulutatud aja suhe on hea . [ Robertson and Strunch , <arv> ] soovitab infosüsteemi projekti käivitamisel teha eelanalüüs , mille käigus piiritletakse projekt ja leitakse mustrid , mida saab selle projekti käigus kasutada . Kirjutise autori arvates võikski strateegilise arendamise üheks ülesandeks olla edasise arenduse käigus kasutatavate mustrite ja mustrite keelte otsimine . Otsitavad mustrid võib jagada kaheks : mustrid , mis juhendavad arendusprotsessi läbiviimist mustrid , mis aitavad arendusprotsessi tulemust luua . Iga planeeritud projekti jaoks võib luua kasulike mustrite nimekirja , kus mustrid on esitatud arendusetappide kaupa . Sellega juhitakse arendajate tähelepanu taaskasutatavate teadmiste olemasolule . Mustrite kasutamine võib mõjutada töö kiirust ja ressursivajadust ning seda tuleb arendusplaani koostamisel silmas pidada . Iga projekti täitmise käigus tuleb kasutatavate mustrite nimekirja täpsustada . MUSTRITE TUTVUSTAMINE JA REKLAAMIMINE Mustreid tuleb organisatsioonis kasutusele võtta järk-järgult . Kõigepealt tuleb luua mustrist huvitatud inimeste grupp ja leida sellele toetust organisatsiooni juhtkonnas . Seejärel tuleb asuda mustreid uurima , kasutama ja ise looma . Selle tegevuse edukus aitab järk-järgult kaasa tõmmata ka teisi organisatsiooni töötajaid ning muuta organisatsiooni kultuuri . MUSTRITE HALDAMIST ABISTAVAD VAHENDID Järgnevalt on antud ülevaade mõningatest praegu eksisteerivatest tarkvarasüsteemidest , mis aitavad mustreid kasutada . Peamiselt abistavad nad objektorienteeritud disainimustrite kasutajaid . MUSTRITE KATALOOG Leidub kataloogi tüüpi vahendeid tekstilisel kujul esitatud teadmiste kirjapanekuks . Kõik soovijad võivad läbi Interneti täiesti vabalt mustrite andmebaasi [ Portland Pattern Repository ] informatsiooni lisada , muuta ja kustutada . Kataloogis olev informatsioon on omavahel tihedalt hüperlinkidega seostatud . MUSTRITE OTSIMISVAHENDID Artikli autori arvates on üheks suuremaks mustritega seotud probleemiks see , et mustreid võib luua väga palju . Suurest hulgast on raske sobivat üles leida . Kui mustrite kasutaja käsutuses pole otsinguvahendit , peab tema kasutuses olevate mustrite hulk olema väike , selleks et neid kõiki meeles pidada . Enamik mustreid , millega artikli autor on tutvunud , on tekstilised kirjeldused , millele on lisatud illustreerivad joonised ja diagrammid . Mustril on nimi ja teda võib selle järgi otsida , kuid tihti on nime raske meeles pidada või ei viita ta mustri sisule . Näiteks pedagoogiline muster [ Pedagogical Pattern ] nimega “ Early Bird ” ( tõlkes varajane lind ) kirjeldab , kuidas kursust üles ehitada . Nime tähendusest saab aru alles see , kes on mustriga tutvunud . Nimelt soovitab see muster õpetada kõige olulisemad ideed ja nendevahelised seosed võimalikult kursuse alguses . Neid korratakse korduvalt kursuse jooksul . Sobiva mustri otsimisel tuleb rakendada täistekstotsingut . Tekstilisel kujul esitatud mustrite otsimiseks saab kasutada nn. kontseptipõhiseid otsingumootoreid . Kasutaja kirjeldab valdkonda , mille kohta ta infot otsib . Süsteem ei otsi tekste ainult sõnade sisaldamise järgi , vaid üritab küsimusest ja otsitavatest dokumentidest aru saada ning väljastada vaid küsimuse teemaga seotud vastused . Üheks selliseks otsinguvahendiks on WizDoc [ WizSoft ] . MUSTRITE KATALOOG KOOS VÕIMALUSEGA LUUA MUSTRITE PÕHJAL MUDELID Mitmed mustrite kataloogid on eraldi tarkavaratooted või integreeritud olemasolevate tarkvarapakettidega , nagu näiteks CASE - ( Computer Aided System Engineering ) vahenditega . Sellised vahendid võimaldavad kasutada mustreid mudelite koostamisel kui taaskasutatavaid ehitusklotse . Mustrid toimivad kui arendajate ühine 'sõnavara' ja lubavad neil üheskoos otsida probleemile parimat lahendust . CASE-vahend [Objecteering] automatiseerib mustrite põhjal mudelite loomist , sisaldades mustrite kataloogi , milles sisalduvaid mustri pakutava lahenduse mudeleid saab projektide loomisel aluseks võtta . Sobiliku mustri leidmiseks on võimalik kasutada hüperteksti formaadis analüüsi- ja disainimustrite kirjeldusi . [ Yacoub and Ammar , <arv> ] esitab nõudmised töövahendile , mis võimaldab kasutada mustreid kui taaskasutatavaid disaini komponente , mille põhjal saab luua objektorienteeritud arhitektuurilahendusi . Vahend peab võimaldama kirjeldada süsteemi disaini kolmel tasemel . Kõrgeimal abstraktsioonitasemel määratakse süsteem koosnevana mustritest ja nende vahelistest sõltuvusseostest . Kõik mustri sisemised detailid on peidetud . Liidese vaates esitatakse mustrid , nende liidesed ja liidestevahelised seosed . Liidesed koosnevad klassidest ja operatsioonidest . Detailsel tasemel näidatakse klasse ja nendevahelisi seoseid . [ Forbrig et al. , <arv> ] kirjeldab laiendust CASE-vahendile Rational-Rose [ Rational ] , mis võimaldab kasutada objektorienteeritud disainimustreid . Selle tulemusena saab vahendis luua mustrite diagramme , millel näidatakse mustrid ja nendevahelised seosed . Samuti on võimalik säilitada ja otsida informatsiooni mustrite kohta . Üheks mustri komponendiks on mustri liides . See võimaldab juurdepääsu mustri avalikele atribuutidele ja pakub teenuseid teistele mustritele ning sõltumatutele klassidele . Iga mustri kirjeldamiseks kasutatakse klassidiagramme , mis kirjeldavad mustri staatilist struktuuri , ja dünaamikadiagramme , mis kirjeldavad mustri elementide omavahelist suhtlemist . Olemasolevate mustrite põhjal võib luua uusi , muutes mustrite omadusi või kombineerides mustreid . MUSTRIKASUTUSE ANALÜÜSIVAHEND Suhteliselt vähe leidub vahendeid , mis võimaldavad hinnata mustrite või nende kasutamise kvaliteeti . [ Sefika et al. , <arv> ] pakub välja meetodi , kuidas tagada , et objektorienteeritud keeles realiseeritud tarkvarasüsteem oleks vastavuses selle disaini mudelite ja reeglitega . Loodud tarkvarasüsteem , mida nimetatakse “ Pattern-lint ” , võimaldab määrata programmi kooskõla programmeerimise stiilidega ja disainimustritega . Kõik reeglid ja juhised on kirjeldatud reeglite baasis . Vahend kontrollib koodi vastavust nendele reeglitele . Kasutatakse lähtekoodi analüüsi koos süsteemi käitumise visualiseerimisega . Staatilise analüüsi käigus vaadeldakse , kuidas loodud programmi struktuur vastab mustrite struktuuridele . Dünaamiline analüüs visualiseerib programmi klasside omavahelise suhtlemise . EDASINE ARENG Tulevikus võivad tekkida hajusalt paiknevad mustrite registrid , kus hoitakse vabalt kättesaadavaid mustreid , mis on litsentsitud Open Content'i või mõne muu sama tüüpi litsentsiga . Need mustrid võivad olla väga erinevate valdkondade kohta . Sellise registri tarkvara- süsteemi mõned funktsioonid oleks : mustrite loomine ja säilitamine mustrite otsimine kasutaja poolt esitatud probleemi ja konteksti kirjelduse alusel kui otsingu tulemusel leitakse mitmeid mustreid , siis pakkuda kasutajale võimalust valida välja parim muster , kasutades mõnda otsustusmeetodit , nagu Saaty meetod . Saaty meetodit tutvustab hästi [ Võhandu , <arv> ] mustrite vahetamine teiste mustrite registritega mustrite import CASE-vahenditest , sest paljud mustrid on esitatud visuaalsete modelleerimiskeelte abil sarnaste mustrite ja mustrite keelte otsimine registris säilitatavate mustrite seast . Leitud sarnastest mustritest või mustrite keeltest võib teavitada nende autoreid , et nad saaksid kokku leppida , kuidas oma teadmisi kõige paremi ühendada . Süsteem võib vastava loa olemasolul üritada ka ise mustreid integreerida . Seotud mustrid tuleb süsteemis hüperlinkide abil siduda . KOKKUVÕTE Muster on teadmiste struktuurse esitamise viis . Mustri struktuuri kasutamine teadmiste kirjeldamisel tagab , et teadmised säilitatakse võimalikult hästi taaskasutataval kujul . Mustrite kasutamine aitab probleemide olemasolevaid lahendusi ära kasutada . Üksteisega seotud mustrid võib koondada mustrite keeleks . Mingi probleemi valdkonna mustrite keele loomine aitab seda valdkonda tükeldada ja kirjeldada . Mustrite kasutamiseks tuleb välja töötada mustrite haldamise protsess ja seda toetav tarkvarasüsteem .  Ants Kukrus , TTÜ professor Arvutistumine ja infotehnoloogiline progress on kaasa toonud tõsise probleemi - küberkuritegevuse ehk arvutikuritegevuse , mis tekitab keerukaid olukordi arvuti- ja meelelahutustööstuses ning infosüsteemides . <arv>. märtsil <arv> kiitis Riigikogu oma otsusega heaks Eesti Vabariigi julgeolekupoliitika alused . <arv> Aluste punktis <arv>.<arv> on Eesti ühe uue julgeolekuriskina nimetatud arvutikuritegevust : “ Üha kiirenev elektrooniliste infosüsteemide kasutuselevõtt Eestis ning nende seotus globaalsete infosüsteemidega suurendab arvutikuritegevuse ohtu ja riigi infosüsteemide haavatavust . Uued julgeolekuriskid nõuavad riiklike institutsioonide koordineeritud tegevust ja laialdast rahvusvahelist koostööd . ” Uuringute kohaselt kasutab Eestis Internetti ligi kolmandik elanikkonnast . <arv>. aastal registreeriti siin <arv> arvutialast kuritegu , <arv>. aastal juba <arv>. <arv> Märkigem , et tegemist on kogu maailmas kiiresti areneva kuriteoliigiga . Eestis on loomisel Interneti-politsei ( küberpolitsei ) , mis peaks tööd alustama <arv>. aastal . See on suur samm edasi arvutikuritegevuse vastu võitlemisel , sest tavapolitseinikel puuduvad kõrgtehnoloogilised vahendid ja teadmised niisuguste kuritegude avastamiseks ja uurimiseks . INTERNETI MÕISTE Terminil “ digitaalne ” ( ingl. digital ) on kaks tähendust : <arv> ) arvsuuruse kirjeldus kas diskreetsete signaalide arvuga või signaalide kindlates positsioonides olemasolu või puudumise abil ; <arv> ) kommunikatsioonivõrkude kirjeldus , mille puhul informatsiooni edastatakse impulsiseeria kujul . Esimest tähendust kasutatakse arvutitehnikas , teist kasutavad telekommunikatsiooni seadmetega tegelevad spetsialistid . Digitaalne majanduskeskkond võib olla defineeritud kui majandussuhete valdkond , mille objektideks on digitaalvahendite ( termini teises tähenduses ) abil toodetud ja/või turustatavad digitaalkaubad ja -teenused ( termini esimeses tähenduses ) . Rääkides digitaalsest majanduskeskkonnast , peetakse tavaliselt silmas Internetti . Digitaalne inglise-vene-inglise sõnastik ABBYY Lingvo <arv>,<arv>annab terminile Internet kaks seletust . Eelkõige Internet ( suure I-tähega ) , mis kujutab endast rahvusvahelist arvutivõrku . See Interneti definitsioon on paljude tavakasutajate jaoks aktsepteeritud . Sama sõnastik annab ka Interneti teise tähenduse : internet ( väikese i-tähega ) ehk intervõrk on marsruuteritega ( ingl. router ) omavahel seotud võrkude grupp , mis võib funktsioneerida kui üks suur virtuaalne võrk . Interneti mõiste on Eestis defineeritud Vabariigi Valitsuse määruses nr. <arv> ( <arv>. detsembrist <arv> ) . “ Üldkasutatava telekommunikatsioonivõrgu opereerimise ja üldkasutatava telekommunikatsiooniteenuse osutamise nõuded ” <arv> § <arv> lõike <arv> kohaselt . “ Internet on telekommunikatsioonivõrgu kaudu loodud andmeside , mis võimaldab infovahetust vastavate tehniliste seadmete ja andmeside protokollide vahendusel ” . Sama määruse § <arv> lõike <arv> alusel on “ Internetiteenus andmesideteenuse liik , mis seisneb Internetile juurdepääsu võimaldamises internetiserveri kaudu ” EUROOPA NÕUKOGU KÜBERKURITEGEVUSE KONVENTSIOONI PÕHISÄTTED Internet on globaalne nähtus , mis ei tunnista riikidevahelisi piire , ja seetõttu on Internetis toimepandud õigusrikkumisi võimalik kontrollida rahvusvahelise koostöö alusel . <arv>. novembril <arv> võeti Euroopa Ministrite Komitee <arv>. istungjärgul vastu Euroopa Nõukogu küberkuritegevuse konventsioon ( ingl. k. Council of Europe Convention on Cybercrime ) . <arv> Teatavasti on Ministrite Komitee ( Committee of Ministers ) Euroopa kõrgeim otsuseid vastuvõttev organ . Tegemist on esimese rahvusvahelise lepinguga , mille objektiks on Interneti ja teiste arvutivõrkude vastu või abil sooritatud kuriteod . <arv>. novembril <arv> kirjutasid Budapestis konventsioonile alla <arv> Euroopa Nõukogu liikmesriigi ( sealhulgas Eesti ) <arv> ja USA , Kanada , Jaapani ning Lõuna-Aafrika Vabariigi esindajad . Seisuga <arv>. juuni <arv> on küberkuritegevuse konventsiooniga liitunud <arv> riiki . Konventsioon ei ole veel jõustunud , sest seda pole ratifitseerinud vajalik arv riike . Vastavalt konventsiooni artiklile <arv> on selle jõustumiseks vajalik vähemalt <arv> riigi ratifikatsioon , neist vähemalt <arv> Euroopa Nõukogu liikmesriigid . Küberkuritegevuse konventsiooni peamisteks eesmärkideks on riikide kriminaalseadustike harmoniseerimine küberkuritegevuse valdkonnas , riikide menetlusseadustike lähendamine ja kiire ning efektiivse kooperatsioonivõrgustiku loomine küberkuritegevuse vastu võitlemiseks . <arv> Konventsiooni ratifitseerinud riigid on kohustatud viima siseriikliku õiguse vastavusse konventsiooniga . Õigusalane koostöö kriminaalasjades kuulub Euroopa Liidu kolmanda samba ehk Koostöö justiits- ja siseküsimuste valdkonda . Kolmanda samba raames võib Euroopa Liit võtta vastu soovitusi , resolutsioone , ühisseisukohti , ühismeetmeid , raamotsuseid , konventsioone jm. <arv> Euroopa Liit avaldas konventsioonile otsest toetust Euroopa Liidu Nõukogu ühispositsiooni vastuvõtmise teel <arv>. mail <arv>. <arv> Ühispositsiooni artikli <arv> kohaselt toetavad Euroopa Liidu liikmesriigid konventsiooni eelnõu ning tagavad jurisdiktsiooni kehtestamise konventsioonis nimetatud rikkumiste üle . Küberkuritegevuse konventsioon koosneb <arv> artiklist ja hõlmab nelja peatükki : <arv>. Mõistete kasutamine <arv>. Riigi tasandil võetavad meetmed <arv>. Rahvusvaheline koostöö <arv>. Lõppsätted Konventsiooni sõnastuses on püütud silmas pidada tehnoloogia kiiret arengut , seepärast on normid sätestatud küllaltki paindlikult ja üldiselt , et vältida uuele tehnoloogiale jalgujäämist . Konventsioonis nimetatud kuriteod peavad olema toime pandud tahtlikult ( ( intentionally ) , kusjuures selle mõiste lahtimõtestamine on konventsiooniosaliste pädevuses . Küberkuritegevuse konventsioon käsitleb nelja liiki rikkumisi : <arv>. Arvutiandmete ja -süsteemide konfidentsiaalsuse , puutumatuse ja kättesaadavuse vastu suunatud süüteod . <arv>. Arvutitega seotud süüteod . <arv>. Sisupõhised süüteod . <arv>. Autoriõiguse ja autoriõigusega kaasnevate õiguste rikkumisega seotud süüteod . Esimese liigi , s.o. arvutiandmete ja -süsteemide konfidentsiaalsuse , puutumatuse ja kättesaadavuse vastu suunatud süüteod ( artiklid <arv> ... <arv> ) alla on koondatud loata arvutitesse ja arvutivõrkudesse tungimine ( nn. häkkerlus ) , ebaseaduslik pealtkuulamine , arvutiandmete loata omastamine ja nendega manipuleerimine ( siia alla kuulub ka nn. Trooja hobuse tüüpi viiruste saatmine arvutisse ) , arvutisüsteemi toimimise tõsine takistamine , seadmete kuritarvitamine , st. seadmete , sealhulgas arvutiprogrammide ( ka viiruste ) ja paroolide kättesaadavaks tegemine ( so . müük , kasutamiseks hankimine jm. ) , mis on kavandatud või kohandatud eelkõige küberkuritegude toimepanemiseks . Viimati nimetatud rikkumise ( mis on sätestatud artiklis <arv> ) sanktsioneerimise eesmärgiks on nö . relvitustada häkkereid . Konventsiooni koostamise käigus vaieldi selle üle , kuidas otsustada , millised tehnilised vahendid , programmid vms. on loodud just kuritegude sooritamiseks . Lõpuks sõnastati artikkel nii , et artikli kohaldamisalasse jäävad need seadmed ja programmid , mis on kavandatud või kohandatud eelkõige konventsiooni artiklites <arv> ... <arv> ettenähtud tegude toimepanemiseks . Arvutitega seotud süütegude ( artiklid <arv> ... <arv> ) alla kuuluvad arvutite abil tehtavad võltsingud ( digitaalsete dokumentide võltsimine ) ja pettused ( viimane kuulub majanduskuritegude valdkonda , sest peab olema sooritatud ärilisel eesmärgil ) . Arvutikelmuse teel pannakse toime kõige enam pangapettusi ja rahapesukuritegusid . Sisupõhiste süütegude ( artikkel <arv> ) alla kuulub lapspornograafia valmistamine , omandamine ja valdamine . Lapsena käsitatakse alla <arv>-aastaseid , kusjuures lepinguosaline võib kehtestada madalama vanusepiiri , mis on vähemalt <arv> aastat . Konventsiooni koostamise käigus plaaniti sisupõhiste süütegude hulka lisada ka rassismi käsitlevad sätted , kuid peamiselt USA vastuseisu tõttu ( kes pidas seda võimalikuks sõnavabaduse piiramiseks ) seda ei tehtud . Vastuolude vältimiseks on rassismi käitlevad sätted koondatud esimesse lisaprotokolli . <arv> Autoriõiguse ja autoriõigusega kaasnevate õiguste rikkumisega seotud süüteod on sätestatud konventsiooni II peatüki <arv>. jao artiklis <arv>. Artikli <arv> kahes esimeses lõikes on sätestatud konventsiooniosaliste kohustus kriminaliseerida tahtlikud arvutisüsteemi abil toime pandud autoriõiguse ja autoriõigusega kaasnevate õiguste rikkumised juhul , kui need pandi toime kommertseesmärkidel . Artikkel <arv> on sõnastatud järgmiselt : <arv>. Iga lepinguosaline võtab vastu sellised seadusandlikud ja muud meetmed , mis võivad olla vajalikud , et määratleda siseriiklikus õiguses kuriteona autoriõiguse rikkumine , nagu see õigus on määratletud lepinguosalise õiguses vastavalt kohustustele , mida ta on võtnud Berni kirjandus- ja kunstiteoste kaitse konventsiooni <arv>. juuli <arv>. aasta Pariisi redaktsiooniga , intellektuaalomandi õiguste kaubandusaspektide lepinguga ning WIPO autoriõiguse lepinguga ( selliste konventsioonidega sätestatud moraalsed õigused välja arvatud ) , kui see pannakse toime tahtlikult , kommertseesmärkidel ja arvutisüsteemi abil . <arv>. Iga lepinguosaline võtab vastu sellised seadusandlikud ja muud meetmed , mis võivad olla vajalikud , et määratleda siseriiklikus õiguses kuriteona autoriõigusega kaasnevate õiguste rikkumine , nagu need on määratletud lepinguosalise õiguses vastavalt kohustustele , mida ta on võtnud teose esitaja , fonogrammitootja ja ringhäälinguorganisatsiooni kaitse rahvusvahelise konventsiooniga ( Rooma konventsioon ) , intellektuaalomandi õiguste kaubandusaspektide lepinguga ning WIPO esituse ja fonogrammide lepinguga ( selliste konventsioonidega sätestatud moraalsed õigused välja arvatud ) , kui see pannakse toime tahtlikult , kommertseesmärkidel ja arvutisüsteemi abil . <arv>. Lepinguosaline võib reserveerida õiguse käesoleva artikli lõigete <arv> ja <arv> alusel kriminaalvastutust piiratud asjaoludel mitte kohaldada , tingimusel , et muud tõhusad abinõud on kättesaadavad ja et sellise reservatsiooniga ei tehta erandit lepinguosalise rahvusvahelistest kohustustest , mis on sätestatud käesoleva artikli lõigetes <arv> ja <arv> nimetatud rahvusvahelistes kokkulepetes . <arv> Küberkuritegevuse konventsiooni sõnastusest tulenevalt on autoriõiguse ja autoriõigusega kaasnevate õiguste rikkumise defineerimine seega liikmesriikide pädevuses , kes peaksid nende mõistete sisustamisel lähtuma nimetatud rahvusvahelistes lepingutest , mille sätted on konventsiooniosalistele siduvad vaid juhul , kui nad on nimetatud konventsioonidega ühinenud , ning selles ulatuses , mida nad pole reservatsioonidega piiranud . Loetletud konventsioonidest on kriminaalkaristuste kohaldamise kohustus TRIPS lepingus , <arv> mille artikkel <arv> sätestab liikmete kohustuse näha ette kriminaalmenetluse ja -karistuste kohaldamine vähemalt juhtudel , kui on tahtlikult võltsitud kaubamärki või rikutud autoriõigusi kommertseesmärkidel . Küberkuritegevuse konventsiooniga ei ole hõlmatud teiste intellektuaalse omandi liikide rikkumised . Seetõttu ei ole konventsioonis käsitletud ka nt. cyber-squatting rikkumist - s.o. pahatahtlik kaubamärgi , ärinime või üldtuntud märgiga identse domeeninime registreerimist , mis aga loomulikult ei tähenda , et riigid ei võiks kriminaalõiguslikku kaitset laiendada ka teistele intellektuaalomandi rikkumistele . Küberkuritegevuse konventsiooni koostamisel peeti oluliseks vältida autoriõiguse ja autoriõigusega kaasnevate süütegude sätestamist liiga laialt , mis võiks kaasa tuua Interneti nn. suukorvistamise , s.t. liiga palju tegevusi oleks potentsiaalselt allutatavad kriminaalõiguslikule kaitsele ning kõik Interneti kasutajad oleksid potentsiaalsed kurjategijad . Seetõttu on artikli <arv> kaitsealast välja jäetud autori isiklikud õigused ( mis on sätestatud näiteks Berni konventsiooni <arv> artiklis <arv> bis ja WIPO autoriõiguse lepingu ( WIPO Copyright Treaty , WCT ) <arv> artiklis <arv>. TRIPS-lepingu artikkel <arv> sellist isiklike õiguste välistamist ette ei näe . Konventsioonis on rõhutatud ka , et kuritegu tuleb toime panna tahtlikult ( wilfully ) ja kommertseesmärkidel ( commercial scale ) . Konventsioon käsitleb oma eesmärgile kohaselt autoriõiguse rikkumiste toimepanemist arvutisüsteemi abil . Artikli <arv> lõige <arv> lubab konventsiooniosalistel “ piiratud asjaoludel ” ja muude tõhusate meetmete olemasolul kriminaalvastutust mitte kohaldada . Arvestada tuleb siiski eelkõige TRIPS- lepingu artikli <arv> nõudeid ja teisi lõigetes <arv> ja <arv> nimetatud rahvusvahelisi lepinguid . Seadusandlike ja muude meetmete all , mida lepinguosalised on kohustatud vastu võtma , on konventsiooni artikli <arv> kohaselt silmas peetud tõhusaid , proportsionaalseid ja hoiatavaid sanktsioone , mille hulka kuulub vangistus . Vastavalt artiklile <arv> on lepinguosalistel kohustus võtta ka juriidilised isikud kriminaalvastutusele konventsioonis nimetatud kuritegude eest . Juriidiliste isikute suhtes kohaldatavad sanktsioonid ei ole konventsioonis limiteeritud rahalise karistusega , kuid ilmselt tuleb nende puhul kõne alla ennekõike just see karistuse liik . Artikli <arv> kohaselt on lepinguosalistel riikidel kohustus kohaldada kriminaalvastutust ka tahtliku kuriteole kaasaaitamise või kuriteole kallutamise eest . Küberkuritegevuse konventsiooni teine jagu käsitleb menetlusõigust . Siin on reguleeritud konventsiooniosaliste kohustus tagada meetmed , mis võimaldavad jälgida andmete liikumist , arvutiandmete kogumist , arestimist , ostmist jne. Sellega võimaldatakse nö . jälgede säilitamine küberkuriteo puhul . Küberkuritegevuse konventsioon määratleb , kui kaua peavad teenuse pakkujad ( ISP , Internet Service Provider ) nende käsutuses olevaid andmeid ( sh. kasutaja isikuandmeid ) säilitama ja mis tingimustel uurimisorganitele üle andma . Konventsiooniga kehtestatakse seega teenuse pakkujatele hulgaliselt lisakohustusi . Seetõttu on teenuse pakkujad avaldanud vastuseisu , kuid samas on neil võtmeroll küberkuritegevusega võitlemise vallas ja efektiivne koostöö nendega on üks edu saavutamise olulisi eeldusi . Konventsioonile ongi ennekõike ette heidetud isikuandmete kaitsega seotud probleeme ning teenuse pakkujatele pandavaid lisakohustusi . Küberkuritegevuse konventsiooni <arv>. peatükk sätestab rahvusvahelise koostöö põhimõtted , konfidentsiaalse informatsiooni vahetamise viisid ja muuhulgas ka väljaandmismenetluse . Taotlused abile esitatakse Interpoli vahendusel . ÕIGUSLIK REGULATSIOON EESTIS Kehtiva Kriminaalkoodeksi <arv> eriosas on arvuti- ja andmetöötlusalased kuriteod sätestatud eraldi <arv>. peatükis “ Arvuti- ja andmetöötlusalased kuriteod ” , mis sisaldab üheksa kuriteokoosseisu : arvutikelmus ( § <arv> ) arvutis olevate andmete või programmide hävitamine ( § <arv> ) arvutisabotaaž ( § <arv> ) arvuti , arvutisüsteemi või arvutivõrgu ebaseaduslik kasutamine ( § <arv> ) arvutivõrgu ühenduse ebaseaduslik rikkumine või tõkestamine ( § <arv> ) arvutiviiruse teadlik levitamine ( § <arv> ) kaitsekoodide ühendamine ( § <arv> ) ametiasutusele ebaõigete andmete esitamine ( § <arv> ) riigi või kohaliku omavalitsuse andmekogust andmete ebaseaduslik väljastamine ( § <arv> ) . <arv> <arv>. juunil <arv> võttis Riigikogu vastu “ Karistusseadustiku ” <arv> , mis eeldatavasti jõustub <arv>. septembrist <arv>. Muuhulgas näeb Karistusseadustik ette ka juriidilise isiku vastutuse . Vastavalt Karistusseadustiku § <arv>-le vastutab juriidiline isik seaduses sätestatud juhtudel teo eest , mis on toime pandud tema organi või juhtivtöötaja poolt juriidilise isiku huvides . Seega on juriidiline isik karistatav üksnes nende süütegude toimepanemise eest , mille eest juriidilise isiku karistus on eraldi ette nähtud . Karistusseadustiku <arv>. peatükk “ Varavastased süüteod ” näeb ette järgmised otseselt arvutite ja arvutisüsteemide ning infovõrkudega seotud kuriteokoosseisud : <arv> ) arvutikahjurlus ( § <arv> ) Arvutis olevate andmete või programmi ebaseadusliku vahetamise , kustutamise , rikkumise või sulustamise eest , kui sellega on tekitatud oluline kahju , samuti arvutisse andmete või programmi ebaseadusliku sisestamise eest , kui sellega on tekitatud oluline kahju , karistatakse rahalise karistuse või kuni üheaastase vangistusega . Sama teo eest eesmärgiga takistada arvuti- või telekommunikatsioonisüsteemi tööd karistatakse rahalise karistuse või kuni kolmeaastase vangistusega <arv> ) arvutivõrgu ühenduse kahjustamine ( § <arv> ) Arvutivõrgu või arvutisüsteemi ühenduse rikkumise või tõkestamise eest karistatakse rahalise karistusega <arv> ) arvutiviiruse levitamine ( § <arv> ) Arvutiviiruse levitamise eest karistatakse rahalise karistuse või kuni üheaastase vangistusega . Sama teo eest , kui see on toime pandud vähemalt teist korda või olulise kahju tekitamisega , karistatakse rahalise karistuse või kuni kolmeaastase vangistusega <arv> ) arvutikelmus ( § <arv> ) Varalise kasu saamise eest arvutiprogrammide või andmete sisestamise , vahetamise , kustutamise , sulustamise või muul viisil andmetöötlusprotsessi sekkumise teel , kui sellega on mõjutatud andmete töötlemise tulemust , karistatakse rahalise karistuse või kuni viieaastase vangistusega <arv> ) arvuti , arvutisüsteemi ja arvutivõrgu ebaseaduslik kasutamine ( § <arv> ) Arvuti , arvutisüsteemi ja arvutivõrgu ebaseadusliku kasutamise eest koodi , salasõna või muu kaitsevahendi kõrvaldamise teel karistatakse rahalise karistusega . Sama teo eest , kui sellega on tekitatud oluline kahju või kui on kasutatud riigisaladust või ainult ametialaseks kasutamiseks ettenähtud andmeid sisaldavat arvutit , arvutisüsteemi või arvutivõrku , karistatakse rahalise karistuse või kuni kolmeaastase vangistusega . Need kuriteokoosseisud ei ole koondatud eraldi peatükki , vaid on lülitatud varavastaste süütegude peatükki , sest arvutit kasutades saab toime panna ka muid , näiteks intellektuaalomandivastaseid kuritegusid . Küberkuritegevuse konventsioonis toodud rikkumistest ei ole Eestis kriminaliseeritud konventsiooni artiklis <arv> nimetatud seadmete , sealhulgas arvutiprogrammide ja paroolide kättesaadavaks tegemist , mis on kavandatud või kohandatud küberkuritegude toimepanemiseks . Seda arvestades tuleks Karistusseadustikku täiendada . <arv> RT I <arv> , <arv> , <arv> <arv> Vt . http : / <hyperlink> <arv> ABBYY Lingvo <arv>,<arv> , Electronic Dictionaries System , <arv>-<arv> ABBYY . <arv> RT I <arv> , <arv> , <arv>. <arv> Internetis kättesaadav : <hyperlink> <arv> RT II <arv> , <arv> , <arv>. <arv> Ivar Tallo . Käerauad küberkurikaeltele . // Äripäev , <arv>.<arv>.<arv>. <arv> Vt . Euroopa Liidu asutamislepingu artiklid <arv>-<arv>. <arv> Common Position of <arv> May <arv> adopted by the Council on the basis of Article <arv> of the Treaty on European Union , on negotiations relating to the Draft Convention on Cyber Crime held in the Council of Europe . O.JL <arv> , <arv>.<arv>.<arv> p. <arv>-<arv>. <arv> Vt . Draft First Additional Protocol to the Convention on Cybercrime on the criminalisation of acts of racist or xenophobic nature committed through computer system . Internetis kättesaadav : <hyperlink> Prptocol ( <arv> ) <arv>E.pdf <arv> Eesti Õigustõlke Keskuse tõlge , “ EKAK tegevuse lõpparuanne , küberkuritegevuse konventsiooni eelnõu ja sellega seotud seletuskiri ” , kättesaadav internetis <hyperlink> <arv> Maailma kaubandusorganisatsiooni asutamislepingu lisa <arv>C Intellektuaalomandi õiguste kaubandusaspektide leping e. TRIPS-leping ( Agreement on Trade-Related Aspects of Intellectual Property Rights ) . Eesti Vabariigi Maailma Kaubandusorganisatsiooni Asutamislepinguga ( Marrakechi lepinguga ) ühinemise protokolli ratifitseerimise seadus.- RT II <arv> , <arv> , <arv>. <arv> Berni kirjandus- ja kunstiteoste kaitse konventsioon . - RT II <arv> , <arv>/<arv> . Eesti Vabariik taasühines Berni konventsiooniga <arv>. oktoobril <arv>. a. <arv> WIPO autoriõiguse leping . - RT II <arv> , <arv>,<arv> . WIPO autoriõiguse leping sõlmiti <arv>. detsembril <arv>. a. Genfis . Eesti Vabariik kirjutas sellele alla <arv>. detsembril <arv>. a. , kuid seni veel ratifitseerimata . WIPO autoriõiguse leping jõustus <arv>. märtsil <arv>. a. <arv> RT I <arv> , <arv> , <arv>. <arv> Vt . selle kohta lähemalt : A. Kukrus . Tarkvara õiguskaitse ja piraatlus . //A &amp; A , <arv> , <arv> , lk. <arv>-<arv>. <arv> RT I <arv> , <arv> , <arv>. Leo Võhandu , emeriitprofessor Arvutitest ja maailma mudelitest maailma mudelid Miks selline filosoofiline kõrvalepõige ? Ajendiks on kaks tähtsat sündmust , mis on toimunud viimase paari kuu jooksul . Kõigepealt toimus märtsi lõpus konverents “ Kindlus ja kindlusetus muutuvas maailmas ” ( <arv>.-<arv>.<arv> , Rahvusraamatukogus ) , kus akadeemikud J. Einasto ja J. Engelbrecht näitasid , et tajutav maailm on kärjelise loomuga ja enamasti üldse mitte sile ega ilusate matemaatiliste pidevusomadustega . Ainuke “ lohutus ” oli see , et Emakesel Maal võib elada veel tervelt miljard aastat , enne kui Päike meid ( so . meie järglasi ) kõiki surnuks kõrvetab . Allakirjutanu üritas oma ettekandes näidata , kuidas diskreetses segaduses saab monotoonsete süsteemide ehitamisega lihtsal viisil korda luua ( kui see võimalik on ) . Ettekandeid oli palju ja need avaldab peatselt trükis Tallinna Linnavalitsus , kes oligi ürituse peasponsoriks . Teine tähtis sündmus oli see , et <arv>. mail ilmus trükist Stephen Wolframi ülipõnev raamat “ A New Kind of Science ” ( Uut tüüpi teadus ) . Tegu on <arv>-leheküljelise väga paljude piltidega ning täiesti uut tüüpi teadusliku mammutraamatuga , mille põhieesmärk on keerukuse ülimalt ambitsioonika üldteooria esitamine . Kõigepealt ehk siiski - kes on Stephen Wolfram ? Küllap ta on mõnelegi meist tuntud matemaatikasüsteemi MATHEMATICA autorina , aga arvan siiski , et ühe kaasaja ägedama teadlase elulugu vajaks veidi pikemat tutvustamist . Stephen Wolfram sündis Londonis <arv>. aastal ning sai hariduse Etonis , Oxfordis ja Caltechis ( võimalikult vähe loenguid külastades ) . Juba kaheteistkümneaastaselt hakkas ta iseseisvalt järele mõtlema füüsikanähtuste üle , lõi oma esimese mudeli ja avaldas selle trükis <arv>-aastasena !! Juba kahekümneselt kaitses ta Caltechis teoreetilise füüsika alal doktoritööd , kusjuures temaatika oli segu tavafüüsikast , kvantväljateooriast ja kosmoloogiast . Wolfram sai rea mitteklassikalisi tulemusi ( so . lõi oma teooria ! ) . Pärast doktoritöö kaitsmist võttis ta käsile arvutid ja poolteise aastaga konstrueeris ning realiseeris esimese tõsise arvutialgebra süsteeemi , mis läks edukalt müüki . Samal aastal anti talle MacArthuri nimeline geniaalsusauhind . Niisuguse uhke auhinna saamise järel ei jäänud Wolfram loorberitele puhkama , vaid seadis endale üpris kaugeleulatuva eesmärgi - luua loodusliku keerukuse üldteooria . Ta põhiidee oli kasutada arvutieksperimente , et uurida lihtsate programmide , nn tsellulaarautomaatide käitumist . Siin on ta töödel otsene seos eelmises A &amp; A numbris vaadeldud fraktaalide teooriaga . Nimelt alustas ta Sierpiński vaipu genereerivate programmide lähemat uurimist ja leidis üpris huvitavaid fakte keerukuse alalt , mis nihutasid sellealast teaduslikku mõtlemist üsna tõsiselt edasi ja said isegi uue teadusharu - keerukate süsteemide uurimine - aluseks . Viieaastase töö järel Caltechis , Princetonis ja Illinois' ülikoolide professorina jõudis Wolfram järeldusele , et on vaja uut , võimsamat matemaatikamootorit . Selleks saigi MATHEMATICA , mis valmis poolteiseaastase töö tulemusena ja tegi Wolframi püstirikkaks ning ülikoolidest sõltumatuks . Wolfram ise on öelnud , et tal on kõrini professoriametiga kaasaskäivast kateedrile rahahankemasinana töötamisest . Teinud valmis veel MATHEMATICA teise variandi , loobus ta ülikoolitööst ja asus isiklikus teadusinstituudis oma noorpõlveideid realiseerima . ( Oluline on ehk märkida sedagi , et Caltechis tekkis paks tüli patentide ja autoriõiguste pärast . Ülikool tegi autorile liiga , just nagu meilgi . ) Wolframi instituudis on üle <arv> töötaja , trükitud artiklite arv on ülimalt minimaalne . Nüüdseks on siis valminud kapitaalne teos . Ilmne on , et teadusemaailmas tekitab Wolframi lähenemisviis tõsiseid vastuolusid , töö tulemusi on aga võimatu ignoreerida . Eks niimoodi olegi elu põnevam . Proovime nüüd meiegi asjast ajakirjanduse ja Wolframi kodulehekülje põhjal lühiülevaadet saada . Põhjalikumalt saab asjast aimu muidugi alles siis , kui raamat ka Eestisse jõuab . VEIDI AJALUGU Et lugejale elu kergemaks teha , näitame , kuidas juba varem A &amp; A-s avaldatud ideed seostuvad Wolframi käsitlusega . Igiammu , õppeaastal <arv>/<arv> , oli allakirjutanu teadusstažeeringul Chicago ülikooli Matemaatilise Bioloogia Komitees . Koossseis oli tollasele <arv> Nobeli preemia laureaadiga ülikoolile vastavalt tugev . professorid N. Rashevsky , H. Landahl ja R. Rosen lugesid põnevaid kursusi sellest , kuidas uut ja vana matemaatikat ( nt. diferentsiaalvõrrandeid ja kategooriate teooriat ) bioloogias pruukida . Tollal ei osatud veel uneski näha , et mõnekümne aasta pärast tuleb hoopis matemaatikal ja tehnikal hakata bioloogiale omaseid meetodeid kasutama . Ainsaks erandik oli prof. Robert Rosen , kelle raamat bioloogilisest optimeerimisest tõlgiti ka vene keelde . Nimelt käsitles Rosen kord oma loengus nn Ulami mänge . Mängu olemus on lihtne . Ruudulisel laual on antud paari-kolmeelemendiline nuppude konfiguratsioon ( algseis ) ja muutusreeglid , mis näitasid , millistel tingimustel nupp laualt kõrvaldati , millistel tingimustel jäi alles ja millal tekkis lauale tühjale kohale uus nupp . Koju tagasi tulles rääkisin TÜ matemaatikaosakonna seminaris ka Ulami mängudest . Ju oli mu arusaam asjast ja esitusviis nii ebaveenev , et üldise arvamuse kohaselt oli tegu asjaga , millega üks õige matemaatik oma käsi ei määri . Vaade taolistele arengumudelitele muutus oluliselt alles <arv>-ndate aastate alguses , kui Karp , Cook ja Toom ( eesti mees Moskvas ! ) tõestasid , et enamik reaalseid algoritme on oma loomult eksponentsiaalse täitmisajaga . See aga tähendab , et paljude probleemide jaoks ei leidugi talutava ajaga töötavat täpset lahendusalgoritmi . Nende probleemidega on ehk kõige lihtsam tutvuda V. Prausti raamatu “ Keerukusteooria ” abil . Loomulikult tuleb veel lisaks lugeda <arv> ilmunud A &amp; A numbritest Paul Leisi kontraartikleid “ Keerukuspraktikast ” . CONWAY ELUMÄNG Inglise matemaatiku John Horton Conway mäng “ Elu ” , avaldatuna kuulsa popularisaatori Martin Gardneri poolt oktoobris <arv> ajakirjas Scientific American , oli tähtis stardipunkt tehiseluliste mudelite loomisel . Nimelt oli John von Neumann juba <arv>. aastal püstitanud probleemi universaalse konstruktori leidmisest . Ta püüdis luua hüpoteetilist masinat , mis suudaks teha iseenda koopia , ja jõudiski tulemuseni , saades ruudustikul üpris keeruliste reeglite kogumi . Conway püüdis von Neumanni ideid lihtsustada ja lõpuks tal see õnnestuski “ ... alles pärast paljude kolmnurksetele , kuusnurksetele ja ruutsetele võrkudele paigutatud mustrite elimineerimist ning üpris paljude sünni ja surma reeglite kasutamist ( tuues sisse isegi <arv> ja <arv> sugu ) . Terved aakrid ruudulist paberit sai täis joonistatud ja koos oma diplomandidega liigutasime igasuguseid mängumarke , kuni tekkis elu ja surma tasakaal ” . ( J.H.C ) . Märkus . Meil on avaldatud A &amp; A <arv>. aasta numbrites terve rida seda tüüpi elu ja surma mänge . See mäng tegi Conway silmapilk kuulsaks ja avas ühtlasi matemaatiliselt uue uurimisala , tsellulaarautomaatide teooria . Conway on saanud Polya auhinna ( <arv> ) ja Nemmeri auhinna ( <arv>/<arv> ) . Conway mängu reeglid on iseendast lihtsad : <arv>. Algseis . Iga ruut mängulaual on kas tühi või täis . <arv>. Ellujäämine . Täisväli läheb järgmisse generatsiooni üle , kui tal on <arv> või <arv> naabervälja täis . <arv>. Surm . Väli tühjendatakse , kui naaberväljadel on üle kolme täisvälja ( ülerahvustus ) või alla kahe täisvälja ( üksindus ) . <arv>. Sünd . Tühi väli täidetakse , kui täpselt kolm naabervälja on täidetud . <arv>. Kõikide väljade seisu muudetakse korraga . Kui nuppudega mängida , siis soovitame kasutada kahte värvi . Kõigepealt kontrollitakse tühjad väljad üle ja täidetakse teist värvi nuppudega , kui kehtib reegel <arv>. Seejärel toimitakse vastavalt reeglitele <arv> ja <arv> , kusjuures teist värvi nuppudega välju loetakse ikka tühjadeks . Kui kõik käigud on tehtud , siis vahetatakse teist värvi nupud põhivärvi vastu , nii et saaks jälle otsast alata ! I generatsioon , II generatsioon , III generatsioon Toome kolm näidet :  Näeme , et mõni kujund ei hävi kunagi ( I ja II näide ) , mõni kaob aga igavikku ( III näide ) . Oluline näide on nn. Libiseja :  WOLFRAMI RAAMATUST Eelmises jaotises vaadeldud Conway mäng on tegelikult determineeritud mäng . Algseis antakse ette ja siis vaadatakse , mis kujundiga juhtub rea generatsioonide jooksul . Mängu kogu kontseptsioon on muidugi mõistlik ja paneb aluse uuele , nn. eksperimentaalsele matemaatikale . Nüüdseks on juba isegi Internetis eksperimentaalmatemaatika ajakirjad olemas ( Google'i otsisõnaks sobib experimental mathematics ) . Wolfram läheb Conwayst oluliselt kaugemale . Ta püstitab nn arvutusliku ekvivalentsi printsiibi , mida võiks ka Wolframi seaduseks nimetada . Pärast mitmesajaleheküljelist eeltööd , kus ta esitab näite näite järel sellest , kuidas lihtsad reeglid genereerivad intuitsioonivastast keerukust , jõuab Wolfram järelduseni , et see nähtus on üldine . See on vundamendiks nii morfoloogiale kui liiklusummikutele . Nüüd läheb Wolfram veel edasi , väites , et niipea kui süsteem saavutab teatava kindla , kergesti omandatava keerukusastme , on ta jõudnud maksimaalse keerukuse punkti , mida mõõdab tulemuse saavutamiseks vajalik arvutusmaht . Iga sellel keerukustasemel olev objekt ( inimmõttest tänavale langeva vihmahooni ) on just samasuguse keerukusega nagu iga muu objekt . See on oluline idee , mis vabastab meid iga objekti käitumise spetsiifilisusest . Meil kui liigil pole midagi iseärast ega ka mingit erilist rolli maailma asjades . ( Kopernik näitas , et me ei ole maailma keskpunkt ; Darwin tõestas , et me oleme kõik lihtsalt evolutsiooniproduktid . ) See kõlab eriti võikalt - kõik see , mida me peame väga kalliks , oma mõtteid , oma hinge - see kõik on lihtsate reeglite põhjal saadud arvutuslik järelm . Arvutusliku ekvivalentsi printsiip paneb piiri ka teadusele endale , tehes mitmed küsimused vastamatuteks , sest ainus tee avastada paljude keeruliste protsesside järelmeid on lasta asjadel kulgeda loomulikul viisil . Ei ole mingeid lühivõtteid , sest meie enda arvutusvahendid on parimal juhul niisama võimsad kui see keeruline süsteem , mida üritame uurida . Teiselt poolt , kui see kontseptsioon peab paika , võib oodata üllatavaid tehnoloogilisi arendusi . Paljud programmid suudavad teha kõike seda , mida suudab loodus . Esimene oluline järeldus on see , et ei leidu tõkkeid , mis keelaks masinatel mõtlemast , nagu inimesed seda teevad . Intelligentsete agentide teooria ja praktika areng näibki seda Wolframi printsiipi kinnitavat . Wolfram usub , et tema ise ja ta jüngrid võivad genereerida suure hulga raalisüsteeme , mis loovad looduslikega identseid nähtusi . Siin võib öelda , et ainult praktika on tõe kriteerium , sest enne raamatu nägemist ja isegi selle mitmekordse lugemise järel ei ole selge , kuidas toimida . Wolfram suhtub muide teiste arvamustesse kaunis külmalt : “ Kui see raamat neile ei meeldi , siis on nad samas seisus kogu raamatutrükkijad , kes loodavad , et Internet kaob ! ” Wolframi vaade teadusele : piisab valemitest ja võrranditest . Miks me peaksime uskuma matemaatilisi abstraktsioone , et aduda maailma ? Tunduvalt parem ja mõistlikum on arvata , et loodus jälgib lihtsaid mittematemaatilisi reegleid , mida saab simuleerida arvutitel . Arvutusmeetodite abil võrrandite lahendamise asemel tuleks arvuti programmeerida fiktiivse maailma elementide ümberkorraldamisele ikka uuesti ja uuesti , nii et tekiksid järjest keerukamad ja keerukamad mustrid . Kui meil on õiged valitsemisreeglid , siis arvutite maailm hakkb lõpuks välja nägema nagu reaalne maailm . Pagana huvitav oleks leida see reeglistu , mille järgi on juba <arv> miljardit aastat genereeritud galaktikaid , elu ja intellekti . Mida meie teha saame ? Esimene tegus samm oleks minna Wolframi firma koduleheküljele aadressil http : / <hyperlink> ja uurida läbi seal kirjapandu . Seda on kaunis palju . Erilist huvi pakuvad muidugi Wolframi uue raamatu üksikud leheküljed koos piltidega . Järgmiseks võiks soovitada raamatukogust välja otsida venekeelne tõlge Martin Gardneri kahest raamatust pealkirja all “ Matematitšeskije dosugi ” ( Mir <arv> ) . Selle raamatu viimane peatükk annab päris korraliku ja pika ülevaate Conway Elumängust ja toob suure hulga läbi paljude põlvede arendatud mustreid . Varasemast vene kirjandusest pälvib veel tähelepanu ajakirjas Nauka I Žizn avaldatud artikliseeria ( <arv> nr. <arv> ; <arv> , nr. <arv> ja eriti <arv> nr. <arv> ) . Suured vene isemõtlejad on pakkunud välja terve rea põnevaid täiustusi , mis Conway mängu tunnetuslikku pilti oluliselt parandavad . Meenutame , et Conway reeglite järgi võib äsja sündinud nupp juba järgmisel käigul surra üksindusse või ülerahvastusse . Uus nupp muutub kohe vanaks . Vene täiendustes on sisse toodud noore nupu staatus . Äsja sündinud nupp ei sure järgmise käigu jooksul , so . temas on piisavalt elujõudu , et vähemalt ülejärgmisse generatsiooni edasi minna üritada . Ülejärgmisel käigul muutub ta aga juba vanaks nupuks ja allub Conway põhireeglitele . Vastavalt teiseneb ka ülerahvustusest tingitud suremisreegel : vana nupp sureb ülerahvustusest , kui ta naabriteks on <arv> või rohkem vana nuppu või kui ta naabriteks on kolm või rohkem nuppu , mille hulgas on vähemalt üks noor nupp . Üksildussurma- ja sünnireegel jäävad nii , nagu Conway reeglites oli . See lihtne täiendus tähendab suure hulga uute harude teket . Uute olevuste omapäraks on paljude liikuvate sümmeetriliste struktuuride teke . ( Proovige näiteks alustada neljanupulise riviga . ) Huvitavad on ka sellised algseisud , kus on nii noori kui vanu nuppe . Võtke jälle neljane rivi , mille otsmised nupud on noored . Keda asi huvitama hakkab , see võiks just <arv>. aasta artiklit lugeda . Seal on antud isegi nn. oksimaailma mudel oma nukleonide ja kvarkidega . Nende teke ja surm allub oksimaailma loodusseadustele . Iga mängija on oma maailma valitseja , sest ainult tema saab selles maailmas tuua juurde uut mateeriat ( nukleone ) ja siis jälgida tekkivaid metamorfoose . Tekivad huvitavad interaktsioonid kvantidel omavahel ja nukleonidega . Nii saab uurida selle maailma mateeria omadusi . Kui koostada abiks veel paar väikest programmi , siis saab kena simulatsioonisüsteemi , kus kosmiliste nähtuste uurimine on suhteliselt lihtne . See peaks pakkuma huvi nii füüsikas , keemias kui ka eeskätt matemaatikas . Peame meeles : tulemas on eksperimentaalmatemaatika aeg . Loomulikult ei kao vajalikud tõestused kuhugi , kuid nende loomus muutub . Meenutame A. Zenkini superinduktsiooni meetodit ( otsige üles ta kodulehekülg ! ) , kus valemi üldkehtivuse tõestamiseks piiisab selle tõesusest ühel kindlal argumendiväärtusel ja veel lõplikul hulgal väärtustel . Põnevad ajad on tulemas nii ülikooli- kui keskkoolimatemaatikas . Ei saa ju olla loomulik olukord , kus keskkoolis vaadeldakse vaid <arv> kuni <arv> aastat vanu tulemusi . Peame otsaga jõudma kaasaega ! Niisiis uurime Wolframi kodulehekülge ja laseme ka enda fantaasial lennata . Ühtegi matemaatilist tulemust ei ole ju saadud tõestuslikul viisil . Enne mängib fantaasia , siis tehakse eksperiment ja siis näidatakse tulemuse üldkehtivus - või uuritakse edasi . PS. MATHEMATICA pakett maksab <arv> naelsterlingit . Ehk leidub ka mingi vabavara variant , aga seda otsige juba ise . Uuno Vallner , Teede- ja Sideministeerium , riigi infosüsteemide osakonna juhtivspetsialist INFORMAATIKANÕUKOGU SOOVITAB KASUTADA AVALIKUS SEKTORIS VABAVARA Eesti Informaatikanõukogu arutas vabavara kasutamist avalikus sektoris ja otsustas : pidada põhimõtteliselt võimalikuks ja kaalumist väärivaks avalikus sektoris kontoritarkvara osas vabavarale üleminekut . Viia läbi vabavarale ülemineku otstarbekuse ja võimalike stsenaariumide analüüs pidada vajalikuks Eesti Informaatikakeskusel käivitada tugitegevused avaliku sektori baastarkvara ja kontori tarkvara kulutuste optimeerimiseks . Selleks Eesti Informaatikakeskusel : läbi viia olukorra ja võimaluste analüüs ja vastavad tasuvusuuringud välja töötada soovitused avaliku sektori asutuste baastarkvara uuenduste ja versioonivahetuste otstarbekuse ja efektiivsuse tõstmiseks . Eesti Informaatikanõukogu otsusest lähtudes koostas Eesti Informaatikakeskus esmased soovitused vaba tarkvara kasutamiseks avalikus sektoris . Vaata ka <hyperlink> ETTEPANEKUD EDASISE TEGEVUSE KORRALDAMISEKS <arv>. Eesti Informaatikakeskus teeb ettepaneku jätkata küsimuse detailsemat uurimist ning koostada avaliku sektori tarvis ametlik soovituslik juhend , mis loob riiklikult toetatava tarkvara valiku ja hankimise strateegia alused , samuti selgitab , millist tarkvara on otstarbekas erinevate tööülesannete täitmisel kasutada . Väljatöötatavat juhendit tuleks edaspidi regulaarselt ajakohastada . See töö nõuab kindlasti mõningaid ressursse . <arv>. Kontoritööl , mille tarkvara on üks peamisi infotehnoloogia kuluartikleid riigis , soovitame lähiajal piirata uute MS Office litsentside soetamist . Laiaulatuslike võimalustega MS Office'i võimalused ületavad rõhuva enamiku ametnike objektiivseid kasutusvajadusi , nad saaksid kõik vajaliku niisamuti tehtud näiteks OpenOffice'it kasutades.Üks võimalik kulude kokkuhoiuallikas on alternatiivsete , kuid soodsamate kontoritöö pakettide kasutamine . Eelkõige tuleb kõne alla hiljuti Sun Microsystems'i välja antud StarOffice <arv>.<arv> ( see ei ole vaba tarkvara ) . StarOffice'i täis-vabavaraline tasuta versioon OpenOffice on StarOffice'iga küllaltki sarnane , nii et StarOffice'i kõrval on OpenOffice'i kasutamine väga hea variant . Star Office ja OpenOffice kasutavad sisemiselt puhast XML-formaati , mis on detailselt dokumenteeritud , ja sellisena on tal kaks suurt eelist MS Office'i ees : a ) on võimalik suhteliselt lihtsalt kirjutada dokumendihaldussüsteemi rakendusi , mis dokumenti loovad , sellest osi välja võtavad , dokumenti muudavad jms. b ) Eesti avaliku sektori dokumendihaldusprogrammi poliitika on XML-i soosiv . Laiemas kontekstis on dokumentide koostamine hetkel mõeldav ainult StarOffice'i või OpenOffice'iga . <arv>. Soovitame standardida dokumendi formaate , mis ringlevad Eesti riigiasutustes . Micorsofti suurim trump hetkel on tohutu hulk Wordi faile . Et nende formaat on tootja saladus , ei tule vabavara nende avamisega ega salvestamisega hästi toime . Abi oleks sellest , kui piirata . doc vm. suletud formaadis failide saatmist ja arhiveerimist riigiasutustes . <arv>. Valida üks olemasolevatest eestikeelsetest Linuxi distributsioonidest ja selle põhjal kokku panna näidis-CD , millelt keskmine Eesti ametiasutus saaks tarkvara installeerida . <arv>. Korraldada vaba tarkvara tutvustavat arvutiõpet , vajadusel tellida kursus koolitajatelt . Peab märkima , et arvutiõpe on seni liigselt Microsofti-keskne . <arv>. Kasutada näidispolügoonina mõnd vastloodud asutust , mis tarkvaraplatvormi mõttes on veel tabula rasa , hankida sinna arvutid ainult neilt müüjatelt , kes müüvad riistvara opsüsteemivabalt , installeerida Linux koos OpenOffice'iga ja testida lahendusi tegelikus töös . INFOPOLIITIKA JA RAAMKAVA PRIORITEETIDEST Informaatikanõukogu otsustas valmistada ette Riigikogus menetlemiseks otsuse eelnõu “ Infopoliitika põhialused II ” ( Infopoliitika põhialused I võeti Riigikogu otsusega vastu <arv>. aastal ) ja et menetlus peaks toimuma Riigikogu praeguse koosseisu volituste ajal - otsuse-eelnõu ettevalmistamist koordineerib Teede-ja Sideministeerium - tegi Informaatikanõukogu Teede- ja Sideministeeriumile ettepaneku töötada välja infotehnoloogia raamkava aastaks <arv> ja esitada see vabariigi valitsusele . Nõukogu poolt soovitatud prioriteedid järgnevaks aastaks on : kohalike omavalitsuste ja riigi poolt pakutavate teenuste odavamaks ja kättesaadavamaks muutmine , baseerudes ID-kaardile digitaalse asjaajamise ja arhiveerimise arendamine ja juurutamine infotehnoloogiaga vähem kokkupuutuvate inimeste “ e-kirjaoskuse ” arendamine . Eeltoodud prioriteedid peaksid olema aluseks <arv>. aasta riigieelarve infotehnoloogia kulude planeerimisele . Informaatikanõukogu käsitles rahvaraamatukogude internetiseerimise küsimusi . Praeguseks on tekkinud oht , et Avaliku teabe seadusest tulenevat nõuet tagada rahvaraamatukogudes kodanikele Interneti vahenditega ligipääs avalikule teabele <arv>. aasta lõpuks , ei suudeta täita . Lisaks seadis Informaatikanõukogu eesmärgiks tulla välja seadusandliku initsiatiiviga reguleerida eesti domeeninimede registreerimispõhimõtteid . HANZA.NET ON KASUTATAV ID-KAARDIGA Hansapanga klientide käsutuses on nüüd hanza.neti uus versioon , mis laseb siseneda ka ID-kaarti kasutades . ID-kaardiga Internetipanka sisenedes tuleb sisestada kasutajatunnus , püsiparool ja ID-kaardi autentimissertifikaadi parool . ID-kaardiga hanza.netti sisenemiseks pole paroolikaardi paroole vaja . Edaspidi plaanitakse luua ka võimalus lepingute ja taotluste digitaalseks allkirjastamiseks , et inimestel poleks vaja selleks pangakontorisse tulla . Mai alguse seisuga oli hanza.netil Eestis üle <arv> <arv> kliendi ning Baltikumis kokku üle poole miljoni kliendi . Samal ajal uue hanza.netiga tõi pank välja ka uuendatud kodulehe <hyperlink> ning ingliskeelse , peamiselt investoritele ja välismeediale mõeldud Hansapanga Grupi kodulehe <hyperlink> VAATA MAAILMA ARVUTI ALGKURSUSED ON LÄBINUD LIGI <arv> INIMEST Vaata Maailma arvuti ja Interneti algkursused on <arv>. mai seisuga läbinud <arv> inimest Pärnumaal ja <arv> inimest Ida-Virumaal . Käesoleva aasta aprillist kuni juunini toimuva pilootprojekti abil saavad esimesed <arv> inimest algteadmised arvuti ja Interneti kasutamisest . Tasuta koolitus koosneb kahest <arv>-tunnilisest tsüklist , milles ühes tutvustatakse arvuti ning teises Interneti kasutamise võimalusi . Iga koolituse läbinu saab vastava tunnistuse . Koolituse läbiviijad on BCS Koolitus ja IT-Koolitus . Esmaste tagasisideankeetide põhjal on enamik koolituse läbinutest saadud teadmiste ning nende õpetamisega väga rahul . Õpetajate ja osalejate sõnade kohaselt on paljud kursuse läbinud hakanud juba aktiivselt arvutit ja Internetti kasutama . Ühtekokku kavandab Vaata Maailma Sihtasutus eeloleva kahe aasta jooksul anda arvuti ja Interneti algõpet <arv> <arv> inimesele . Kõigile huvilistele tasuta pakutavat koolitust rahastavad kokku <arv>,<arv> miljoni krooniga Hansapank , Eesti Ühispank , Eesti Telefon ja EMT . RIIAS ALGAS RAHVUSVAHELINE IT-MESS BALTIC IT &amp; T <arv> : EBALTICS Aprilli esimesel nädalal toimus Riias rahvusvaheline infotehnoloogia- ja telekommunikatsioonimess Baltic IT &amp; T <arv> : eBaltics , millel oli esindatud mitmed välisriikide eksperdid ning paljud selles vallas tegutsevad maailma juhtivad firmad . Foorumi raames toimub arvukalt erinevaid seminare ja kohtumisi , mille eesmärgiks on edenda koostööd ja infovahetust . Ürituse korraldamisega oli Läti Infotehnoloogia Assotsiatsiooni kõrval seotud ka Balti Ministrite Nõukogu infotehnoloogiakomitee ja kompanii Data Media Group . TEABEMESS KONTAKT <arv> Infotehnoloogia- ja telekommunikatsiooni teabemess Kontakt <arv> toimus <arv>. ja <arv>. aprillil Sakala Keskuse ja IT Kolledži ruumides . Kokku korraldati seekord <arv> seminari ja töötuba ning osales <arv> firmat . Teabemess KONTAKT <arv> oli ettevõtjatele , firmade tipp- ja keskastmejuhtidele ning spetsialistidele suunatud kahepäevane üritus . Külastajad said mitmekülgse kontsentreeritud ülevaate info- ja telekommunikatsioonitehnoloogia arengusuundadest nii era- kui avaliku sektori tasandil . Põhirõhk on end praktikas õigustanud efektiivsete lahenduste näol . Messi ajal oli fuajees avatud ekspositsioon . Kontakt <arv> raames anti <arv>.<arv>.<arv> välja traditsiooniliselt ITL aasta auhinnad Aasta tegija - Uuno Vallner , RISO Aasta idee - projekt “ Vaata maailma ” Aasta tegu - ID-kaart LÄÄNEMEREMAADE POLITSEISTRUKTUURID PÖÖRAVAD SENISEST ROHKEM TÄHELEPANU INTERNETI-KURITEGEVUSELE Lübeckis kohtusid Läänemeremaade Nõukogu liikmesriikide politseivaldkonna eest vastutavad ministrid , kes pidasid nõu organiseeritud kuritegevusega võitlemise teemadel . Siseminister Ain Seppik tegi Läänemeremaade organiseeritud kuritegevuse vastase võitluse töörühmale ettepaneku pöörata senisest rohkem tähelepanu Interneti-kuritegevusele . Arutades töörühma tulevikuplaane , juhtis Eesti siseminister tähelepanu uutele riskidele , mida sisaldab endas infotehnoloogiaalane kuritegevus . Eesti siseministri ettepanekut toetasid Islandi ja Saksamaa ministrid ning see ettepanek jõudis ka lõppraportisse . KOHANIMEREGISTER Alates aprilli lõpust saavad ametkonnad kasutada ligi <arv> <arv> koha- ja objektinime sisaldavat kohanimeregistrit , tulevikus on kavas teha register kõigile Internetis kättesaadavaks . Esialgu ainult lepingulistele klientidele täies mahus kättesaadav register võimaldab leida kaardil kohanimeregistrisse kantud mis tahes kohanime . Eriti suurt huvi kaardipõhise kohanimeregistri vastu tunnevad politsei ja päästeamet , kellel on sellise teenuse järele kõige suurem vajadus . Praeguseks on registrisse kantud ligikaudu <arv> <arv> kirjet , nende seas on kõik Eesti haldusüksused ja asulad ning enamik loodusobjektide nimesid . Kohanimeregistri põhiülesanne on koguda , korrastada ja säilitada Eesti kohanimede alast teavet ning teha see kasutajatele kättesaadavaks . Samuti peab register ühtlustama kohanimekasutust kaartidel ja ametlikus dokumentatsioonis . Register kogub ka mitteametlikke kohanimesid ja muud kohanimealast teavet . Edaspidi on registri koduleheküljel <hyperlink> võimalik teha päringuid mitteametlike ja ajalooliste kohanimede kohta ning kontrollida kohanimede unikaalsust . KOHUS KARISTAS NOORT ARVUTIHÄKKERIT SUURE TRAHVIGA Tallinna linnakohus kinnitas teisipäeval lihtmenetluse leppe , mille järgi sai arvutihäkker Balti venelaste teaduskonverentsi Interneti-küljele tungimise ja selle muutmise eest suure trahvi . Kohus karistas Tõnis Trumpi ( <arv> ) lihtmenetluse leppe järgi arvutivõrgu ebaseadusliku kasutamise ja arvutis olevate andmete hävitamise eest <arv>-kroonise trahviga . Vastavalt Tallinna prokuröri Endla Ülviste ja Trumbi kaitsja vandeadvokaat Oleg Nišajevi sõlmitud leppele sai noormees mõlema kuriteo eest <arv> krooni trahvi ning nende osalisel liitmisel jäi lõplikuks karistuseks <arv> krooni . Kaitsepolitsei süüdistuse järgi kõrvaldas Trump <arv>. veebruaril vene erakondade korraldatud teaduskonverentsi Interneti-leheküljelt ebaseaduslikult sealsed andmed . EESTI RAAMATUKOGUD SAAVAD ÜHISE INTERNETI-PÕHISE ANDMEBAASI Kõik raamatukogud üle Eesti saavad tulevikus võimaluse liituda ühise Interneti-põhise andmebaasiga , mille abil saab Interneti kaudu otsida , broneerida ja laenutada vajaliku raamatu sobivast raamatukogust . Kultuuriministeeriumi , sihtasutuse Vaata Maailma ning OÜ Urania COM-i esindajad allkirjastasid kolmapäeval koostöölepingu Interneti-põhise keskandmebaasi loomiseks , millega saavad liituda kõik Interneti püsiühendusega raamatukogud üle Eesti . Eesti <arv> üldkasutatavast raamatukogust on praeguseks Interneti püsiühendus pooltel . Kultuuriministeeriumi andmetel peaks aasta pärast olema püsiühendus kõigil raamatukogudel üle Eesti . Interneti-põhise süsteemiga URRAM liitumiseks on raamatukogudel vaja peale Interneti-ühenduse vaid arvuteid koos tarkvaraga ning liitumis- ja kuumaksude tasumist . AVALIKU SEKTORI IT-JUHTIDE TEABEPÄEV Mai lõpus korraldas RISO maakonna ja ministeeriumide IT-spetsialistidele teabepäeva . IT- juhid arutasid infopoliitika ja rahvusvahelise koostöö küsimusi , avaliku teabe seaduse rakendamisest tulenevaid probleeme , esitati ülevaade digitaalallkirja rakendamisest , ID-kaardi projektist , projektidest X-tee ja e-kodanik . Täpsem info <hyperlink>