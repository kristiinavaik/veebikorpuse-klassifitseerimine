kirjak	aja_EPL_1995_12_21.tasak.ela	ETA Riigikogu muutis eile avaliku teenistuse seadust nii , et mittekodanikest riigiametnikud saavad jätkata teenistust kuni <arv>. aasta <arv>. veebruarini . Seadus jõustub tuleva aasta <arv>. jaanuaril . Sotsiaalminister Toomas Vilosius märkis , et see keerukas ja raske otsus tuleneb mõne piirkonna rahvuslikust koosseisust . Kui mittekodanike riigiametis töötamist keelustav nõue oleks hakanud kehtima aasta varem , pidanuks järgmise aasta <arv>. veebruariks vallandama Ida-Virumaal umbes <arv> haigekassade , pensioniametite ja omavalitsuste töötajat , nentis Vilosius . Avaliku teenistuse seaduse kohaselt ei saa alates järgmisest aastast mittekodanikke riigiteenistusse võtta . Seadus sisaldab nende ametiasutuste loetelu , kus töötamine loetakse avalikuks teenistuseks . Need on Riigikogu , presidendi ja õiguskantsleri kantselei , valitsusasutused ja kohtud , sealhulgas kinnistuametid , samuti Kaitsejõudude Peastaap , riigikaitseosakonnad , kaitsejõudude väeosad , Kaitseliidu peastaap ja kinnipidamisasutused . Seadus laieneb ka valla- ja linnavolikogude kantseleide , valla- ja linnavalitsuste , osavalla- ja linnaosavalitsuste , linnavalitsuste ametite ja kohalike omavalitsuste büroode töötajatele . Riigikogu ei toetanud Mõõdukate fraktsiooni liikme Eiki Nestori arvukaid parandusettepanekuid . Nestor märkis , et Eesti satub rahvusvaheliselt halba valgusesse , sest avaliku teenistuse seadus keelab kõigil riigiasutuste töötajatel , sealhulgas koristajatel , streikida . Avaliku teenistuse seadus , mille Riigikogu tänavu jaanuaris vastu võttis , sätestab ametnike sotsiaalsed tagatised ja soodustused ning nende teenistusse võtmise ja vabastamise korra . Aime Kivistik Tarvastu juustutööstuse ajalugu algab <arv>. aastal asutatud Tarvastu ühispiimatalitusest , mille asutamise mõte pärineb Tarvastu Põllumeeste Seltsi liikmetelt . <arv>. aastal alustanud meierei on tegutsenud järjepidevalt tänapäevani , praegune juustutööstus kujutab endast AS-i Mulgi Meier tsehhi . Siin tehtaval tarvastu juustul on turgu nii Eestis kui kaugemalgi . Tarvastu juustutööstus on ainus Mulgi Meieri tsehh , mis asub väljaspool Viljandit . Ettevõte on elanud üle keerukaid muutusi , suutnud aga säilitada stabiilse tootmise . Seal valmistatud tarvastu ( varem vene ) juust on leidnud turgu Eestis , seda on müüdud ka Rootsi ja USA-sse . Viimasel ajal piirdub välisturg peamiselt Venemaa ja Ukrainaga . Tänavu on Tarvastu juustutööstuses tehtud <arv> tonni juustu , mida tsehhijuhataja Jaan Kree sõnul võib pidada rekordiliseks . Ettevõttes on tööl <arv> inimest ja see on väikese Mustla aleviku suurim tööandja . Stabiilse tootmise säilitamiseks vajab tsehh iga päev umbes paarkümmend tonni kvaliteetset piima . Tööstuse aastapäevaüritusel , kuhu olid kutsutud suuremate piimatootjate esindajad , ütles Jaan Kree , et kui varem tuli suurem osa vajaminevast toorainest kohalikest suurmajanditest Tarvastust , Vambolast ja Suislepast , siis nüüd tuuakse piima ka Valgamaalt . Sealsete osaühingu õhne esindaja Heli Soosalu ja Tuleviku esindaja Laine Tamm kinnitasid , et just Tarvastu juustutööstus ja Mulgi Meier võimaldasid neil edasi tegutseda , kui kohalikust piimatööstusest ei saanud piimaraha kätte . Mulgi Meier on täitnud kokkuleppeid punktipealt ja määratud ajaks . Peale selle saab piimatootja väga korrektset teavet müüdud piima kvaliteedi kohta . Valgamaa piimatootjad kinnitasid , et eriolukordades on olnud võimalik saada koguni ettemaksu . Sellised suhted töötlejaga annavad ka piimatootjale kindlusetunde , mida põllumehel praegusel ajal just sageli ei ole . Tööstuse aastapäevaüritusel kuuldus siiski ka murelikumaid noote . Piimatootjad , osaühingud ja suurtalud on mures tuleviku pärast , sest maareformi takerdumine ei anna neile võimalust teha kindlamaid tulevikuplaane . Tsehhijuhataja Jaan Kree kinnitas , et praeguses majandusolukorras on raske kavandada juustutööstuse tulevikku , sest toorainet on vähe ja piima varumine muutub üha raskemaks . Samas leidis ta , et seni stabiilsena kulgenud tootmine tuleks igal juhul säilitada - kasvõi sellepärast , et juustutööstus on kogu Tarvastu valla suurimaid tööandjaid . Epl peadirektor Toomas Peterson Detsembri keskel avalikustatud tingimused lennukompanii Estonian Air erastamiskonkursil osalemiseks on löönud Eesti meedias õhu üksjagu värelema . Ka minu lennufirma tänase juhtkonna nimel tehtud avaldus soovist osaleda erastamisel on juba tekitanud mitmeid vastakaid kommentaare . Alljärgnevalt püüaksin selgitada oma hoiakuid käimasolevas erastamisprotsessis . Esialgsed optimistlikud prognoosid , mille kohaselt Estonian Air pidanuks tänaseks juba erastatud olema , on mitmetel põhjustel osutunud ennatlikeks . Peadirektorina võin kinnitada , et Estonian Airi juhtkond pole mingitel subjektiivsetel kaalutlustel ( näiteks oma koha säilitamise huvides ) firma erastamisele minekut küll mitte kuidagi takistanud . Majandusnäitajaid peab käsitlema kontekstis Pisut lahtikirjutamist vajaks Estonian Airi tänaste majandusnäitajate kujunemise taust . Peale riigiettevõtte Eesti Lennuliinid likvideerimist <arv>. aasta septembris moodustati selle baasil riigiaktsiaselts Estonian Air ja riigiettevõte Eesti Lennujaamad . Pärandiks sai Estonian Air <arv>,<arv> miljoni krooni eest käibevahendeid ning <arv> miljoni krooni eest kohustusi . Lisaks sellele selgusid veel mitmed kreditoorsed võlgnevused , mis olid põhjustatud ebakorrektsest arveldusest Moskvas asuva endise Tsiviillennunduse arvelduskeskuse ja selle Tallinna harukontori vahel . Hetkel ripub õhus Aerofloti poolt Estonian Airile esitatud võlanõue <arv> <arv> USA dollarile , mis ulatub aastatesse <arv>-<arv>. Kuni <arv>. aastani ei koostatud Estonian Airis eelarvet . Esimene eelarveline kasumiaruanne valmis <arv>. aasta esimese poolaasta kohta . Tänavu läks Estonian Air lõplikult üle endiselt kassapõhiselt raamatupidamissüsteemilt tekkepõhisele süsteemile . Nüüd võetakse kulud raamatupidamises arvele arvestuslikena ja korrigeeritakse vastavalt tegelikult laekunud arvetele . Seega , kui me räägime Estonian Airi kahjumist <arv>. aastal ( <arv>,<arv> miljonit krooni ) ning tänavu prognoositavaks kahjumiks kujunevast <arv>,<arv> miljonist kroonist , peaksime vaatama neid näitajaid kontekstis . Tänavu tegi firma väga suuri investeeringuid uutesse Boeingutesse . Kui me jätnuks sel aastal investeerimata ligi <arv> miljonit krooni Boeingutesse , võiksime täna uhkelt deklareerida firma jõudmist kasumisse . Ainult et paari aasta möödudes seisnuks Estonian Air sellise lühiajalise edu tõttu silmitsi hoopis tõsisemate probleemidega . Lennundusäri baseerub ikkagi pikaajalistele strateegilistele programmidele . Praeguse äriplaani kohaselt on Estonian Airi kasumisse jõudmine planeeritud <arv>. aastale . Kõigest eeltoodust koorub välja mitmeid olulisi põhjusi , miks lennufirma praegune juhtkond on huvitatud Estonian Airi erastamiskonkursil osalemisest . Julgen väita , et praegune tegevjuhtkond on endise nõukoguliku mõttelaadiga Aerofloti osa muutmisel iseseisvaks , turumajandusele orienteeritud lennufirmaks andnud endast rohkem kui tüüpilistele riigiametnikele kombeks . Seetõttu oleme tõepoolest huvitatud Estonian Airi arenguplaanide realiseerimise järjepidevusest ning soovime kavandatu ja poolelioleva ka teoks teha . Mäng lahtiste kaartidega Täna on Estonian Airi erastamisest huvitatud osalistest ainsana oma suhtumise selgelt välja öelnud vaid praegune tegevjuhtkond . Avasime kohe kaardid , sest kahjuks on meil välja kujunenud pisut maniakaalne hirm management-buy-out-tüüpi erastamise suhtes . Selline suhtumine pärineb ajast , mil avaliku konkursi puudumisel tähendas MBO sisuliselt riigivara võileivahinna eest ümberkantimist . Et aga antud juhul on tegemist kõigile avatud avaliku konkursiga , ei maksaks juhtkonna osalemises mingit tonti näha . Seda enam , et Estonian Airi kapitaliseerijana näeme Eestis hästi tuntud ja usaldusväärset finantsinstitutsiooni ning strateegilise partnerina mõnd mainekat rahvusvahelist lennufirmat . Samas on lennufirma omanikuks olemise risk ja vastutus üsnagi kõrge . Seetõttu võiks eeldada , et sel alal tegutsejatel ei pruugi kiire ja kerge rikastumine olla põhimotiiviks . Jagan seisukohta , et kapitalil puudub rahvus . See aga ei pea automaatselt tähendama seda , et peaksime ühtviisi kriitikavabalt suhtuma erinevatest allikatest Eestisse tulevasse kapitali ning selle taga olevatesse huvidesse . Mõnes pressis ilmunud mkirjutises võib ka Estonian Airi erastamise puhul kohata pealispindset suhtumist potentsiaalsetesse välisinvestoritesse . Tegelikult pole veel tekkinud sisulist diskussiooni teemadel , milliseid muutusi ikkagi tähendaks firma aktsiate kontrollpaki minek mõne naaberriigi lennufirma või finantsgrupeeringu kätte . Või millised plussid ja miinused oleksid nö ida ja lääne stsenaariumide vahel . Arvestada tuleks sedagi , et praegu meil kehtiv lennundusseadus näeb ette , et Eestis tegutsevate lennufirmade aktsiakapitalist peab minimaalselt <arv> protsenti kuuluma kas riigi , kohaliku omavalitsuse või Eesti kapitalil tegutsevale ettevõttele . Isiklikult mulle on meelepärane Estonian Airi arengu jätkumine rahvusliku lennukompaniina . Endale <arv> protsendi aktsiate reserveerimisega firma tulevasest aktsiakapitalist on Eesti riik kinnitanud hetkel oma strateegilist huvi rahvusliku lennukompanii arengu suunamisel . Sellest lähtuvalt peaks Estonian Airi ühe mõeldava omanikeringina olema igati arvestatav variant : riik - strateegiline partner - finantsinstitutsioon ( id ) - tulevane juhtkond . Kui tulevikus Eesti riigi stabiilsus suureneb ja majandus areneb vapustusteta , võiks riik ka oma aktsiad lõplikult ära müüa . Kristi Malmberg Riigikogu võttis eile kolmandal lugemisel vastu järgmise aasta <arv>,<arv> miljardi krooni suuruse riigieelarve . Eelarve vastuvõtmise poolt hääletas <arv> Riigikogu liiget , vastu oli <arv> Isamaaliidu ja Mõõdukate fraktsiooni liiget ning Parempoolsed . Erapooletuks jäi Parempoolsetest Mart Nutt . Riigieelarvest saab <arv>. aastal kõige rohkem raha sotsiaalministeerium - <arv>,<arv> miljardit krooni . Haridusministeerium saab <arv>,<arv> miljardit krooni , siseministeerium <arv>,<arv> miljardit , teede- ja sideministeerium <arv>,<arv> miljardit , rahandusministeerium <arv>,<arv> miljonit , kultuuriministeerium <arv> miljonit ja kaitseministeerium <arv>,<arv> miljonit krooni , justiitsministeerium <arv>,<arv> , keskkonnaministeerium <arv>,<arv> , majandusministeerium <arv>,<arv> , põllumajandusministeerium <arv>,<arv> ning välisministeerium saab <arv>,<arv> miljonit krooni . Riigikogule eraldati järgmiseks aastaks <arv>,<arv> miljonit , presidendi kantseleile <arv>,<arv> miljonit , riigikontrollile <arv>,<arv> miljonit , õiguskantsleri kantseleile <arv> miljonit , riigikohtule <arv>,<arv> miljonit ning riigikantseleile <arv>,<arv> miljonit . Järgmisel aastal kulub laenude tagastamiseks ja intresside tasumiseks kokku <arv> miljonit krooni ning mitmeteks muudeks kuludeks <arv>,<arv> miljardit krooni . Muude kulude all on seaduses kirjas õppelaenud , maamaks riigimaadelt , eraldised valla-ja linnaeelarvetele , sihtotstarbelised eraldised , teenistujate vanaduspensionid ja kohtukulud . Valitsuse reservfondi suurus on <arv>. aastal <arv>,<arv> miljonit krooni . Rahandusminister Mart Opmanni sõnul on eelarvesse kavandatud suuremad laekumised käibemaksult ja füüsilise isiku tulumaksult . Käibemaksu peaks laekuma riigieelarvesse järgmisel aastal <arv>,<arv> miljardit krooni ja üksikisiku tulumaksu <arv>,<arv> miljardit krooni . Tuleval aastal peaks ettevõtte tulumaksu laekuma eelarvesse <arv> miljonit krooni , alkoholiaktsiisi <arv>,<arv> miljoni krooni , tubakaaktsiisi <arv> miljonit krooni ja riigilõivu <arv> miljonit krooni . Varem kavandatust rohkem hakkab raha riigieelarvesse laekuma ka alkoholiaktsiisilt , tubakaaktsiisilt , mootorikütuse aktsiisilt ja mootorsõiduki aktsiisilt . Riigieelarve kasvas lugemiste käigus rohkem kui kolme miljardi krooni võrra peamiselt tulumaksuseaduse muutmise tõttu . Vastavalt sellele laekub varem otse omavalitsuste eelarvesse läinud üksikisiku tulumaks sinna nüüd läbi riigieelarve . Rahandusministri sõnul on riigieelarve siiski säilitanud oma põhiseisukohad ja kolmanda lugemise jätkamisele eilseks olulisi muudatusettepanekuid enam ei laekunud . Riigieelarvet ei saanud lõpphääletusele panna enne , kui olid vastu võetud eelarvega tihedalt seotud tulumaksu muutmise seadus , avaliku teenistuse seadus , kohalike omavalitsuste ja riigieelarve vahekorra seadus ja vabariigi valitsuse seadus . Rahanduskomisjoni esimehe Olev Raju sõnul esitas komisjon eile veel ühe muudatusettepaneku . Selle alusel eraldati Saare ühisgümnaasiumile miljon krooni , Narva Eesti Gümnaasiumile <arv> <arv> krooni ja reisipraami Estonia hukule pühendatud mälestusmärgi püstitamiseks <arv>,<arv> miljonit krooni . Raju märkis , et mõned eelarvele esitatud muudatusettepanekud puudutasid raha leidmist Eesti Muusikaakadeemia , Eesti Kunstimuuseumi ja Eesti Rahva Muuseumi tarbeks . " Suuri rahaeraldusi ei näinud ükski neist muudatustest ette ning tegemist polnud sisuliste , vaid pigem propagandistlike ettepanekutega , " ütles Raju . Riigieelarve projekt oli Riigikogus arutusel neljal korral . Rahanduskomisjoni esimehe sõnul sooviti teda riigieelarve projekti arutelu käigus tagajärjetult mõjutada . " Mõjutada tahavad põhiliselt need , kellele näiteks mingi maksuseaduse muudatus annaks miljoneid kroone kasu , " ütles Raju . Urmo Kohv RE Eesti Kütus haldusnõukogu on seisukohal , et peaminister Tiit Vähi süüdistused ettevõtte majandustegevuse pahatahtlikkuse kohta ning arvatavalt ekslikud veendumused on viinud ägeda sekkumiseni Esoili erastamisprotsessi ning mitme põhjuseta avalduseni , millega kahjustatakse nii kahe riigifirma kui Eesti Kütuse haldusnõukogu mainet . Eesti Kütuse haldusnõukogu hinnangul pärineb ettevõtte lonkav majandusseis aastast <arv> ning see sai alguse Tiit Vähi enda tegevuse läbi . Selle tõenduseks on Vähi eelmise valitsuse ajast pärinev korraldus , millega Eesti Kütuse tollasele peadirektorile Riho Sillale tehti ülesandeks väljastada krediidi korras kütust põllutööde jaoks . Haldusnõukogu veendumusel viis ilmselgelt ebamajanduslik otsus Eesti Kütuse laoseisu ja käibevara vähenemiseni <arv> miljoni krooni võrra , millele lisandunud viivised ( <arv>,<arv> protsenti päevas ) on summa tänaseks tõstnud <arv>,<arv> miljardi kroonini . Pidevalt halvenevast majandusseisust tingituna pole enamik kütust saanud põllumajandustootjatest oma võlga tasunud ega müü ka oma vara võlgade kustutamiseks . Praeguseks on Eesti Kütus kohtu teel võlgu välja nõudes saavutanud positiivse kohtulahendi <arv> miljoni krooni ulatuses . Tänavu <arv>. mai seisuga oli põllumeeste võlg Eesti Kütuse ees <arv>,<arv> miljonit krooni , ülejäänud osa <arv>,<arv> miljardist kroonist moodustasid viivised . õigustamaks oma kolme aasta tagust otsust kirjutas Vähi tänavu oktoobris alla korraldusele , millega võlgnikelt võetakse kohustus tasuda oma võlgade viiviseid Eesti Kütusele . " See on järsk ja põhjendamatu sekkumine ettevõtlusesse ning poliitilise võimuga liialdamine , " leidis Eesti Kütuse haldusnõukogu . Võlaküsimusele lisandus siiani selgusetu tehing Tartu Kommertspangaga , mis viis Eesti Kütuse vara arestimiseni ja sisulise majandustegevuse külmutamiseni . Tehingud TKP võlanõudega Tänaseks on Tartu Kommertspank Eesti Kütuse vastu suunatud hagi kohtust tagasi võtnud , sest kohus ei ole saanud piisavalt dokumente , mis viitaksid sellise võlasuhte olemasolule . Samuti on kohus tagasi lükanud AS Leo nõude . Tänavu juulis arutati valitsuses Tartu Kommertspanga võlanõude loovutamist riigile , millest oleks alguse saanud Eesti Kütuse ja riigi võlgade vaheline tasaarveldus . Samast ajast pärineb ka eelleping Eesti Panga TKP vastu suunatud nõude loovutamise kohta majandusministeeriumile . Seniteadmata asjaoludel eelkokkulepete täitmine aga peatus ning valitsuse asemele astus AA õligrupp , milles väidetavalt on esindatud Tiit Vähi erahuvid , nendib Eesti Kütuse haldusnõukogu . Kommenteerides TKP võlanõude omandamist AA õligrupi poolt , väitis haldusnõukogu liige Marek Strandberg , et Eesti Kütusele teadaolevate dokumentide alusel pole näha , millist võlanõuet on müüdud . " ühtlasi ei tea me , kes on võimalikus uues kohtuvaidluses meie partneriks . " Nõukogu liikme Aivar Kala sõnul ei ole tal selgust , kas võlanõude loovutamisel AA õligrupile on sõlmitud konkreetne leping või " on keegi kellelegi andnud sõnalisi juhiseid Toompeal või õliturul . " Tallinna linnakohus on peatanud ka Eesti Kütuse peadirektori Toomas Saksa ja TKP likvideerimiskomisjoni esimehe Andres Sarri vahel <arv>. aasta mais sõlmitud käenduslepingu . Tiit Vähi väide selle kohta , nagu ei tohiks peaministri ja Eesti Panga presidendi allkirja kandvat kokkulepet kohtus vaidlustada , piirab haldusnõukogu liikmete arvates Eesti Vabariigi konstitutsiooni toimimist . " Lepe , mille Saks ja Sarri võlanõude osas sõlmisid , pole legitiimne , sest peadirektor Saksal puudusid selliseks kokkuleppeks volitused , " leiab haldusnõukogu , kes pole lepingut tänaseni kinnitanud . Marek Strandbergi sõnul pole TKP võlanõude müük " seega midagi muud kui volitusi mitteomanud peadirektori ja Tartu Kommertspanga likvideerimiskomisjoni esimehe vahelise lepingu müük . " " Ainuke tee sellise dokumendi kehtivaks muutmiseks on Eesti Kütuse tegevjuhtkonna ja haldusnõukogu väljavahetamine . Samuti tuleks nimetatud leping sõlmida uuesti ning sellele peaks alla kirjutama Eesti Kütuse uus juhtkond , " arutles Strandberg . Esoili moodustamine järgis riigi huve Haldusnõukogu liikmete sõnul oli Eesti Kütuse jagamise eesmärgiks riigifirma allüksused paremini tööle panna . " Eraldi toimivateks firmadeks jagamisel arvestati ühtlasi võimalusega , et Eesti Kütuse suhtes võivad tekkida kohtulikult tõestatavad võlanõuded . " ühtlasi kinnitab haldusnõukogu , et kõikidele praegustele võlanõuetele on Eesti Kütuse vara näol olemas piisav rahaline kate . Peadirektor Toomas Saksa kinnitusel võib riigifirma vara hinnata <arv> miljonile kroonile , mis võimaldaks ka pankroti puhul rahuldada kõigi kreeditoride nõuded . Eesti Kütuse haldusnõukogu kinnitab oma avalduses , et tema tegevus on lähtunud eelkõige riigi , mitte poliitikute või erakondade huvidest . Eesti Kütuse võlakohustused on alates <arv>. aasta algusest märgatavalt vähenenud . " Ettevõte on restruktureeritud ning selle osised , sealhulgas ka Esoil , on majanduslikult rahuldavalt või hästi toimivad üksused , " märgib haldusnõukogu . ühtlasi ootab Eesti Kütus Esoili järelevalvenõukogult ettepanekut solidaarse vastutuse lepingu sõlmimiseks , mida viimane pole tänaseni teinud . " Kui Esoil sellise ettepaneku esitab , sõltub lepingu aktsepteerimine Eesti Kütuse haldusnõukogus lepingu tüübist ja selle tingimustest , " ütles Strandberg . " Kuigi riik on vastavad otsused teinud , ei ole haldusnõukogul selle kohta ühest informatsiooni , " lisas Strandberg , kelle sõnul pole ordinaarne asjaajamine Esoili , Eesti Kütuse ja riigi vahel toiminud juba kolmveerand aastat . Teadaolevalt aktsepteeris Esoili järelevalvenõukogu <arv>. detsembril Erastamisagentuuri nõukogu otsust sõlmida solidaarse vastutuse leping Eesti Kütuse võlakohustuste garanteerimiseks . Esoili järelevalvenõukogu esimehe Andres Tindi sõnul kirjutavad Esoil ja Eesti Kütus solidaarse vastutuse lepingule alla tingimusel , et kohus on AA-õligrupi omandatud <arv> miljoni kroonise võlanõude Eesti Kütuse vastu lõplikult kinnitanud . Liia Hänni Liia Hänni on Riigikogu Mõõdukate fraktsiooni liige . Seisukoht Juba mõnda aega on õhus rippunud elamukruntide erastamishinna küsimus . On mõistetav , et rohkem kui <arv> <arv> Tallinna majaomanikku tunneb huvi ja muret selle üle , millistel tingimustel riik neile omandiõiguse loovutab . Kahjuks on mõni poliitik seda huvi julmalt ekspluateerinud , õhutades õigustamatuid lootusi omandada väga odavalt maad , mille tegelik hind ulatub juba praegu sadadesse tuhandetesse kroonidesse . Tartu ja Pärnu majaomanikel on muidugi tunduvalt vähem põhjust oodatavate soodustuste pärast tänulik olla , väikelinnade ja maapiirkondade elanikel aga jääb üle ainult õlgu kehitada : see , kuidas pealinnas maid jagatakse , neisse ei puutu . Tegelikult aga puutub küll , ja mitte ainult väikelinnade ja asulate majaomanikesse , vaid kõigisse EVP-arve omanikesse , kelle poolemiljonilist üldkoosolekut ei mahutaks isegi Tallinna lauluväljak . Asi on selles , et maa erastamishinna alandamine sellisel määral , nagu näeb ette Reformierakonna algatatud individuaalelamukruntide erastamise seaduse eelnõu , vähendab EVP katteks olevat vara kuni <arv>,<arv> miljardi krooni võrra . Mõistes segadusse aetud inimeste tundeid ja ootusi , on muidugi raske rääkida , kuidas asjad tegelikult on . Kuid veelgi raskem on rääkimata jätta , sest karmivõitu tõde on ikkagi parem kui ilus vale . üks eluline näide Tallinnast Vaatame üht võimalikku juhtu . Olgu tegemist keskmisest veidi suurema elamukrundiga Tallinna linnas : pindalaga <arv> m<arv> ning maksustamishinnaga <arv> krooni/m<arv> . Majaomanikul tuleb seega krundi väljaostmiseks tasuda <arv> <arv> krooni omal valikul kas raha või erastamisväärtpaberite eest . Loomulikult valib majaomanik maksevahendiks EVP , sest isegi kui tal puudub vajalik kogus EVP-sid , võib ta neid juurde osta . Arvestades praegust EVP turukurssi , tuleks tal selleks kulutada vähem kui <arv> Eesti krooni . Oletame , et keskealisel majaomanikul on keskmise suurusega perekond ja tal pole õigusvastaselt võõrandatud vara eest mingit kompensatsiooni saada . Siis moodustub tema käsutuses olev EVP-ressurss ainult perekonna tööaastatest ja see võib olla umbes <arv> <arv> EVP-krooni . Juurde tuleks muretseda <arv> <arv> EVP-krooni , mida on praeguse turukursi järgi võimalik osta <arv> <arv> Eesti krooni eest . Kui majaomanikul ei ole nii palju raha , võib ta maksta maa eest kohe need <arv> <arv> EVP-krooni ja ülejäänud summa pikaajaliste maksetena <arv> aasta jooksul , millele lisandub aastaintress suurusega <arv> protsenti aastas tasumisele kuuluvast summa . Kehtivatel tingimustel tuleb aastas seega tasuda <arv>+<arv> krooni ehk <arv> krooni kuus . Võrdluseks tasub meenutada , et ühetoalise korteri üür Tallinna äärelinnas on keskmiselt <arv> krooni kuus . Mida teha , kui hind pole taskukohane Muidugi on ka sajaviiekümne-kroonine lisakulutus paljude perede jaoks praegu liiga suur summa . Kuid õnneks leidub ülaltoodud võimaluste kõrval lahendusi , mis võimaldavad sellest raskusest üle saada ilma kaasinimeste huve riivamata . Võin näiteks pakkuda järgmise võimaluse , mille esitasin möödunud suvel ka Riigikogu majanduskomisjonile . Krundi ostja tasub ostu-müügilepingu sõlmimisel EVP-des nii suure summa müügihinnast , nagu ta vajalikuks ja võimalikuks peab . Antud näite puhul võiks selleks olla <arv> <arv> EVP-krooni . ülejäänud osa hinnast kantakse kinnisturaamatusse reaalkoormatisena või siis hüpoteegina riigi kasuks . Koormatis ei pane kinnisvara omanikule mingeid kohustusi , enne kui ta soovib kinnisvara müüa . Sel juhul tasub ostja riigile koormatise rahalise väärtuse , mis sisuliselt tähendab muidugi müügihinna vähenemist . Kuid vähenemine on tühine võrreldes hinnaga , mida omanik juba praegu sellise krundi eest võib saada , rääkimata aastate pärast oodatavast hinnast . Kinnisvara märkimisväärne hind Tallinnas ei ole niivõrd omaniku teene , kuivõrd kogu ühiskonna pikaajaliste investeeringute tulemus . Tallinna maa on kallis Elamumaa erastamishind on Tallinnas keskmiselt kümme korda kõrgem kui pealinnast kaugetes väikelinnades , asulates ja maapiirkondades . Kuid olenemata inimeste soovidest või poliitikute tahtest on elamumaa turuväärtus siin paratamatult veel mitu korda suurem . Selles pole raske veenduda , võrreldes paljukorteriliste elamute ja eramute elamispinna ruutmeetrihindu . Kesklinnas või Meriväljal asuva uue eramu ruutmeetrihind on keskmiselt <arv> <arv> krooni , Lasnamäe suurelamu ruutmeetrihind aga veidi üle <arv> krooni . Millest tuleb <arv>-<arv>-kordne hinnaerinevus , kui eramu pinnaühiku ehituslik maksumus võib olla ligikaudu kaks korda kõrgem kui standardsel suurelamul ? Ei millestki muust , kui elamu juurde kuuluva krundi väärtusest . Sajaruutmeetrise pinnaga eramu keskmine hind on üks miljon krooni ning ülaltoodud kaalutlustel moodustab umbes poole sellest krundi hind . Keskmise suurusega , st umbes <arv>-ruutmeetrise krundi puhul annaks see maa ruutmeetri hinnaks <arv> krooni ehk viis korda rohkem praegusest maksustamishinnast . Kui Tallinna kinnisvarahindades on maa osa domineeriv , siis juba Tartu või Pärnu puhul ei ole see enam nii . Maa tegelik väärtus Tallinnas on kõrge - selle tõsiasja ees ei tohiks silmi kinni pigistada üksi endast lugupidav poliitik , eriti aga erakond , kelle deviisiks on tuntud kapitalismiõpiku moto : " Pole olemas sellist asja nagu tasuta lõunasöök . " Epl Oktoober <arv>. Eesti Panga nõukogu arutas rahareformi käigus kogutud rublade käikulaskmist . <arv>. detsember <arv>. Rahareformikomitee otsustas realiseerida rublad ja säilitada realiseerimise konfidentsiaalsus . <arv>. detsember . EP president Siim Kallas andis fiktiivse käskkirjaga valitsusele vastutavale hoiule <arv> miljonit rubla . <arv>. detsember . Peaministri nõunik Tiit Pruuli võttis <arv> miljonit rubla " vastutavale hoiule " ning samas " andis need üle " Maag OY esindajale Marek Strandbergile . Tegelikult vedasid EP töötajad rublad lennujaama ja laadisid Läti lennukompanii lennukisse AN <arv> , mis sõitis teadmata suunas . <arv>.-<arv>. jaanuar <arv>. Samade toimingute järel jõudis Läti lennukisse <arv> miljonit rubla . <arv>. veeburar . Maag OY kandis sotsiaalfondi arvele <arv> <arv> <arv> krooni . <arv>. märts . Kombinatsioonis Kallas-Pruuli-Strandberg vahetas omanikku <arv> miljonit rubla . <arv>. ja <arv>. märts . Groznõist saabunud lennukisse TU <arv>A laadisid EP töötajad <arv> miljonit ja <arv> miljonit rubla . <arv>. juuni . Maag OY kandis Põhja-Eesti Panga arvele <arv> miljonit krooni . <arv>. august . EP müüs <arv> miljonit rubla väiksemates rahatähtedes <arv> <arv> dollari eest Tiiu Silvese firma Gorefield Enterprises Ltd. vahendusel Hadzhik Karapethjanile . <arv>. august . Koonderakonna majandustoimkonna " süüdistus ja arupärimine " valitsusele ja EP-le rublamüügi kohta . <arv>. september . Rahareformikomitee ametlik teadaanne rublamüügi kohta . November . Riigikontrolli akt rublamüügi kohta jõuab avalikkuseni . <arv>. detsember . Politseiameti keskuurimisbüroo keeldus kriminaalasja algatamisest rublamüügi asjaolude uurimiseks kuriteo koosseisu puudumise tõttu . <arv>. jaanuar <arv>. Riigiprokuratuur algatas kriminaalasja rublaafääri uurimiseks " valuutatehingute sooritamise korra rikkumise eest olulises ulatuses " . <arv>. detsember . Prokuratuur andis kaitsepolitseile ühe kuu ajapikendust rublatehingu uurimiseks . Epl Rublade müük oli pärast rahareformi kogu aeg ühe variandina kaalumisel . Septembris saatis Eesti Pank valitsusele kirja , kus mainis võimalust rublad müüa . Ma olen üsna kindel , et rublade müügist oli peaminister Tiit Vähiga päris palju juttu . Kohe pärast Mart Laari valitsuse võimuletulekut sai selgeks , et rublad tuleb võimalikult ruttu maha müüa . Mis oli enne - kas soov müüa rublad või ärimeeste pakkumised rublade vahendamiseks ? Eks neid osta-tahtjaid ikka käis . Aga määrav oli idee , et rublad tuleb müüa . Seejärel hakati otsima ostjat . Kui suur ring inimesi teadis rublade müümise soovist ning hiljem tehingu sooritamisest ? EP nõukogu otsustas anda mulle volitused rublade asja lahendamiseks . EP juhtkond teadis igal juhul , et rublade müümine on töös . Me teadsime , et rublad läksid müüki ning millal ja kuidas nad läksid . Kes just ostja oli ja kes tehingu tegi , seda me ei teadnud . Kas vastab tõele legend , et rublatehingu sooritamisest kuulis toonane opositsiooniliider Tiit Vähi teilt <arv>. aasta suvel laulupeol ? Me rääkisime küll laulupeol sellest tehingust . Kas Vähi muudest kanalitest ka tehingu toimumisest teadis , seda ei oska ma öelda . Kuidas kavandasite panga presidendina tehingu vormistamise seaduslikkuse ? Müügi idee iseenesest oli seaduslik ning selle koha peal meil kahtlusi ei tekkinud . EP vormistas kõik dokumendid kuni rublade üleandmiseni korrektselt . Ma arvan , et need otsused peavad ka täna vett . Kuidas hindas EP tehingust tulenevat rahalist kasu ? Loomulikult oleksime me saanud palju suurema kasu , kui oleksime rublad müünud kohe pärast rahareformi . Aga EP üksinda ei võinud seda asja otsustada , sest see oli välispoliitiliselt väga keeruline teema . Rahareformi ajast kuni rublamüügi toimumiseni langes rubla kurss kohutavalt . Teades kõiki tolleagsed olusid , ametlikke ja mitteametlikke kursse , olen absoluutselt veendunud , et ega rohkem poleks rublade eest olnud võimalik saada . Millised oleksid võinud olla majanduslik ja välispoliitiline kahju EP-le tehingu läbikukkumise korral ? EP-l eriti suurt riski polnud . Pigem nägime ohtu Eesti Vabariigile , kui sellest loost oleks tulnud poliitiline skandaal . Olime veendunud , et kui me oleksime rublamüügi kohe ette võtnud , oleks meile suhteliselt sümpaatne Venemaa valitsus eesotsas Jegor Gaidariga võtnud äärmiselt vaenuliku hoiaku . Kas EP-l oli mingeid soove rublamüügist saadava tulu kasutamiseks ? Me andsime teadlikult valitsusele võimaluse rublamüügist laekuvat raha kasutada . Kaup valitsusega oligi selline - valitsus võtab rublade müümise eest poliitilise riski ja riski eest saab ta võimaluse kasutada raha oma eelarvelisteks kuludeks . Miks müüs EP <arv>. aastal Tiiu Silvese firmale Gorefeld Enterprises Ltd järele jäänud väikesed rahatähed ? Oli mitmeid pakkumisi , aga lõpuks jäi ainult üks firma , kes nõustus . Tegemist oli ju väikeste kupüüridega ja sellepärast ei läinud nad kohe ära . Aga kui Venemaa tunnistas osa oma kupüüre kehtetuks , siis leidus inimesi , kes arvasid , et nad võivad selle pealt midagi teenida . Nad tegid meiega lepingu ja maksid EP-le rublade eest . Kas nad rublade eest midagi teenisid , seda ma ei tea . Minul ei olnud tehingu osalistega otsest kontakti . Põhimõttelise otsuse müüa rublad ja firma valiku aktsepteeris EP juhtkond kollektiivselt . Läbirääkimisi pidasid volitused saanud EP ametnikud . Baltic News Service Baltimaade põllumajandusalase vabakaubandusleppe sõlmimise läbirääkimistevoor Vilniuses lõppes ilma kokkuleppeid saavutamata . Välisministeeriumi asekantsler Priit Kolbre sõnul lähtus Eesti delegatsioon Balti Assamblee poolt riikide valitsustele antud soovitusest sõlmida põllumajandusalane vabakaubandusleping . Peaministrid olid eelnevalt kokku leppinud , et vabakaubandus põllumajanduses kehtestatakse <arv>. jaanuarist <arv>. Läti ja Leedu pool seda teisipäeval lõppenud läbirääkimistel ei kinnitanud , ütles Kolbre . Tema sõnutsi oli põhiliseks läbirääkimiste objektiks , kuidas ja millist lepingut siis ikkagi sõlmida . Järgmist kohtumisaega kolm Balti riiki kokku ei leppinud . " Lubasime väljaspool läbirääkimisi kontakti pidada , " märkis Kolbre . Kolme Balti riigi vahel ei saa põllumajandustoodete vabakaubandust sündida , kuna Eesti , Läti ja Leedu majanduspoliitika püsib erinevana , ütles välisminister Siim Kallas detsembri algul Balti Assambleel esinedes . Kolbre sõnul on Eesti majanduspoliitika teiste Balti riikidega võrreldes tunduvalt liberaalsem ning Läti ja Leedu seisukohad küllaltki konservatiivsed . Balti riigid ei ole põllumajandussaaduste vabakaubanduse osas juba teist aastat kokkulepet saavutanud . Balti riikide vabakaubandusleping käsitleb ainult tööstuskaupu , põllumajandustoodete kohta kavatsevad riigid sõlmida eraldi lepingu . Epl ALBERT PALTSER , EMI professor <arv>. septembril jõustunud äriseadustiku kohaselt võib ettevõtlusega ehk majandustegevusega tegelda nüüd iga teovõimeline inimene , kes on saanud <arv> aastat vanaks . Enam pole vajadust , et inimene võtaks majandustegevusest osa aktsiaseltsi või muu juriidilise isiku sildi all . Muidugi , kellel pole soovi esineda üldsuse ees oma nime all , sellel on ka nüüd õigus ja võimalus jätkata või alustada majandustegevust aktsiaseltsi või osaühingu nime all , kuigi aktsiaseltsi kõik aktsiad või osaühingu kõik osad kuuluvad temale . Kuna füüsilisest isikust ettevõtja , st oma nimel tegutsev mees või naine on meil üle poole sajandi uus nähtus , siis on küllaltki paljudel tekkinud küsimus - kas ainuaktsionär , st isik , kellele kuuluvad aktsiaseltsi kõik aktsiad , ja füüsilisest isikust ettevõtja on üks ja sama või on nendel ka mõned erinevused . Sellele küsimusele saab anda ainult ühe vastuse - füüsilisest isikust ettevõtja ja ainuaktsionär on väga erinevad majandustegevuses osalevad subjektid . Nende olulisemad erinevused on järgmised . Füüsilisest isikust ettevõtja on kõigi talle kuuluvate varade omanik , st tal on kõigi füüsilisele isikule kuuluvate vallas- ja kinnisvarade valdamise , kasutamise ja käsutamise õigus . Aktsiaseltsi ainuaktsionär aga ei ole aktsiaseltsile kuuluvate varade omanik , st tal pole täielikku vabadust aktsiaseltsi varade valdamisel , kasutamisel ja käsutamisel . Ainuaktsionäril on vabadus ainult talle kuuluvate aktsiate ( aktsiatähtede ) valdamisel , kasutamisel ja käsutamisel . Seda võib selgitada järgmise näitega . üks mees saab teha testamendi Oletame , et härra Karl Kuusk on ennast registreerinud füüsilisest isikust ettevõtjana , kellele kuuluvad omandiõiguse alusel kakas vabrikut - kingavabrik ja kleidivabrik . Oletame , et tal on ka kaks täiskasvanud last : poeg ja tütar . Härra Karl Kuusel kui füüsilisest isikust ettevõtjal on täielik õigus teha testament , millega pärandab kingavabriku pojale ja kleidivabriku tütrele . Notaril pole õigust keelduda sellise testamendi tõestamisest , kuna kingavabrik ja kleidivabrik on Karl Kuuse omandis . Nüüd oletame , et härra Jaan Lepp on moodustanud aktsiaseltsi ärinimega AS Jaan Lepp , mille kõik aktsiad kuuluvad ainult temale . Oletame , et ka sellel aktsiaseltsil on kingavabrik ja kleidivabrik ning härra Jaan Lepal on samuti täiskasvanud poeg ja tütar . Kui Jaan Lepp soovib testamendiga pärandada kingavabriku pojale ja kleidivabriku tütrele , siis tema seda teha ei saa . Põhjus on selles , et varasid võib pärandada ainult nende omanik . Kõne all olevad kinga- ja kleidivabrik ei ole aga härra Jaan Lepa omandis , vaid need on AS Jaan Lepa kui juriidilise isiku omandis . Füüsiline isik ei saa aga pärandada juriidilise isiku varasid . Vastavalt sellele saab hr Jaan Lepp küll pärandada talle kuuluvad AS Jaan Lepa aktsiaid , kuid ei saa pärandada AS Jaan Lepale kuuluvaid vabrikuid . Jaan Lepal jääb raha puudu Teine erinevus füüsilisest isikust ettevõtja ja aktsiaseltsi ainuaktsionäri vahel on majanduslikuks tegutsemiseks vajaliku kapitali suuruses . äriseadustik ei määra füüsilisele isikule majanduslikuks tegevuseks vajaliku kapitali alammäära . Nii võib eespool märgitud Karl Kuusk edukamalt tegutseda füüsilisest isikust ettevõtjana kui siis , kui tal on kapital ainult mõnikümmend tuhat krooni . Eespool märgitud Jaan Lepp saab tegutseda aktsiaseltsi nime all ainult siis , kui selle aktsiaseltsi aktsiakapital on alates <arv>. aastas <arv>. septembrist vähemalt <arv> <arv> krooni ja alates <arv>. aasta <arv>. septembrist vähemalt <arv> <arv> krooni . Kui AS Jaan Lepp aktsiakapital väheneb nendest piiridest allapoole , siis tuleb AS Jaan Lepa tegevus lõpetada . Karl Kuusele pole aga oluline , milline on tema kapitali suuruse kõikumine . Meie näites ei vaja Karl Kuusk majanduslikuks tegevuseks mingit põhikirja . Tal on vaja ainult registreerida äriühingus oma tegevusala ( d ) . Jaan Lepp saab aktsionärina tegutseda üksnes vastavuses AS Jaan Lepa põhikirjale ja iga selles tehtav muudatus tuleb registreerida äriregistris . Järgmiseks oluliseks erinevuseks füüsilisest isikust ettevõtja ja ainuaktsionäri vahel on see , et füüsilisest isikust ettevõtjal ei ole vaja kellegagi kooskõlastada oma tegevust ega sellest aru anda nii , nagu peab seda tegema ainuaktsionär . Aktsiaseltsi keerukas aruandlus Vastavalt äriseadustikule peab igal äriregistris registreeritud aktsiaseltsil olema , sõltumata aktsionäride arvust , vähemalt kolmeliikmeline nõukogu . See nõukogu planeerib aktsiaseltsi tegevust ja korraldab aktsiaseltsi juhtimist ( äriseadustiku §<arv> ) . Nõukogu korraldused on aktsiaseltsi juhatusele ( juhatajale ) kohustuslikud ning aktsiaseltsi juhatus ( juhataja ) peab esitama nõukogule vähemalt kord nelja kuu jooksul ülevaate aktsiaseltsi majandustegevusest ja majanduslikust olukorrast ( äriseadustiku §<arv> ) . Nõukogul on õigus kontrollida aktsiaseltsi raamatupidamise õigsust ja vara olemasolu ning aktsiaseltsi tegevuse vastavust seadustele , põhikirjale ja üldkoosoleku otsustele ( §<arv> lg <arv> ) . Iga majandusaasta algul peab aktsiaseltsi nõukogu tutvuma aktsiaseltsi eelmise majandusaasta aruandega ning koostama oma aruande selle kohta , kuidas ta on aktsiaseltsi tegevust korraldanud ja juhtinud ( §<arv> ) . Kõik need dokumendid esitatakse äriregistrile . Kui aktsiaseltsi nõukogu mõni liige leiab , et aktsiaseltsi tegevus on vastuolus seaduse või aktsiaseltsi põhikirjaga , siis on tal õigus pöörduda kohtusse ja nõuda , et kohus tunnistaks aktsiaseltsi üldkoosoleku või juhatuse ( juhataja ) otsuse täielikult või osaliselt kehtetuks . Vastavalt raamatupidamise seadusele on mõningad olulised erinevused ka füüsilisest isikust ettevõtja ja ainuaktsionäri raamatupidamise korralduses ja aruandluses , kusjuures füüsilisest isikust ettevõtja raamatupidamine on lihtsustatum . Karl Kuusk vastutab isikliku varaga Tingimata tuleb aga silmas pidada erinevust , et kui ainuaktsionär ei vastuta oma isikliku varaga aktsiaseltsi kohustuste eest , siis füüsilisest isikust ettevõtja vastutab kogu oma varaga enda majandustegevuse eest . Kui näiteks läheb pankrotti AS Jaan Lepp , siis härra Jaan Lepa isiklik vara , mis ei kuulu aktsiaseltsile , jääb talle alles . Härra Karl Kuusk kaotab pankrotistumisel kogu oma isikliku vara . Härra Jaan Lepp võib selle kaotada üksnes siis , kui ta oli AS Jaan Lepp juhatajana süüdi kahju tekitamises aktsiaseltsile või mõnele kolmandale isikule ning aktsiaseltsi varadest ei piisa kolmandale isikule tekitatud kahju hüvitamiseks . Seega mõtteainet otsustamiseks , kas jääda aktsiaseltsiks või ümber kujundada aktsiaselts füüsilisest isikust ettevõtja omandiks , on küllaldaselt . Marika Raiski õigusjärgsetele omanikele tagastatud majade elanikud ja omanikud on Eesti Päevalehe poole pöördunud küsimustega , et millised õigused ja kohustused on üürnikel ning omanikel . EPL vastab neile küsimustele Kristiine Linnaosa Valitsuse linnaosa vanema asetäitja Heikki Linnu abiga . <arv>. aastal vastu võetud riigi elamuseaduse § <arv> näeb ette , et omanik peab tagama talle kuuluva eluruumi korrashoiu vastavalt Eesti Vabariigi Valitsuse ja kohaliku omavalitsuse normatiivaktidele . Eluruumi korrashoiu kohustuse täielik või osaline üleandmine teisele isikule ( sh üürnikule ) ei vabasta omanikku selle kohustuse täitmise tagamisest . Elamuseaduse § <arv> näeb ette , et eluruumi remondi kohustuste jaotus üürileandja ja üürniku vahel määratakse kindlaks üürilepinguga . Remondialaste kohustuste täitmata jätmisel üürileandja poolt on üürnikul edasilükkamatu vajaduse korral õigus teha remont ise ja nõuda selle maksumus sisse üürileandjalt . Tallinna Linnavalitsuse elamute hoolduse ja remondi eeskiri näeb ette , et elamu omaniku kohustuseks on elamu ehituskonstruktsioonide ja nende osade , samuti elamusiseste ja elamu juurde kuuluvate tehnosüsteemide ning territooriumi hoolduse ja remonttööde korraldamine . Elamu omaniku kohustuste hulka kuuluvad hooldustööd finantseeritakse põhiüüri koosseisus ettenähtud vahendite arvelt . Eluruumi üürniku kohustus on tema kasutuses olevate ruumide ja neis asuvate seadmete hooldamine ja remontimine ning need tuleb üürnikul teha oma tellimisel ja kulul . üürnik peab oma elamispinnal tegema iga viie aasta tagant sanitaarremondi . Leping hooldusfirmaga Elamute hooldus on töö , mille käigus teostatakse elamu ehituskonstruktsioonide , elamu osade , elamusiseste ja maja juurde kuuluvate tehnosüsteemide regulaarset järelevalvet , teenindamist , korrastamist ja detailide vahetust . Hooldustööde tegemiseks võib omanik sõlmida lepingu hooldusfirmaga , kes teostab hooldust omaniku eest . Vastavalt heakorraeeskirjadele peab omanik tagama , et majahoidja töö oleks tehtud . Ta võib selleks kellegi tööle palgata või siis tuleb see tal endal ära teha . Elamute remont on töö , mille käigus toimub elamu kõigi või üksikute ehituskonstruktsioonide , elamu osade või elamusiseste ja elamu juurde kuuluvate kõigi tehnosüsteemide terviklik väljavahetamine või ennistamine . Eluruumide ümberehitus on lubatud elamu omaniku ja kohaliku omavalitsuse kirjalikul nõusolekul . Elamu tehniline ülevaatus viiakse elamu omaniku poolt läbi vähemalt kord kahe aasta jooksul . Avarii likvideerimine <arv> tunniga Elamu omaniku kohustuses oleva elamu osa või tehnosüsteemi avarii ning sellest tingitud ehituskonstruktsioonide või tehnosüsteemide kahjustuste likvideerimine on elamu omaniku kohustus ning finantseeritakse põhiüüri arvelt . Omanik peab tagama avarii lokaliseerimise viivitamatult , kuid mitte hiljem kui kahe tunni jooksul ning avarii likvideerimise üldjuhul <arv> tunni jooksul . Ajutiselt väljalülitatud süsteemid tuleb normaalsesse töökorda viia koheselt . Kui see pole võimalik , tuleb informeerida olukorrast elanikke ning teatada neile orienteeruv tööde lõpetamise aeg . Keskküttesüsteemi avarii korral kütteperioodil tuleb remonttöid kohe alustada . üürniku süü tõttu toimunud avarii ning selle tagajärgede likvideerimise kulud tasub kahju tekitanud üürnik . Kahjude hüvitamine toimub tsiviilseadusega sätestatud korras . Hoolduse või remonttööde käigus tuleb omanikul järgida samatasemelisuse printsiipi , st kvaliteetsemat tehnosüsteemi ( katlamaja , gaasitorustik , korstnad jne ) ei tohi asendada halvemaga . Elamusse paigaldatud ühetüübiliste tehnosüsteemide hooldustööde eest vastutab elamu omanik . Mugavused on üürniku oma lõbu Kui üürnik on omal kulul paigaldanud korterisse tehniliselt täiuslikumaid seadmeid ( vee- , gaasi- , soojamõõtur , elektripiliit , bidee , TV antenn ) või muutnud torustiku paigaldamise viisi ja materjali , ei ole omanik kohustatud neid hooldama . Elamuomanik on kohustatud hooldama kogu elamu vee , gaasi , soojusenergia ja elektrienergia mõõtmiseks hooldustööde käigus paigaldatud uusi või olemasolevaid mõõteseadmeid . õigusjärgsetele omanikele tagastavate majade fikseeritud omanikel on õigus pääseda majja ning korteritesse . Veel fikseerimata omanikul see õigus puudub . Tallinna Linnavalitsuse määrusega on korteri põhiüüri piirmääraks kehtestatud kuni <arv> krooni eluruumi üldpinna ühe ruutmeetri kohta . Elamuseaduse § <arv> järgi sõlmitakse üürileping kirjalikult ning see on tähtajaline . Kui lepingus ei ole tähtaega näidatud , loetakse see sõlmituks viieks aastaks . Lepingujärgseid kohustusi nõuetekohaselt täitnud üürnikul on lepingu tähtaja möödudes eesõigus uue üürilepingu sõlmimiseks . Urmo Kohv AS Norma peadirektori Jüri Käo sõnul kaaluvad ettevõtte aktsionärid Norma aktsiatele järelturu tekkimise vajadust , mida hakatakse arutama tõenäoliselt aprillis toimuval üldkoosolekul . Käo sõnul on järelturu küsimus suureks probleemiks nii ettevõtte aktsiaid märkivatele investeerimisfondidele kui eraisikutele . " Täna pole me veel vastu võtnud otsust Norma aktsiatele järelturu tekkimise kohta , kuid kaalume seda võimalust väga tõsiselt , " ütles direktor . Kui järelturgu ei teki , oleks ettevõtte edasise tegevuse skeem Käo arvates keeruline . Tema sõnul eelistatakse , et kaasaktsionäriks oleks keegi teine investor . " Igas aktsiaseltsis on omanikel mingil hetkel probleemiks ettevõttesse raha paigutamise vajadus . Tänase seisuga ei ole meil aktsionäre , kes tahaksid ettevõttesse raha sisse panna ja avaliku enampakkumise teel neid ilmselt ka ei tule . " Et Norma põhikirjaga on ettevõtte aktsionäridele sätestatud aktsiate ostu eelisõigus , eeldab järelturu soodustamine põhikirja muutmist . " Viimane eeldab omakorda aktsionäride üldkoosolekut ning ilmselt tuleb kõnealune küsimus esmakordsele arutlusele tänavu jaanuaris , " ütles Käo , kelle hinnangul on võimalik ka erakorraline koosolek . " Puhtmajanduslikult vaadates oleks järelturg kasulik ka Normale endale . " " Investorite jaoks on järelturu teke probleemiks seetõttu , et täna pole järelturg selline , millisena teda näeksid kõik investorid , " märkis direktor . Norma kuulub täna Norma Liikmete AS-ile , kes seda ka juhib . Aktsiaseltsi kuuluvad endise rahvaettevõtte töötajad . Rohkem kui <arv> aktsionäriga Norma Liikmete AS-le kuulub <arv> protsenti ettevõtte aktsiakapitalist . Väärtpaberispetsialistid on Baltic News Service-i teatel märkinud , et järelturu puudumine Norma aktsiatele ei ole suurinvestoritele takistav tegur . " Järelturu puudumine võiks olla takistav lühiajalistele ja väikeinvestorile , kes soovivad aktsiaid osta , et neid kohe järgmisel nädalal müüa , " väitis AS Talinvesti projektijuht Meelis Männik . Tema hinnangul märgitakse Norma aktsiad " lausa umbselt täis " , kusjuures kõik investorid on arvestanud sellega , et esimestel kuudel ei teki Norma aktsiate järelturgu . Ekspertide hinnangul tõuseb Norma aktsia hind viimati avaliku enampakkumise teel müüki pandud nelja ettevõtte aktsiatest kõige kõrgemale . Hansa Erastamise Investeerimisfondi tegevdirektor Raul Malmstein märkis , et Norma aktsia hinna tõusu lae seab aktsiate ostmiseks vajalik EVP-kroonide ressurss , mis peaks tagasihoidlikel hinnangutel ulatuma poole miljardi EVP-ni . AS Norma , Eesti Näituste AS-i , AS Viljandi ATP ja AS Saku AB aktsiate märkimisperiood lõpeb neljapäeval . Erastamisagentuur pani avalikule enampakkumisele <arv> <arv> Norma aktsiat nominaalväärtusega <arv> krooni . Baltic News Service Pankades ühtlustuvad intressimäärad Laenuintresside jätkuv langemine peaks pankade hinnangul tuleval aastal ühtlustama tugevate pankade hoiuste- ja laenuintressimäärad ning muutma panganduse kliendikesksemaks . Kui erastamine saab sisse uue hoo ja riik ei võta kodumaiste tootjate eelistamisel midagi olulist ette , siis langevad ka laenuintressid , ütles Eesti Hoiupanga juhatuse esimees Olari Taal . Samal ajal peaks see kaasa tooma hoiuste intressi languse . Tuleval aastal jõuab pangandus Taali hinnangul kindlalt olukorda , kus tugevate pankade hoiuste- ja laenuintressid on enam-vähem ühtlustunud ning konkurents käib klienditeeninduse kvaliteedis . Eriline edu on Taali sõnul pankadel , mis õigel ajal ja kõvasti investeerisid infotehnoloogiasse , ja neil , mis on suutnud vaimselt uueneda . Probleem tekib pankadel , mis maksavad hoiustelt intresse üle turukeskmise , ennustas Taal . Hansapanga analüüsiosakonna hinnangul hakkab pankade laenuitressimarginaal tuleval aastal kokku tõmbuma . " Firmad on rohkem võimelised iseseisvalt ressurssi hankima ning laenuprojektide finantseerimises tiheneb konkurents , " ütles osakonna juhataja Mart Einpalu . Olari Taal märkis , et Eesti panganduses on alanud liikumine üle aasta tagasi prognoositud suunas , kus mõne aasta pärast mahub turule kolm-neli suuremat ja neli-viis väiksemat oma nishiga panka . Silmet saab Hoiupangalt viis miljonit laenu Erastamisagentuuri nõukogu kiitis eile heaks majandusministeeriumi taotluse anda RAS Silmetile luba Hoiupangaga viie miljoni kroonise laenulepingu sõlmimiseks . EEA nõukogu esimehe Andres Lipstoki sõnul andis nõukogu Silmetile loa laenulepingu sõlmimiseks , sest ettevõttel on käibevahendeid vaja . Lipstoki sõnul on tegemist Silmeti täiesti tavalise majandustegevusega . Kuna Silmet on erastamisnimekirjas , siis on Silmetil vaja laenu võtmiseks EEA nõukogu luba , lisas ta . Varem on Hoiupank EEA direktori loal samuti Silmetile viie miljoni krooni ulatuses laenu andnud . Tipp TV kreeditori huvitab välisinvestor Rahajuhtimise AS võib tulevikus müüa omandatavad Tipp TV aktsiad välisinvestoritele , ütles firma juhatuse esimees Vello Väinsalu . Väinsalu sõnul ei hakka Rahajuhtimise AS oma osalusest Tipp TV-s kramplikult kinni hoidma ning võimalik on aktsiate müük . " Ennekõike soovime välisinvestoreid lihtsalt kaasata , " märkis Väinsalu . " Oleneb , kui suure osaga keegi tahab sisse tulla . " Jüri Makarov ja Makarov Muusik Managemendi ( MMM ) kreeditorid sõlmisid <arv>. detsembril kokkuleppe , mille järgi Makarov Muusik Management tasub kreeditoridele oma võla telejaama Tipp TV aktsiatega . Väinsalu märkis , et osapooled kirjutavad kokkuleppele alla selle aasta jooksul . Tipp TV aktsiad jagunevad pärast sõlmitud kokkulepet Makarov Muusik Managemendi , AS Krooninvesti , AS Carina ja Rahajuhtimise AS-i vahel . Kreeditoride ja MMM-i kokkulepe sisaldab ka võlausaldajate kokkulepet kreeditoride omavahelise suhte jagunemise kohta Tipp TV-s . Väinsalu ei soovinud enne kokkuleppele alla kirjutamist kommenteerida , kuidas Tipp TV aktsiapakk jaguneb . Väinsalu hinnangul on Tipp TV majandusseis rahuldav , kuid see võiks olla parem . " Vaevalt , et see on halvem kui teistel . Kindlasti ei ole see kõige kehvem . " Eestis liigub võltsitud Inglise <arv>-naelaseid Eesti Panga andmeil on viimastel päevadel Eestis avastatud võltsitud Inglise <arv>-naelaseid rahatähti . Ehtsatest kupüüridest erinevad võltsitud Eesti Panga teatel järgmiste tunnuste poolest : - rahatähe esi- ja tagakülje kujutistel puudub sõrmega kombatav reljeefsus ; - kujutiste piirjooned on veidi ebateravad ; - ovaalsel turvavõrgustikuga valgel pinnaosal on helehall läikiv kuninganna kujutisega vesimärgi imitatsioon , mis ultraviolettkiirguses tuleb nähtavale nii pangatähe esi- kui tagaküljel ; - turvaniidi asemel on paberile kinnitatud läikiv katkendlikest joontest koosnev metalne kiht , mis pangatähe läbivalgustamisel on näha õigest turvaniidist tunduvalt kitsama katkendliku tumeda triibuna . Ehtsa pangatähe paberi pinnal on hõbedane turvaniit perioodiliselt nähtav , raha läbivalgustamisel on turvaniit nähtav ühtlase tumeda triibuna . Seni avastatud valerahadel on Eesti Panga teatel järgmised seerianumbrid : D<arv> <arv> <arv> <arv> , Y<arv> <arv> ja J<arv> <arv>. Anu Jõesaar Tihti jääb kodus seisma vaase või lillepotte , mida me ei kasuta sellepärast , et nad ei sobi teiste asjadega või on liiga igavad . Miks mitte neid lihtsalt üle värvida , soovitab Tartu käsitööõpetaja Niina Freiberg . Jõulude eel on asjal eriline mõte , nüüd on vaja rohkem erilisi potte , vaase ja pudeleid , millesse asetada nõiduslik jõuluoksake , seade või kuuseke . Niina Freibergil oli vana katkine vaas , mis oli huvitava vormiga , kuid mille värv ajas teda alati haigutama . Ta värvis vaasi tumesiniseks , sest see värv rahustab teda ja sobib tema kodu kujundusega . Siis lisas ta veel mõne kuldse tähekese ja asetas vaasi oksa . Seade sai nimeks " Jõuluöö " . Vaasi saab värvida guashshvärviga , mis on segatud pooleks PVA-liimiga . Esimene kiht ei kata veel korralikult , tuleb värvida ka teist ja isegi kolmandat korda . Kuivamist saab fööni või puhuriga kiirendada . Lõpuks pritsitakse vaas kvaliteetse juukselakiga kaks korda üle . Nüüd võib vaasile ka vett peale minna , ilma et midagi juhtuks . Vaasi suur pluss on ka see , et kui te ühest värvist tüdinenud olete , saate selle uuesti üle värvida . Kui teil on rohkem kunstnikukätt , võib pärast värviga katmist kanda vaasile mõne lehe kontuurid , need pintsliga hajutada , pärast liimida joonistuse keskele ka päris lehed ning katta lakikihiga . Sama tehnikaga saab teha häid nõusid ka huvitava kujuga pudelitest . Kui te pole raatsinud aegade jooksul ära visata põneva kujuga veini- ja likööripudeleid , siis värvige need ühte või erinevat värvi ja asetage pikale köögiriiulile üksteise kõrvale . Samuti aitab värvimine siis , kui olete tüdinenud tavalisest lillepotist . Rohelise lille toob puhtalt esile valge pott . Põnevam on töö , kui kavatsete poti asetada lastetuppa . Siis võib lillepott olla kasvõi täpiline . Laps võtab selle kohe omaks ja peab paremini meeles , et lille eest on vaja hoolitseda . Jõuludeks peaks tegema lapse lillepotile midagi sobilikku . Näiteks tupsutage värskesse valgesse värvi vaevuaimatavaid kuusekesi , siniseid lumeviirge ja õhtust taevast . Kindlasti ka üks salapärane punane rõõmsa näoga laiguke - märkate peagi , et just selle poole potist keerab laps enda poole . Kirsi Kender Jüri Ossipov ( <arv> ) , autojuht : Teeme abikaasaga jõulukingitusi lastele ja vanematele . Tänavu kulub selleks viissada krooni kindlasti ja seda on möödunud aastaga võrreldes tunduvalt rohkem . Renna Truubok ( <arv> ) , pensionär : Olen arvestanud kahesaja krooniga , täna tulin esimest korda sel aastal välja kingitusi vaatama . Saan osta väikesed meened , sest kaupade suurele valikule vaatamata on hinnad soolased . Margit Kleemann ( <arv> ) , üliõpilane : Olen tänavu toonud osa kingitusi Norrast , kus õpin ja osa ostan Eestist . Kokku läheb ligikaudu viissada krooni . Seda on palju rohkem kui eelmisel aastal kingitustele kulutasin . Taimo Taskinen ( <arv> ) , insener : Väikesi lapsi pole ja seepärast ei kulu kingitustele palju . Ise küll midagi ei valmista , kuid raha läheb samapalju kui eelmisel aastal- kõige rohkem kolm-nelisada soome marka . Andrei Targonski ( <arv> ) , autojuht : Arvan , et kõige rohkem kuussada-seitsesada krooni . Seda on rohkem kui eelmisel aastal . Ise püüan ka midagi välja mõelda , kuid loodan kingitusi rohkem siiski poest osta . Lea Laus ( <arv> ) , õpetaja : Summa on väga väike , sest suure osa kingitustest lastele ja sugulastele teen ise . Eelmisel aastal kulutasin poekingitustele rohkem kui tänavu . Ivar Kruus ( <arv> ) , pensionär : Pensionist jääb üle , eks ma ikka jõulukingitusi teen . Mul on kaheksa lapselast ja lähen just neile kingitusi vaatama . Kakssada krooni kulutan kingituste peale ikka ja seda on rohkem kui eelmisel talvel . Elina Reinold ( <arv> ) , näitleja : Kavatsen kingitustele kulutada viissada krooni . Jah , seda on natuke rohkem kui möödunud aastal . Sel aastal pole ise kingitusi valmistada mõelnud . Erich Bach ( <arv> ) , bussijuht : Arvan , et kingitustele läheb sama palju raha kui möödunud aastal- <arv>-<arv> krooni . Ise pean ka laste jaoks midagi leiutama . Tarmo Riisender ( <arv> ) , tudeng : Kuna sel aastal mul head töökohta ei ole , siis ei saa möödunud aastaga võrreldes palju kingitustele kulutada . Kõige rohkem kakssada krooni . Plaanis on ka mõni kingitus ise valmistada , aga sellega on veel veidi aega . Silvia Hiibus Täna on eesti rahvakalendri järgi toomapäev . Tubased põhjalikud koristustööd peaksid olema juba lõpetatud - nüüd võib algust teha ruumide kaunistamisega . Täna anname nõu , kuidas ehtida jõuludeks lastetuba . Kui toote elutuppa või mõnda teise suuremasse ruumi kuuse , pole lastetuppa teist , väiksemat kuuske enam vaja . Küll aga võiks lastetoas olla muid jõulukaunistusi . Laest võiks alla rippuda mõni põnev asi . Näiteks jalgratta ratas , mis on eelnevalt hoolega sügisejälgedest puhastatud . Ratas riputage lakke kolme punase paela abil . Paelte pikkused sõltuvad loomulikult ruumi kõrgusest . Läikivad jalgrattakodarad küütlevad valguses kaunilt . Kaunistuseks põimige kodarate vahele mõned väikesed kuuseoksad , ratta küljelt riputage niidiga alla krässe ja kirjatud mune . Munakoored sobivad jõulueheteks Krässi saab valmistada toorest kooritud kartulist . Kartulisse tuleb torgata kõrred või rookõrre ühtlaseks lõigatud tükid . Kui krässid mõni päev varem valmis teha , kuivavad kartulid kiiresti ja kergeks . Kasutada võib ka roo ülemist otsa - tutti , siis tulevad krässid eriti kohevad ja tihedad . Enne pühi toitu valmistades ei tohiks pereema mune katki lüüa - parem on need tühjaks puhuda , tehes selleks muna mõlemasse otsa väikese augu . Seejärel laske munakoorel mõni päev kuivada , et sellest saaks koos lastega jõuluehteid valmistada . Munade kirjamiseks võib kasutada igat sorti värve - akvarellidest sibulakoorteni . Ka võib kleepida muna peale värvilisi paberitükke , lõngajuppe või riidetükke . Läbi muna tõmmake sukanõela abil pikem niit , mille ühte otsa kinnitage lõngajuppidest või riideribadest valmistatud tutt või mõni nööp . See on selleks , et niit läbi muna tagasi ei jookseks . Teise niidiotsaga kinnitage aga kaunistatud muna ratta külge rippuma või riputage kuuseoksale . Toas on alati liikumist . Liigub ka õhk , mis paneb kaasa keerlema rattal rippuvad kaunistatud munad ja krässid , seda on kõigil ilus vaadata . Päkapiku sisse võib peita kingitusi Pühadeks tõstke lastetoas tühjaks üks raamaturiiul ja tehke sinna päkapikkude pesapaik . Päkapikke võib teha väga erinevaid . Kui leiate veel lume alt männikäbisid või olete neid varem korjanud , võite neile koonusekujuliselt lõigatud riidest või paberist torumütsikesed pähe meisterdada . ära saab kasutada ka kastanimunad või muidu ümmargused väikesed kerad . Valmistage punasest kangatükist päkapikumütsid ja kinnitage need liimiga kastanimunade külge . Enne aga uuristage kastanisse või kerasse väike auk , kuhu kinnitage samuti liimi ( PVA ) abil tikk . Kõige lihtsam on kasutada puust hambaorke , neil on ots juba terav . Kasutada võib ka tavalisi tuletikke - eemaldage väävel ja tehke tiku teine ots teravaks . Selliseid päkapikke võib pista laual või riiulil asetseva õuna või apelsini sisse . Sellise päkapikupere saab pühade puhul sättida praadi maiustama või kõige pühamat toitu - leiba valvama . Päkapikk võib valvata ka koogi peal , et lapsed endale maiustamisega liiga ei teeks . Päkapiku sisse saab peita kingitusi , eriti maiustusi . Lõigake kangast kaks tilgakujulist riidetükki , õmmelge küljed kokku , alumisse otsa jätke väike ava , et valminud kotti saaks täita pähklite , kommide või mistahes mõnusaga . Seejärel õmmelge ava käsitsi kokku ja pöörake päkapiku teise otsa alla . Tilga terava otsa külge kinnitage kuljus või valge tutt . Selliseid kingikotipäkapikke võib olla palju . Neid võib kinkida oma perele ja ka sõpradele . Aasta lõpul on aeg kõik vanad arved klaarida : eks vahest saab ikka naabritelt käidud soola laenamas - nüüd olgu päkapikk see , kes selle tagasi viib - see üllatab naabrit või ka kedagi teist kindlasti . Ajalehepaberist ketid säravad hõbedaselt Uksele võiks teha pärja . Selleks korjake või ostke mõned pajuvitsad , keerake need rõngasse ja kinnitage traadijupi või tugevama nööriga , et rõngas seisaks koos . Kaunistage pärg värviliste lintide või paeltega ja kinnitage külge kelluke või kimbuke kuivatatud lilli , pihlakamarju või kõrsi . Kasutada sobib ka kangaribasid , kuldsetest kohvikottidest lõigatud kitsaid kuldkardu jne. Ka kuivanud kastanimunadel ja tammetõrudel on siin ruumi . Keerake need hõbepaberisse ja kinnitage pärja külge hõbedasi säravaid kuule . Ruumide kaunistamiseks võiks kasutada ka paberist kokkukleebitud kette . Neid ollakse harjunud valmistama värvilistest paberitest , kuid vanasti tehti ketid ajalehepaberist , ja sedagi anti lastele kätte napilt - ajaleht oli ja on sõnumite edastaja ja tarkuse allikas . Tehke teiegi sellel aastal ajalehest jõuluehteid - võtke läbiloetud Eesti Päevalehe kirjatud külg , lõigake ribadeks ja kleepige ribad ketiks . Riputage ketid kuuseoksale ja vaadake , kui kaunilt hõbedaselt need säravad . Aleksander Stern Aleksander Stern on Riigikogu Maarahva Erakonna ja Põllumeeste Kogu liige Seisukoht Sel aastal on suhtumine maaeluprobleemidesse heas mõttes muutuma hakanud . Edu saavutamine eeldab maaelu eri valdkondade kompleksset käsitlemist ühiskonna kui terviku kontekstis . Loodan et keegi ei kahtle maarahvale arstiabi tagamise vajaduses , kuigi selles iseenesest mõistetavas asjas ma väga kindel olla ei saa . Skepsist põhjustavad mõningad tähelepanekud tervishoiu arengust valdades . Just valdades tuleb arvestada maaoludest tingitud eripäraga , samal ajal kui maakonnakeskustes on valdavalt linnaoludele iseloomulik arstiabikorraldus . Vaatame , kuidas on <arv>. aasatl alustatud tervishoiureformid mõjunud maal asuvatele tervishoiuasutustele . Esimeseks oluliseks muudatuseks oli üleminek riigieelarvest finantseeritud arstiabisüsteemilt kohustuslikule ravikindlustussüsteemile . Tervishoiu stiihiline areng Kuigi uus süsteem vanast paljus ei erinegi , põhjustas see majanduspoliitiliselt hoopis uudse olukorra . Kasina finantsressursi uue haldamise oludes kujunes meie ülekoormatud infrastruktuuriga tervishoiusüsteemis ruttu väga terav konkurents . Peagi lisandus kahtlase väärtusega ideoloogia turumajandusliku iseregulatsiooni vajadusest , mille tulemus oli tervishoiu stiihiline areng ja riigi vähese raha ebaratsionaalne kasutamine . Rõhutame tihti lääneriikide kogemustest lähtumist , kuid ometi kritiseeris üks välisekspert hiljuti just meie tervishoiupoliitika süsteemitust . Sellises olukorras nõrgemad paratamatult hävivad . Protsessi tulemused ei pruugi tingimata olla otstarbekad ja ühiskonna arengule kasulikud . Paraku on mitmel objektiivsel põhjusel nõrgemaks osutunud tervishoiuvõrk maal . Ka aasta esimesel poolel suleti <arv> väikest haiglat maal ( enam kui viiendik haiglate üldarvust ) . Väikehaiglad pole küll alati suutelised kaasaja nõuete kohaselt II etapi arstiabi osutama , kuid need tagasid esmatasandi arstiabi . Nii ongi abi kättesaadavus maal reformide kõigus tegelikult halvenenud . Maakonnaarstid on üldjuhul jäänud rohkem keskasutuste eestkostjaks ja maavanemaid nõustavaid tervishoiunõukogusid pole sisuliselt tööle rakendatud . Tervishoiukorralduse seadus näeb ette vallaarsti ametikoha vallavalitsuse juures , kuid igal pool pole mõistetud selle vajadust . Ja ega kedagi süüdistada saagi , sest seni meil kontseptsioon valla tervishoiust puudub . Tervishoiupoliitika nõrkus avaldub ka maakonnahaiglate munitsipaliseerimises , kus omanikukohustused kommunaalkulude tasumise näol on põhjustanud protsessi takerdumist . Olukorda on püütud leevendada nende haiglate ühishaldamisega valdu kaasates , kuid selline lahendus ei ole puudusteta . Kaugemalasuvate valdade seisukohalt on tegemist niigi väheste ressursside koondamisega keskusse , kusjuures kohalikud võimalused jäävad veelgi armetumaks . Keegi ei eita , et kõrgemate etappide arstiabi vajavad ka maainimesed , kuid esmatasandi arstiabi peab olema kõigile hästi kättesaadav - seega võimalikult elukoha lähedal . Jutt on ambulatoorse arstiabi , sealhulgas hambaravi ja kiirabi tagamisest . Valla tasandil sõltub kiirabi efektiivsus infrastruktuuride arengutasemest ( teed ja side ) . Murepilved on jõudnud ka mitme maa-apteegi kohale , kus puudub kõrgema farmaatsiaalase haridusega proviisor . Ravimiseaduse kohaselt antakse jaemüügi tegevusluba vaid kõrgema haridusega farmatseutidele . Seda asjaolu tuleb seaduse rakendamisel tõsiselt arvestada , et vältida järjekordseid kaotusi maarahvale . Kelle kohus on tervishoiu korraldamine ? Põhiseadusest lähtudes on see riigi ja samas kohaliku omavalitsuse korralduse seaduse ning märksa konkreetsemalt juba tervishoiukorralduse seaduse alusel omavalitsuse kohustus oma elanike suhtes . Tõsi - mainitud seadused ei reguleeri neid probleeme ammendavalt . Tervishoiukorralduse seaduses pean ebaõnnestunuks linnade ja valdade ning linna- ja vallaarstide käsitlemist koos , arvestamata olulisi erinevusi . Kuid ka olemasoleva seadusandliku baasi alusel on võimalik kohalikku arstiabisüsteemi säilitada ja arendadagi . õnneks leidub selle kinnituseks ka häid näiteid . Loomulikult vajab tervishoidu reguleeriv seadustik edasist täiendamist ja eesmärgid selgemat määratlemist . Nähtavasti peaks valla tervishoid seisnema kohaliku tervisekaitse koordineerimises ja hästi kättesaadava ning kvaliteetse esimese etapi arstiabi tagamises . Seda deklareerides tuleb garanteerida ka finantsressursid nende ülesannete täitmiseks . Ilmselt on piirkondi , kus arstiabi tagamine eeldab regionaalpoliitilist käsitlust . Kavandatav esmatasandi arstiabi , mis seisneb perearstisüsteemile üleminekus , pakub häid eeldusi tõstatad probleemide lahendamiseks . Maaoludes , kus üldreeglina spetsialiseeritud arstiabi puudub , on perearstisüsteemile üleminek märksa aktuaalsem kui linnas . ühtlaselt hästi kättesaadava ja kvaliteetse esmatasandi arstiabi kujundamine peaks olema üheks riikliku tervishoiupoliitika peamistest eesmärkidest . Dina Aarma Peale tavapäraste jõulukompositsioonide ja -pärgade võite tuba kaunistada erinevate soolataignast valmistatud värvitud kujukestega . Jõuludeks on kohane valmistada jõuluvanasid , päkapikke , ingleid , lumememmesid , aga ka pärgi , kringlikesi ja saiapätse . Soolataignast võite vormida ja voolida kõiki figuure ning kujundeid nagu savist ja plastiliinistki . Valmis kujukesed tuleb kohe ahjus küpsetada ja kuivatada . Tunni-pooleteise pärast on nad kõvad ja tugevad . Jahtunud kujukesed värvige üle guashsh- või akvarellvärvidega . Lõpuks katke kujud lakiga ( kasutada võib ka juukselakki ) , siis on need veel kaunimad ja säravamad . Soolataignast pisikujud sobivad hästi kinkimiseks , kuuse , pärja või laua kaunistamiseks . Nad ei ole söödavad , aga on nägusad ja kestavad kaua . Soolataigen Võtke <arv> kl jahu , <arv> kl soola ja <arv> klaas vett . Segage jahu soolaga , lisage vesi ja sõtkuge elastne taigen . Vajadusel lisage veidi vett või jahu . Taigen peaks olema nagu savi või plastiliin , et sellest oleks hea kujukesi vormida . Enne voolima asumist laske taignal mõni tund seista , et kõik soolakristallid jõuaksid ära sulada . Joonistage soovitud kujundid papile ja lõigake välja . Rullige taigen jahuga kaetud lauale lahti ja lõigake figuurid shabloonide järgi välja . Kujude üksikud osad kleepige enne küpsetamist omavahel veega kokku . Ingel <arv>. Lõigake shablooni järgi taignast välja tiivad . <arv>. Asetage tiibadele keha . <arv>. Kinnitage keha külge pea . " Juuksed " seadke pea keskele - nii jäävad nad reljeefsemad ja ruumilisemad . <arv>. Kleepige näole nina , soovi korral ka põsed , kui tahate punnispõskset inglit . <arv>. Kleepige keha peale käevarred ja käed . <arv>. Enne ahju panemist tehke tiibadesse augukesed , et inglikest saaks paela otsas rippuma panna . <arv>. Küpsetage ja kuivatage kuju <arv>-<arv>-kraadises ahjus <arv>-<arv>,<arv> tundi . Küpsetamisaeg ja -temeperatuur sõltuvad figuuri suurusest ja paksusest . Küpsemise ajal ei tohiks kujukesed oma värvi muuta , vajadusel katke nad fooliumiga . <arv>. Värvige jahtunud inglikuju guashsh- või akvarellvärvidega , laske kuivada ja katke lakiga . Pärg <arv>. Voolige soolataignast <arv>-<arv> pikka " vorsti " . Põimige need patsiks ja keerake seejärel kokku pärjaks . <arv>. Pärja liitekoht liimige veega kokku , sinna võib kinnitada ka taignast voolitud lipsu või lehvi . <arv>. Küpsetage pärg ahjus ja jahutage . Lipsu võib pärast jahtumist ära värvida . Anu Jõesaar Tartlanna Raili Alaveri soovituste põhjal saab teha ainukordseid kingitusi igaüks , kel on kodus tavalisi nahajäätmeid . Ehete valmistamiseks läheb peale nahajäätmete tarvis huvitavaid juurikaid , oksi või kive , pesunööri , PVA-liimi ja head maitset . Märg nahk liimitakse ümber pesunööri korralikult ribana mähkides või suuremate tükkidena . Tihti on just naha korrapäratud ääred huvitavad . Kaelaehte ette naharibade vahele kinnitage juurikas või oks , mis võib olla enne sobivalt toonitud , näiteks pruuniks või hõbedaseks . Ka ilusa kivi ümber võib liimida nahajäätmed ja panna kivi ripatsiks . Ka nahaga kaetud kausike pole sugugi vaid perekond Ränirahnudele sobilik jõulukink . Tuleb leida lakkimata puidust kauss või alus . Selliseid toorikuid saab ka küllalt odavalt osta . Peitsige kauss pruuniks või beezhiks . Pärast värvi kuivamist katke kausi välisääred PVA liimi abil nahaga . Põnevamad servad peaksid lahti jääma , neid võib lausa lokkima venitada . Lõpuks kleepige nahaga üle põhi . Ilusat sisepinda ei ole vaja nahaga katta . Ent kui samasugune kauss teha näiteks katkisest savikausist , tuleks see katta ka seestpoolt . Töö tuleb huvitavam , kui meisterdate kausile puujuurest või oksast sanga ja kinnitate naharibade abil . Toimetaja Kristel Kirss Eesti rahvakalendris tuntakse <arv>. detsembrit toomapäeva nime all . " Toomas toob jõulud , " ütleb vanarahvas . Rahvakalendri järgi kestab jõuluaeg toomapäevast kolmekuningapäevani , mida tähistatakse <arv>. jaanuaril . <arv>. detsembriks peab pühadeõlu kindlasti valmis olema , sest vanarahvas õpetab , et enne toomapäeva võib õlut aganatestki teha , pärast ei saa seda aga enam viljastki . Toomapäeva ilm kipub tavaliselt ikka tuisune olema . " Toomapäeval tuiskab tihti , Toomas pühib siis tuba ehk tuulab vilja , " selgitab vanarahvas . üsna laialt on levinud ka väide , et kui toomapäeval tuiskab , tuiskab talv läbi . Toomapäevale järgneb talvine pööripäev . Nagu teistelgi pööripäevadel , jälgitakse ilma ennustamiseks ka talve alguspäeval tuule suunda . Kui tuul on lõunast või läänest , tuleb pehme talv , ida- või põhjatuul toob seevastu tormi või pakast . Jõululaupäeva õhtul , <arv>. detsembril on eestlastel ajast aega tavaks olnud oma perega koos istuda ja vaikset , südamlikku ja kodust pidu pidada . Toitu peab laual jaguma kogu ööks , et " sigur seitse korda , karjane kaheksa korda ja künnimees kümme korda süüa saaks " ( Viru-Nigula ) . Kui piparkookide tegemist veel ei tuntud , küpsetati jõuludeks " jõuluorikas " - suur leib , mis oli kogu pühade aja laual ja millest vana-aasta õhtul jagati loomadelegi tükikesi . Traditsiooniliseks pühadetoiduks on verivorst ja seapraad . Toit peab kogu jõuluööks lauale jääma . Vanasti olid au sees pühademängud , mida mängiti tuppa toodud õlgedel . Kombeks oli ka käia perest peresse nalja viskamas . Loomadeks maskeeriti end jõuluajal , uusaastal ja kolmekuningapäeval . Jõuludeks tehti hane , uusaastaks sokku ja karu ning kolmekuningapäevaks kurge . Jõulutaadid hakkasid külas käima alles hiljuti . Jõuluajal ennustas vanarahvas kevadist ilma . " Külmad jõulud - soojad lihavõtted ; rohelised jõulud - valged lihavõtted , " arvatakse . Samuti tähendavat külmad jõulud kuiva jaani , sula aga vihmast suve . Vihmast suve võib oodata ka siis , kui jõulude ajal on paks lumi maas . Kui aga vares pärast jõulu juhtub kaheksa korda ühtejärge kraaksuma , on kevad lähedal - tuleb lühike ja soe talv . Päev on jõuluajal juba kukesammu võrra pikem kui pööripäeva paiku . Baltic News Service/ETA Valga linnapea võttis lahkumisavalduse tagasi Valga linnapea Meelis Atonen võttis eile tagasi lahkumisavalduse , mille ta oli esitanud poolteist nädalat tagasi . Lahkumisavalduse esitamise põhjuseks oli Valga raekoja ees toimunud pikett , mille pahased kasvatajad ja lapsevanemad korraldasid seoses Valga linnavalitsuse kavaga kehtestada tulevast aastast lasteaedades iga lapse pealt <arv>-kroonine maks . Atonen ütles eelmisel reedel , et tema jätkamine linnapeana tuleb kõne alla siis , kui linnavolikogu nõustub tema esitatud tingimustega . Tänavune õpetaja Laur on Noarootsi gümnaasiumist Maalehe Arno Tali sihtkapital annab täna Noarootsi gümnaasiumis üle tänavused õpetaja Lauri preemiad ning paljulapselise maaõpetaja preemia . õpetaja Lauri esimese preemia saab Noarootsi gümnaasiumi ajalooõpetaja Ivar Rüütli , kes õpetab gümnaasiumis ajalugu ja rootsi keelt ning on Paslepa rahvaülikooli hoolekogu esimees . õpetaja Lauri teise preemia saab Järvamaa Sargvere põhikooli kehalise kasvatuse õpetaja Taiga Laur , kolmanda preemia Võrumaa Misso keskkooli füüsika , matemaatika ja informaatika õpetaja Margus Neider . Arno Tali sihtkapitali algatust toetav sotsiaalministeerium annab preemia paljulapselisele maaõpetajale . Tänavu saab selle Kuusalu keskkooli kunsti- ja käsitööõpetaja , kolme lapse ema Margit Kronström . Uued kantslerid Riigikantselei ning kultuuri- ja haridusministeeriumi ühiskomisjon tegid eile ettepaneku nimetada ministeeriumi kantsleriks Georg Aheri . Praegu ajakirja Elav Loodus peatoimetajana töötava Aheri peab ametisse kinnitama kultuuri- ja haridusminister Jaak Aaviksoo . Varem on Aher olnud kooliameti peadirektor . Ministeeriumi eelmine kantsler Enn Siim lahkus ametist omal soovil novembris , pärast uue kultuuri- ja haridusministri Jaak Aaviksoo tulekut . Esmaspäevast töötab teede- ja sideministeeriumi asekantslerina Viktor Palmet , kes hakkab juhtima merendusalast õigusloomet ja välja töötama merenduse arengu programmi . <arv>. aastal sündinud Palmet on lõpetanud <arv>. aastal Leningradi Kõrgema Merekooli . <arv>-<arv> aastatel töötas ta mitmes välismaa laevandusfirmas , alates <arv>. aasta lõpust Eesti veeteede ametis . Tallinna ja Tartu vahel sõidab jõulurong Eesti Raudtee paneb homme käiku jõulurongi Tallinn-Tartu-Tallinn . Rong väljub Tallinnast kell <arv> ja Tartust kell <arv>.<arv>. Seoses jõulude ja aastavahetusega jäävad <arv>. ja <arv>. detsembril ära rongid Tallinna-Narva , mis muidu väljub kell <arv>.<arv> , ja Narva-Tallinna , mis väljub <arv>.<arv>. Kell <arv>.<arv> väljuv Tallinna-Rapla rong jääb ära <arv>. , <arv>. ja <arv>. detsembril . Kell <arv>.<arv> väljuv Rapla-Tallinna rong ei sõida <arv>. ja <arv>. detsembril ning <arv>. jaanuaril . Rongid Tamsalu-Aegviidu , väljumisega kell <arv>.<arv> , Tapa-Aegviidu , väljumisega kell <arv>.<arv> ja <arv>.<arv> ning Aegviidu-Tapa , väljumisega <arv>.<arv> , <arv>.<arv> ja <arv>.<arv> , jäävad käigust ära <arv>. , <arv>. , <arv>. , <arv>. , <arv>. ja <arv>. detsembril ning <arv>. jaanuaril . Rongid Tartu-Jõgeva , väljumisega kell <arv>.<arv> ja Jõgeva-Tartu , väljumisega kell <arv>.<arv> , ei sõida <arv>.-<arv>. , <arv>. ja <arv>. detsembril ning <arv>. jaanuaril . Rongid Tartu-Elva , väljumisega <arv>.<arv> ja Elva-Tartu , väljumisega <arv>.<arv> , ei sõida <arv>.-<arv>. ja <arv>. detsembril ning <arv>. jaanuaril . Piirilt Tarusse kell <arv>.<arv> sõitev rong jääb käigust ära <arv>. jaanuaril . Estonia tugirühm esitab hagi uuel aastal Estonial hukkunute omaste hagi esitamine Estonia ehitanud laevatehase ja laeva klassifikatsioonifirma vastu lükkub edasi uude aastasse , ütles omaste tugirühma esimees Gunnar Bendreus . Bendreus on varem öelnud , et tugirühm võib kohtusse kaevata laevatehase , Prantsuse klassifikatsioonifirma Bureau Veritas ja Soome mereameti . " Meil on kohtu kaudu võimalik neilt kahjusummana kätte saada kaks korda rohkem , kui maksis kindlustusfirma Skuld , " kinnitas Bendreus , kelle andmetel maksis Skuld kindlustuskompensatsioonidena välja <arv>-<arv> miljonit Eesti krooni . Kohtuprotsessi alustamiseks nõutav <arv> <arv>-kroonine tagatissumma on Estonia tugirühmal koos . Omaksed , kes soovivad toetada kohtuskäimist Estonia ehitajate ja laevale liiniloa andjatega , peavad maksma <arv> USA dollarit , Balti riikidest pärit hukkunute omaksed <arv> dollarit . Silvia Hiibus Piparkoogimaja " ehitamiseks " on vaja <arv>/<arv> kg piparkoogitainast , <arv>-<arv> dl suhkrut , <arv> munavalge ja tolmsuhkrut . Taigen tuleks valmis teha vähemalt päev varem . Aegsasti joonistage paberile ka majaosade shabloonid ja lõigake need välja . Rullige taigen <arv>,<arv> sentimeetri paksuseks . Asetage maja shabloonid taignale ja lõigake noaga välja . Pange taignast majaosad pärgamentpaberiga kaetud pannile , lõigake ettevaatlikult noaga sisse aknaaugud ja ukseava ning küpsetage <arv>-kraadises kuumuses . Kontrollige , kas kõik vajaminevad majaosad on taignast välja võetud ja küpsetatud . Piparkoogimajaks on vaja teha kaks katusekülge , kaks otsaseina , kaks külgseina , neli korstnakülge , <arv>-<arv> aknaluuki , üks uks , neli külge kuusele ja väike süda kuusetippu panemiseks . Koguge järelejäänud taignaribad kokku , suruge pallikeseks ja rullige uuesti lahti . Sellest taignatükist lõigake majale aluspõhi . Küpsetage ka see . Kui tainast jääb veel üle , tehke majale maast katuseni ulatuv redel . Sulatage suhkur potis . Kui suhkur on pruunistunud , valmistage siirup , mille abil pange maja kokku . Kõigepealt asetage põhi tasasele alusele , kastke maja esi- ja külgseinad siirupisse ja sättige paigale . Seejärel kinnitage katus ja korsten , lõpuks aknaluugid ja uks . ärge unustage panna maja ette jõulukuuski . Kaunistuseks valmistage munavalgest ja tuhksuhkrust paks mass . Tõstke see lusikaga väikese kilekoti nurka , millesse lõigake kääridega väike auk . Läbi selle suruge mass peenikese joana katusekivideks , aknaraamideks ja -luukideks . Kaunistage " lumega " maja korsten ja kuused . " Lumisemaks " saab maja teha tolmsuhkruga . Silvia Hiibus Kui olete otsustanud jõululaupäeval pakkuda kodustele ja külalistele tavapärase seaprae asemel küpsetatud kalkunit , peaks ettevalmistustega algust tegema päev varem . Kalkun peab olema vähemalt ööpäeva seisnud marinaadileemes , mis on valmistatud veiniäädikast , soolast , piprast , loorberilehest ja punasest veinist . Enne küpsetamist tõstke kalkun marinaadileemest välja ning kuivatage seest ja väljast majapidamispaberi või puhta lapiga . Segage sool , pipar ja punane jahvatatud pipar ning hõõruge kalkun sellega nii seest kui väljast sisse . Laske seista toasoojas <arv>-<arv> tundi . Seejärel täitke kalkun seest rosinate , kooritud tervete mandariinide , kuivatatud ploomide ( kivideta ) ja poolitatud sibulõuntega ( seemned tuleks eelnevalt eraldada ) . õmmelge täidetud kalkun linase lõngaga korralikult kinni , et täidis välja ei valguks . Linnu tiivad ja koivad siduge tugevasti vastu keret . Kuumutage ahi , valage ahjupannile keev vesi ja asetage sellesse ettevalmistatud kalkun , rinnapool ülespoole . Küpsetamisel vähendage ahju kuumust . Kastke kalkunit panniloleva leemega sageli . Kalkuni kõrvale pannile asetage paar suuremateks tükkideks lõigatud porgandit ja paar väiksemat sibulat . Kalkun hautatakse pehmeks nõrga kuumusega ahjus . Kui arvate , et praad ei ole küllalt pruun , tõstke küpsetamise lõpupoole ahju temperatuuri . Kalkunit võib ka pealt määrida hapukoorega ja jätkata seejärel pruunistamist . Pidulikul jõuluõhtul asetage küpsetatud kalkun tervena vaagnale . Praele suruge sisse serveerimisvarras ja juurde asetage terav nuga . Kalkunipraad lõigatakse lahti peolauas . Kõhust välja võetud puuviljad asetage vaagnale prae kõrvale , samasse võite asetada ka tükeldatud ja ahjus küpsenud porgandeid ning terveid sibulaid . Küpsetamisel saadud kaste valage läbi söela kastmekannu või kaussi . Soovi korral võib kastmele lisada hapukoort ja maitsestada soolaga . Juurde serveeritakse kartuleid eri anumas . Sobivaks lisandiks on ka toorsalatid . Epl Eesti Päevaleht vabandab , et eilsesse lehenumbrisse sattus Vassili Riisi foto asemel Villem Ridala foto . Jüri Luik Eesti-Läti merepiirivaidluste lähiminevikust ja tänapäevast ( Luup , <arv>/<arv> ) " Kus on ometi Arnold Rüütel , kellel jätkus märtsis-aprillis põllumehetarkust seletada , et ega me vaala jaga , ikka räimi . " Epl Tallinna linnavalitsuse õigusvastaselt võõrandatud vara tagastamise komisjon tühistas <arv>. detsembril oma <arv>. aasta <arv>. oktoobri otsuse Aleksander Nevski kiriku tagastamise kohta siseministeeriumis registreeritud , Stockholmi sinodile alluva Eesti Apostlikule õigeusu Kirikule ( EAõK ) . Toompeal asuvat Nevski kirikut ja muud õigeusukiriku varas taotleb tagasi nii Moskva patriarhaadile alluv Eesti õigeusu kirik kui ka Stockholmi sinodile alluv EAõK . Mõlemad esitasid avalduse <arv>. aastal , kinnitas Baltic News Service-ile Tallinna linnavalitsuse linnavaraameti juhataja asetäitja Voldemar Trumm . Linnavalitsus lähtus oma varasema otsuse tühistamisel mõlema taotleja esitatud dokumentidest , sest need nõuavad põhjalikku uurimist , lisas Trumm . Trummi kinnitusel pole kumbki pool esitanud vara tagastamise komisjonile kinnistuslehte ja dokumente kirikuvara õigusvastase võõrandamise kohta <arv>. aastal . Enne sõda kuulus EAõK-le Tallinnas üle kümne kinnisvaraobjekti . Siseministeeriumi kirikuregistris on ametlikult registreeritud Stockholmi sinodile alluv EAõK , mille kohus tunnistas <arv>. aastal ennesõjaaegse Eesti õigeusu kiriku omandi õigusjärglaseks . Peapiiskop Kornelius süüdistab riiki tema juhitava õigeusu kiriku diskrimineerimises ja on kaevanud välisriikide saadikutele Eesti võimude peale . <arv>. detsembril jättis Tallinna linnakohus läbi vaatamata Moskva patriarhaadile alluva Eesti õigeusu kiriku peapiiskopi Korneliuse hagi , mis taotles kiriku tunnistamist õigusjärgseks omandireformi subjektiks . Kohus põhjendas oma otsust sellega , et Korneliuse juhitav õigeusu kirik on Eestis seaduslikult registreerimata , ka kiriku põhimäärus on registreerimata vastavalt kirikute ja koguduste seadusele . <arv>. detsembril korraldas peapiiskop Kornelius Tallinna kesklinnas õigeusklike ristikäigu , kus osales üle <arv> inimese . Meeleavaldajad nõudsid Moskvale alluva Eesti õigeusu kiriku tunnistamist EAõK vara omanikuks . Ristikäigu eesotsas kõndis Eesti õigeusu kiriku peapiiskop Kornelius . Peapiiskop Korneliuse pressiesindaja preester Leonti Morozkin ütles ETA-le , et <arv>. detsembril esitas peapiiskop Tallinna ringkonnakohtule apellatsioonikaebuse linnakohtu otsuse peale , millega kohus jättis Korneliuse hagiavalduse läbi vaatamata . RAEPRESS Kopli savikarjäär rekultiveerimisele Eile kirjutasid Tallinna keskkonnaamet ja osaühing Slops alla lepingule Kopli ammendunud savikarjääri rekultiveerimiseks , ütles ameti juhataja Aap Mumme . Vastavalt lepingule teeb Oü Slops ettevalmistus- ja ehitustöid Kopli savikarjääri kasutuselevõtuks inertsete jäätmete matmispaigana . Tööd peavad valmis saama järgmise aasta esimeses kvartalis . Pärast seda jätkab Oü Slops tegevust ladustamispaiga operaatorfirmana . Karjääri rekultiveerimistööd peaksid algama järgmise aasta teises kvartalis . Tallinna keskkonnaamet abistab Slopsi savikarjääri rekultiveerimistö= ödel varustades operaatorfirmat linna keskkonnaseisundit puudutavate normdokumentide ja infoga . Keskkonnaamet abistab Slopsi investorite ja finantseerimisallikate leidmisel ning vajadusel soodsa maarendi lepingu sõlmimisel . Lepingu kohaselt ei kanna Oü Slops karjääri nõlvade püsivusseire korraldamisega seotuid kulutusi ja kohustusi . Oü Slops sai tööde alustamiseks laenu Tallinna Jäätmehoolde fondilt . Spordihalli rajakate on paigaldatud Saksa firma Polytan lõpetab Tallinna Spordihalli rajakatte paigaldamist , ütles Tallinna Linnaehituse munitsipaalettevõtte direktor Vladimir Issakov . Rajakate on praegu juba paigaldatud , kuid lõplikult valmis see veel pole . Vladimir Issakovi sõnul tuleb maha märkida rajajooned ning teha mõned rajakatte viimistlustööd . Tööd on esialgsete plaanide kohaselt kavas lõpetada sel aastal . Spordihalli inventari ( tõkked , hüppematid ) hankimiseks on tarneleping Soome firma RAITA Sport OY-ga . Lepingu kohaselt tarnib firma kogu spordihalli inventari Tallinna järgmise aasta jaanuaris . Osa spordiinventarist valmistab firma ise , osa aga ostab . Muusikaakadeemia ehitus jätkub Eelmisel nädalal sõlmis Tallinna Linnaehituse munitsipaalettevõte lepingu aktsiaseltsiga Facio Ehitus Eesti Muusikaakadeemia ehituse jätkamiseks , ütles Tallinna Linnaehituse direktor Vladimir Issakov . Lepingu kohaselt ehitab AS Facio Ehitus muusikaakadeemia ühte korpust . AS Facio Ehitus alustas tööde ettevalmistamist . Firma peab tööd lõpetama maikuus . Ehitustöid finantseerib riik <arv> miljoni krooniga . Parkimiskorra sisseseadmine edeneb Tallinna linnavalitsus hakkab reedel istungil arutama sõidukite parkimist käsitlevaid õigusakte . Otsuse eelnõu kohaselt määratakse kindlaks kesklinna tasulise parkimisala territoorium , parkimiskorra rikkumisega seotud sõidukite sundteisaldamise ja hoidmise kulumäärad ning valveta tasulise parkimise hinnad . Linnavalitsus kinnitab määrusega ka erinevate aktide ja lubade vormid . Parkimiskord ja kinnitamisele tulevad õigusaktid hakkavad linnavalitsuse nõusolekul kehtima järgmise aasta <arv>. jaanuarist . Reedesel linnavalitsuse istungil on kavas kinnitada Tallinna transpordiameti põhikirja uus redaktsioon ja munitsipaalettevõtte Signaal põhikirja muudatused . Linnavalitsus määrab ka loteriide korraldusloa väljaandmise korra . Epl Mustamäe haigla traumapunkti oli eile pärastlõunaks pöördunud <arv> libedatel kõnniteedel kukkunud inimest , neist viis jäi raskemate traumadega haiglaravile . Mustamäe haigla traumapunktist öeldi , et libedatel teedel kukkusid peamiselt <arv>-<arv>-aastased inimesed . Mitmed neist vigastasid hüppeliigest või randmeluud . Kolmekümnest traumapunkti pöördunust tuli arstide kinnitusel viis haiglaravile jätta . " Neil olid reie- , käe- ja küünarluu murrud , " selgitas üks Mustamäe haigla traumapunkti arst . Munitsipaalettevõtte Tallinna Eriautobaas teenindusjuhataja Jüri Jaaksoni kinnitusel on ettevõttel Tallinna linnaga leping vaid sõiduteede liivatamiseks . " Muidugi liivatame ka ülekäigukohti , kuid kõnniteedele meie masinad ei lähe , " sõnas Jaakson . Jaaksoni andmetel peavad kõnniteid liivatama eelkõige sõidutee ääres paiknevate maa-alade valdajad . " Koolid , ministeeriumid ja teised asutused-ettevõtted peavad ise oma maja ette liiva loopima , " selgitas Jaakson , kelle hinnangul peaks kõnniteede liivatamist kontrollima linnavalitsus . Mustamäe linnaosa valitsuse kommunaalosakonna juhataja Ain Veltmann ütles , et kõnniteede liivatamise eest linnaosas kannavad praegu hoolt vaid majahoidjad . " Mustamäel on <arv> maja ja kahjuks peavad majahoidjad suurema liivatamistöö linnaosa kõnniteedel ise ära tegema , " nentis Veltmann . Mustamäe suuremate sõiduteede ääres asuvaid kõnniteid on liivatama tellitud Kesklinna Parkide munitsipaalettevõte . " Me ei oska öelda , millal nad tööga Mustamäele jõuavad , sest neil on praegu väga palju tegemist kesklinnas ja mujal , " selgitas Veltmann . Veltmanni sõnul puuduvad Mustamäe linnaosa valitsusel erimasinad kõnniteede liivatamiseks ning praegu pole neid võimalik ka osta . " üks korralik kõnniteede libedatõrje seadmete komplekt maksab keskmiselt miljon krooni , " lausus Veltmann . Maire Liivamets Ott Varangu . Abielumehe pihtimus . AS Kuldsulg , <arv>. Tundmatu vana mees , nimeks Ott Varangu , autor ja peategelane ühteaegu , kurdab oma elumurede üle . Pihib lugejale , sest lähedast hinge , kes teda vaikides ära kuulaks , pole silmapiiril näha . Naine küll on , aga tema vaikselt kuulamisega juba ei lepiks . Vana mees oskab ja armastab ehitustööd . Paistab , et ta naudib töötegemist ka kui protsessi . Ehitamislust lausa uimastab , aga pole ka ime , suvi on tulekul , suvitajad saabumas - tähendab , rahalootused suurenemas . Kõik tundub rahulikult kulgevat , ainult et vana mees on loomult kurvavõitu . Ja mitte pelgalt seetõttu , et väikekodanlike harjumuste ja nõudmistega Helina ta rahateenimisplaani peale vihastas ja pealinna tagasi kihutas ... Varangu kurbus näib olevat eksistentsiaalne ja seda ei leevenda päriselt viinapits ega naljakalt viisakas vandesõna ai-petri . Varangu kurbus on õigupoolest pööratud minevikku , millel pole tema jaoks enam võlu ega võimu . Nii ongi raamatus vaid üks tegelane - vana mees . Paraku pole ta eriti haarav karakter . Tegelane Varangu kaebleb ja nostalgitseb aegade ja inimeste üle , aga teeb seda minu arvates igavalt ja trafaretselt . Ehitustöid tehes tuleb vanale mehele meelde , et olid odavamad päevad , mil tema noorem ja väärikamalt hinnatud ja kui ta tegigi eksisamme , siis arusaamatusest ! Vana mees pahandab parajalt nõukogude ühiskonna peale ja kiidab ka uut , kuid piiril , kus lugejal võib hakata ebamugav . Pole minu asi arutada vana mehe kommunistiks saamise ja olemise küsimust , Kaidaneeme päriselanik Eeri Rommel pilab teda nagunii , aga kuna Varangu on loomult heatahtlik inimene , ei tee ta teise vana mehe jutust suuremat välja . Helinal oli eeldusi põnevaks karakteriks kujuneda , sest autoril on naistegelas ( t ) e peale silma , ent seekord pühendub autor siiski enese muredele . Ehitamise kõrval tundub köitvat Varangut veel sauna kütmine ja kalasuitsutamine . Ta kütab sauna endale , nädalalõpuks saabuvale naisele ja supelsaksale . Keegi võiks kokku lugeda , mitu korda Ott Varangu teose jooksul sauna kütab ? Ja nagu iga auväärsesse ikka jõudnu , armastab vana Varangugi targutada . Tema isekeskis mõtisklused pole originaalsed või sügava haardega , pigem toetuvad need vaimse tööga tegeleva inimese tüüpteadmistele . Oodanuks lihtsat elutarkust , näiteks Eeri ja Antoni suu läbi . Aastatetagune Kaugveri vana mees äratas vähemalt kaastunnet , Ott Varangu turjale kogunenud probleemid jätavad aga ükskõikseks . Muidugi kiirustab vana meest taga inimlik aeg . Raha , õnne , kirjutamistööd - kõike tahaks ! Aga kõike ei saa ju siin ilmas kunagi . Kummaline , et nii vana mees taolise primitiivse järelduseni ei jõua . Konkreetsel juhul on mõistlikum jätta raamat kunstiliselt hindamata - vana mees on niigi kurb . Siiski arvan , et kõnealuse raamatu pealkirjaks sobinuks pretensioonitum , teemakohasem ja sõbralikum " Vana mehe pihtimus . " Pseudonüümne Varangu jääb teadlikult avalikustamata , keda see tõesti huvitab , uurigu ise . Kuno Raude Eesti represseeritute liidu Memento Rakvere ühing on trükiks ette valmistanud raamatu " Lääne-Virumaa elanikkonna kaotused okupatsiooniaastatel " . Raamatus käsitletakse arreteerimisi Lääne-Virumaal <arv>.- <arv>. aastal , metsavendade tegutsemist samal ajavahemikul , <arv>. ja <arv>. aastal Lääne-Virumaalt Venemaale küüditatute nimekirju , <arv>. aastal nõukogude mobilisatsiooni , arreteerimisi ja hukkamisi Saksa okupatsiooni ajal , metsavendade tegutsemist <arv>.- <arv>.aastatel , arreteerimisi alates <arv>. aastast . Raamat sisaldab üle <arv> Lääne-Virumaalt rasket teekonda alustanud inimese nime , andmeid nende sünniaja , -koha , karistusmäära , väljasaatmiskoha ja edasise saatuse kohta . On alust arvata , et trükiks ettevalmistatud materjal pakub huvi kõikidele virumaalastele üle Eesti . Ka kohalikele omavalitsustele Virumaal , raamatukogudele , teadusasutustele , arhiividele , nendele inimestele , kes on nii või teisiti kokku puutunud repressioonidega Eestis . Kogutud materjal peaks huvi pakkuma ka väliseestlastele , sealsetele eesti organisatsioonidele . Raamatu koostajate hinnanguil kujuneb raamatu ettetellimise hinnaks ca <arv>-<arv> krooni , mille võib saata Eesti represseeritute liidu Memento Rakvere ühingu arvele N<arv> aadressil : Eesti ühispanga Virumaa piirkonnakontor , Turu plats <arv> , EE<arv> Rakvere . ühtlasi andke endast niipea kui võimalik märku ERL Memento Rakvere ühingu juhatusele telefonil ( <arv> <arv> ) <arv> <arv> , või kirjutage aadressil õilme Nurk , Tuleviku <arv>-<arv> EE<arv> Rakvere . Teretulnud on annetused sponsoritelt , keda peetakse meeles väljaantava raamatu lõpus avaldatavas sponsorite nimekirjas . SIRJE KIVIMäE , Baltisaksa Kultuuri Selts Eestis Küllap oli Eesti Päevalehe ajalootoimetajal põhjust kurta ajalooteemade vähese käsitlemise üle . Aga ajaloobuum on ka möödas . Alles ju olid kõik me väljaanded täidetud igal tasemel ajalookirjutistega . Rahvusliku ajaloo taastunnistamine iseloomustas kõigi Ida-Euroopa rahvaste vabadusliikumist . Võib aga öelda , et Eesti puhul toimus see isegi kauem ja ulatuslikumalt . Kõigepealt mobiliseeris eestlasi Moskva vastu stalinlike repressioonide esiletoomine . Kõige enam aga pakkus eestlastele pidepunkte kahekümneaastane riiklik iseseisvus . Kahtlen küll , kas kõik usinad ajaloost kirjutajad kohe mõistsid , et sellest tuleneb taasiseseisvumise õiguslik alus . Esmalt sooviti unustusse surutud suurmeeste elulugude , Vabadussõja kangelaslike võitluste ning Eesti Vabariigis saavutatu kaudu anda rahvale tagasi tema ajalugu . Lisagem Muinsuskaitse Seltsi algatatud ajalooliste nimetuste taaskasutuselevõtt ja Vabadussõja mälestusmärkide ülesehitamine , mis kindlasti kiriklikult õnnistati . Teatav ülepingutamine oli paratamatu , niisamtui kui " valgete laikude " avastamise tuhinas mineviku mütologiseerimine . Mu meelest see publitsistlik mütologiseerimine sundis end tagasi hoidma professionaalseid ajaloolasi . Enamik ei jäänud ju uuestiseletamisest sugugi kõrvale , ainult et nende tõsiasjadele toetuv kainus ei vastanud alati n-ö masside ootustele . Tähele võiks panna siiski , et nad kõik ei pidanud seejuures tegema kannapööret . Pigem asjaolu , et üsna paljud ajaloolased olid alati tegelnud " õige asjaga " , ei võimaldanudki neil varem esile tikkuda . Aga selge on ka , et ajalooteadus on alati ideoloogia ning teatav märk on ametilt ajaloolastele külge jäänud . Nagu korvamaks ajaloolaste kidakeelsust , võtab Andrei Hvostov Eesti Päevalehe <arv>. detsembri nubris jutuks Eesti välispoliitika selgitamise ajaloo kaudu ja nimelt presidendi Saksamaa taasühinemise päeval Berliinis peetud kõnest lähtudes . <arv>. oktoobri kõnes keskendus president oma põhiteesile Eesti ajaloolisest kuuluvusest Euroopasse , rõhutades sedakorda eriliselt , et baltisakslased on Eestile olnud kultuurisillaks ja vaimseks kantsiks . Rahvuslikul ärkamisajal kujundatud eestlaste ajalooteadvuse nurgakiviks sai vastasseis sakslusega , mida <arv>.- <arv>. aastail ei süvendanud ainuüksi Landeswehri üle saavutatud võidu tähtsustamine bolshevikevastase võitluse tahaplaanile jättes , vaid ka Eesti professionaalne ajalooteadus . <arv>. aasta sügisel ei salanud ametlik press rahulolu sakslaste lahkumise üle . Mida mõtles õieti Tammsaare , kui soovitas vene keelt õppida ? Pole põhjust mitte uskuda Ain Kaalepit , kelle arvates oli eesti noorus tollal pigem saksa- kui venevastaselt meelestatud : rahvuslik müüt " seitsmesaja-aastasest orjapõlvest " oli veel täiesti elav . Selles osas nõukogulik ajalooõpetus lisas ainult värvi ja defineeris selle vastasseisu klassivõitluseks . Näiteks Tartu ülikooli saavutuste üleslugemisel baltisakslastest küll mööda ei saanud . Kena oli ka teada kuulsaid siitmaalt pärit meresõitjaid . Hindamist leidsid saksa pastorite teened eesti kirjakeele arendamisel , aga muidu olid nad läbinisti tagurlikud . Muid sakslasi peale parunite nagu polnudki , needki nimetud . Ega ma palju imestanudki , kui aastakümne pikkuse staazhiga kultuuriajakirjanik tahtis teha saadet balti aadlist , aga küsimuse peale kellest , teadis ta ainult Ungern-Sternbergi nimetada , muidugi üldtuntud Ungru krahvi tõttu . Seesama vähegi laiema tausta puudumine nähtub ajakirjanike kokku pandud lugudes mõnest Eestit abistavast baltisakslasest . Eesti suundumusi jälgides osutas Soome ajalooprofessor Matti Klinge küll juba <arv>. aastal , et uus identiteeditunne lähtub avaramast kontekstist : eestlus tänapäeval tähendab luterlust , ajaloolisi mälestusmärke , eesti keelt ja kirjandust , aga ka kunagise saksa kultuuri teadlikult positiivset väärtustamist , erinedes selle poolest eestlusest " kodanlikus " Eesti Vabariigis . Nüüd , arvas Klinge , meenutatakse uhkusega seda , et Eesti kuulus kunagi Saksa Rahva Püha Rooma keisririiki ja sellel asjaolul on kaalu Euroopasse integreerumisel . Sama seisukohta on meie president esindanud ilmselt kõige järjekindlamalt , surudes läbi Maarjamaa Risti ordeni kuulutamise kõrgemaks riiklikuks autasuks . Kuid arvata , et rahvusliku ajalooteadvuse paradigma selles suunas oluliselt nihkunud oleks , vist ei saa . Täiesti mõistetav on hämmeldus , millega reageerisid Maarjamaa Ristile mitu parlamendisaadikut , aga siis oli asjaga kiire . Hiljem leiti rahulolematusele veel kinnitust äsjatõlgitud lätlaste ajaloost . Aga naljakas on see meie ajaloost arusaam . Keegi ei protesteeri , et riigivapil olevad kolm näljast leopardi samast vallutusajast pärinevad ja läbi sajandite püsisid Eestimaa rüütelkonna , selle saksa rüütlite omavalitsuse kantsi vapina . Paraku on vähe neid , kes teavad põhjust , miks president viimase Saksamaa visiidi ajal jagas Maarjamaa Riste baltisakslastest doktoritele Ströhmile ja Nielsen-Stokkebyle ning professor Meissnerile . Vaatamata tuntavatele muutustele meie ajalookirjutuses pole põhjust sakslaste osa mõtestamisel suuremast teisenemisest kõnelda . Omalt poolt presidenti toetades veenab Ajaloo Instituudi direktor Priit Raudkivi , et tee Akkonist Pühal maal Saksa ordu keskuseks saanud Viini viis läbi Liivimaa , kuid vaevalt , et ordu ajaloo uurimine meil kunagi laiemat toetuspinda leiab . Seosest Saksa Hansaga Eesti alale tõusnud kasu üle eriti ei vaielda . Ometi võiks lõpuks selgeks rääkida , kas Peeter Suure poolt balti rüütelkondadele säilitada lubatud saksa keel , saksa õigus ja Augsburgi usutunnistus , see tähendab autonoomia tõi kaasa ainult talurahva sügavama pärisorjastamise või oli sellest ka mingit kasu eestlastele . Ja mille läbi me siis ikkagi erineme idapoolsest naaberrahvast ? Need on üpris põhimõttelised küsimused , mis eeldavad Eesti ajaloo nägemist mitte üksnes avaramas kontekstis . Esmaseks ülesandeks jääb ikkagi eestlase jälgede otsimine , aga ajaloolase professionaalsuse tingimuseks peaks olema ka rahvusliku eelistuse silmaklappide kõrvaleheitmine . Kuid niisuguseks ketserluseks ei ole rahvusriigis aeg veel küps ja sedamööda on president oma ajalookontseptsiooniga üsna üksi . SIRJE LAURING Hendrik Krummi isikukogu Rahvusraamatukogule Täna kingib Estonia teatri näitleja Katrin Karisma Eesti Rahvusraamatukogule oma abikaasa , Estonia teatri kauaaegse laulja Hendrik Krummi isikukogu . Mahukad ja kultuurilooliselt huvitavad materjalid kajastavad tipptenori <arv>-aastast tegevust teatri- ja kontserdilaval ning tema pedagoogitööd . Hendrik Krummi kogus on noote , heliplaate- ja kassette tema lindistustega ning osaliselt peetud päevik . Pidulik üleandmine algab kell <arv> rahvusraamatukogu peadirektori Ivi Eenmaa kabinetis . Eesti Rahvusraamatukogu säilitab Hendrik Krummi materjale nimelise koguna muusikafondis . ETA/EPL Kunstihoones avatakse täna näitus Socium Lisaks eile avatud Harku <arv> retrospektiivile ja täna algavale konverentsile Tallinn-Moskva kunstisild avatakse täna Tallinna Kunstihoones Ants Juske ideenäitus Socium . Esindatud on erinev meedia - balti-saksa maalikunst , stalinistlik kunst ja hüperrealism , videoinstallatsioon ning " elavad skulptuurid " . Viimaseid saab näha ainult näituse avamisel , täna kell <arv>. EPL Reisiraamatud Teaduste Akadeemia Raamatukogus Teaduste Akadeemia Raamatukogus avati uus raamatunäitus " Eesti reisikirju <arv>-<arv> " . Ligi kahest ja poolesajast raamatust koosnev väljapanek annab ülevaate viimase <arv> aasta jooksul eesti kirjastuste poolt välja antud eesti autorite , aga ka Eestimaal elanud või Eestit külastanute reisikirjadest . Näitus jaguneb kahte põhiossa : " Eestimaal " ja " üle piiri " . Esimene hõlmab põhiliselt matka- ja reisijuhte , märkmeid Eesti loodusest jm , väljapaneku teise osa põhjal saab pildi reiside geograafilise haarde tõelisest ulatusest . Mina-vormis vahetute reisimuljete kõrval on näitusel ka reisikirjanduslikke ilukirjandusteoseid . Väljapaneku ülesehitus on kronoloogiline , osade sees alfabeetiline . Näituse kohta on koostatud kataloog , mida saab kohapeal osta . Kataloog sisaldab lisaks raamatuloendile nii geograafilise registri , kust on võimalik leida andmeid enam huvitava riigi või piirkonna kohta , kui ka autoriregistri , mis toob välja meie suuremad rännu- ja kirjamehed . Näitus jääb avatuks <arv>. jaanuarini . Mari Kolle Euroopa kommetest on meil omaks võtta nii head kui halba . Mitmes riigis on juba aastakümneid kujunenud traditsiooniks esitada jõulude ajal Georg Friedrich Händeli oratooriumi " Messias " . Selle kena tava on võtnud meie mail kanda Eesti Filharmoonia kammerkoor Tõnu Kaljuste juhatusel , kes <arv>. detsembril esitab koos Tallinna Kammerorkestriga " Messia " Estonia Kontserdisaalis , juba mitmendat jõuluaega järjest . Erinevalt mõnestki praegu kõrgelt hinnatud klassikalisest suurvormist ei ole Händeli " Messias " üles äratatud pärast sajanditepikkust varjusurma . Teost on saatnud pidev populaarsus <arv>. aasta esmaettekandest peale . Oratooriumi aines pärineb peamiselt Uuest , osalt ka Vanast Testamendist . Siiski ei ole " Messia " sisu hingelähedane üksnes kristlikku kultuuriringi kuulujatele - selles kajastub üldinimlik lunastusidee . Nagu viimasel ajal kombeks , püüavad ka Kaljuste ja tema kammerkoor esitada Händeli suurteost võimalikult ajastutruult . Solistide seas on rahvusvaheliselt tuntuim Inglise barokktenor Ian Honeyman , kes tegi kaasa ka eelmise aasta " Messia " esitusel . Teised solistid on Kaia Urb , Katariina Altheus Rootsist ja Uku Joller . " " Messia " sõnum väljendub teoses tervikuna , igaühe jaoks väga personaalselt , " ütleb Kaljuste . " Ajaleheveergudel on seda raske üle rääkida , selleks on need mõtted meis kõigis liiga sügaval . Olles ise parajasti niiöelda teose keskel arvan , et kõige olulisem on igaühe sisemine vabadus tunnetada oma seost selle muusikaga . " Kaljuste on veendunud , et " Messias " on kõikide suurte oratooriumide seas üks olulisemaid , ja jõuluaja tähtsaim tippteos üldse . " Alati leidub saalitäis inimesi , kes seda kuulata tahavad . Seetõttu on mõistetav , et aastavahetusel esitatakse " Messiat " sagedasti ja paljudes maades . Kindlasti tahan " Messia " jõuluaegse esituse traditsiooni meilgi püsivana hoida . " Igal " Messia " ettekandel otsustavad kuulajad ühe uuesti , kas teose kustumatus aktuaalsuses on suurem osa piiblitõdede kestvusel või geniaalsel helikunstil . Nii või teisiti , monumentaalne lõpukoor " Hallelujah " paneb ka skeptiku tahes-tahtmata kaasa elama . Seekord - jõulureede õhtul . Kärt Hellerma Kommentaar Põnev oli jälgida poleemikat , mis saatis Sorose keskuse aastanäitust " Biotoopia " - ka kõrvaltvaatajana , isegi sel juhul , kui näitusel käinudki polnud . Peenelt argumenteeritud kommentaarid ja oma nägemuse eluõigust kõrgete teooriate toel tõestavad arvustused moodustasid näituse võimuka lisaekspositsiooni . Tulemuse juures ei puudunud ka oma hirmutav , täielikke möödarääkimisi reetev element . Vaidluste alt kumas põhimõttelisi küsimusi ja just selliseid küsimusi , mida juba eos erinevalt tõlgendati . Lugejale tuletas see meelde teada tõde , et on siiski olemas selliseid paralleelseid sirgeid , mis kunagi ei lõiku . Tekitab imelikku kurbust , kui üha jälle avastad , et vaidlustes ei sünni enamasti ühtki uut tõde . Pigem võib mõnda diskussiooni sisenenu ühel hetkel koledasti ehmuda , kui märkab , et on oma tõlgendusega täiesti üksi - kuigi oli just kujutlenud , et just teda ja mitte kedagi teist toetab võimsate braavo-hüüetega terve suur mõtteline rahvahulk . Hämmastavalt suured erinevused on ka nende inimeste maailmapiltides , kes end meedia abil kriitikute-kunstiteadlastena esitlenud on . Tundub , et eesti kunstikriitikas toimib praegu kõrvuti mitu mõtteviisi . See pole iseenesest paha , kuigi kunstnikud kurdavad , et neid on sageli kriitikute omavahelistest mängudest üldse välja jäetud . Kas kunste on üks või mitu ? Kas kunstikriitikute ja kunstnike vaheline lõhe on tõesti lootusetu ja jääv ? Seni vististi küll , kuni lähtutakse sellest , et kunste pole mitte üks , vaid mitu . Võib-olla arvavad nii juba ka kunstnikud ise . Ja äkki ongi ? Kunsti õigusi võib ju tõesti igas suunas lõpmatuseni laiendada . Oluline on tulemus ja see , missugune mõju tal on . Võib-olla on see hirmus tagurlik , kuid sel puhul tahaks ikkagi muu hulgas rääkida ka kunsti ülendavast ja puhastavast toimest . Näib , et kriitik võiks olla paindlikum ning mitte ajada sassi kunsti ja elu ning talle meeldivaid teooriaid . Ta võiks olla suuteline endale aru andma ka kriitika peamisest nõrkusest , ikka ja jälle ettetulevast võimetusest tunnistada , et mida rohkem on mõnes kunstiteoses tõelisele kunstile iseloomulikku seletamatust ja salapära , seda raskem on kriitikul seda teost kontseptuaalselt lahterdada , oma karmile võimule allutada . Võimalik , et kriitikud jätavad just võimutunnet kaotada kartes taolise paradoksi mõnikord sihilikult vahele . Kriitik on kirjanikuga ühes paadis Tegelikult lootsin kõnelda hoopis eesti kirjanduse ja selle kriitika vahelistest umbseostest . Otsapidi on meie kunstikriitika probleemid ka kirjanduskriitikas märgata , aga tundub , et kunstnike ja nende kriitikute vahel valitseb siiski suurem lõhe ja võõristus , kui kirjanike ja kirjanduskriitikute vahel , kes sõidavad rohkem ühes paadis . Eks see tuleb ka väljendusvahendite eripärast . Kriitiku tööriist on kirjutatud sõna . Kunstnik ja tema töö libiseb hindajal kergemini käest , sest kunstil on enamasti mittesõnalised väljendusvahendid . Aga nii kirjanikud kui ka nende kriitikud töötavad n-ö " ühes materjalis " ja on seega käsist-jalust seotud . Eesti väikeses ja suletud kirjandusringkonnas tunnevad enamasti kõik kriitikud-kirjanikud üksteist . Tihti ollakse ka sõbrad , mis tähendab , et ka arvustustest on suuremad teravused juba ette välistatud . Ettevaatlike inimestena ei taheta üksteisega tülli minna - ja miks peakski - , üksikutele puudustele sõbra teoses võib ju ka läbi sõrmede vaadata . ühelt poolt on selline ringkaitse hästi mõnus - nagu siis , kui kindlasti tead , et sind kunagi ei reedeta . Meil näib olevat seaduspärane , et kui mõni kirjanik on juba natukenegi endale nime teinud , võib ta olla edaspidi julge : ta jääb teravast kriitikast puutumatuks ka siis , kui ta oma loomingus üha rohkem maha käib . On justkui kirjutamata seadus , et seda talle keegi must-valgel ütlema ei lähe . Ja kui lähebki , siis satub turmtule alla mitte kirjanik , vaid pahaaimamatu kriitik , kes on etteantud reegleid jultunult ignoreerinud . Seepärast nuheldakse kirjanduskriitikas peaasjalikult ainult uustulnukaid . Mäletan , missugusesse häbiposti naelutati Kati Murutar , kui ta oma " Naisena sündinud " ilmutas . Noomisin Murutari " Postimehes " toona ka ise . Kuigi oleks narr seda praegu kahetsema hakata , pean nüüd , hiljem , tunnistama , et Murutari puhul on tegemist elujõulise ja areneva andega , kelle keelekasutus ja stiil küll mõningat lihvi vajavad , kuid kellel on kahtlematult energiat , uusi ideid ja kelle töövõimet võiks mõnigi eesti loovisik kadestada . Ringkondliku vandeseltsluse näide on ka värskelt olemas . On väga iseloomulik , et meie tolerantsed meeskriitikud - viimati Peeter Künstler teisipäevases Postimehes - andestasid Toomas Vindile tema problemaatilise raamatu . Võimalik , et " Kojamehe naine " lülitas nende puhul tööle mingi muu ja kriitiku puhul tegelikult kõrvalise vastuvõtumehhanismi ( põlvkonnakaaslus , sooline solidaarsus , keldrikorteris elanute ühisnostalgia , sarnased seksuaalharjumused ? ) , nii et esteetilistest-kunstilistest kriteeriumidest polnud eriti kusagil juttu . Ja mis kriteeriumid needki on ? Polegi ju olemas sellist objektiivset mõõdupuud , mis annaks kriitiku hinnangutele absoluutse tõe garantii . Igasugune kriitika on alati kellegi maitseotsustus ja mõõdupuid annab siia-sinna nihutada . Nii kirjanik kui ka kunstnik on tegelikult kriitika ees väga kaitsetud , mõlemad omal moel - aga nad peavad sellega arvestama . Kaido Orula Kas meie publitsistlik ajalookirjutus vastab ajastu vaimule ning vajadustele ? Kas oleme oma ajalooteadvusega rahul ja kas saame sellega hakkama järsult avardunud maailmas ? Vastus on üks - ei ! Eesti ajalookirjutusel on pind jalge alt kadunud . Kadunud pole tugevad ajaloolased ega tõsised teadustööd , kadunud on midagi muud - rahvusliku ajalookirjutuse oma nägu . Osati tundub , et ajalooteaduse vajaduse laiem mõistmine on ebamäärane ka kutseliste ajaloolaste juures . Tundub , et professionaalidel puudub läbimõeldud arusaam , kuidas oma teadmistele anda üldkättesaadav väärtus . Tahes-tahtmatult kerkivad siinjuures mällu avalikud arutelud kaitse- , haridus- , maaelukontseptsiooni puudumise ümber . Kontseptsioon on praeguse Eesti ühiskonna jaoks üks võtmesõnadest . Kontseptsioon annab selgust , vastates küsimustele " mis seisus oleme " ja " mida ning kuidas tahame " . Seda selgust vajab ka Eesti ajalookirjutus kui üks võtmetähtsusega rahvusteadustest . Selgust nõuab eelkõige ajalooteadmise koht meie maailmanägemises , ning see , miks on ähmastunud eestlaste ajalooteadvus . Eks ole selle argiilminguks õhkamised vaimus " ega stagnaajalgi nii väga halb olnud ! " Kuna väljakutsuv ükskõiksus ajalookogemuse suhtes on levinud ( eriti noorte hulgas ) , siis peaksid ajaloolased endilt küsima , miks ei jõua nende professionaalsed teadmised inimesteni , kes seisavad väljaspool ajaloolaste tsunfti ? Kas mitte sellepärast , et ajalookirjutus ja eluliselt mõtlevad inimesed ei kasuta üksteisele arusaadavat keelt ? ühed kirjutavad <arv>. sajandi vaimus , teised mõtlevad juba <arv>. sajandis ! Jakobson on harjumus ärkamisaja suurkujud J. Köler , J. Hurt ja F.R. Kreutzwald tõdesid , kui vajalik on ühele rahvale ta enda liikmete poolt kirja pandud möödanikukirjeldus . Kui ajalookirjutus oleks üksnes sündmuste jada ning nende omavaheliste seoste ülesmärkimine , siis poleks C.R. Jakobsoni nägemust " Eestirahva valguse- , pimeduse- ja koiduajast " vaja olnud . Kuid kolmest isamaakõnest sai uue ajaloonägemuse üks nurgakivi , mis astus peagi baltisaksa ajalookäsitluse kõrvale ja asemelegi . See rahvuslik ajalookontseptsioon sai hiljem räsida tääkidele ja Stalini teostele toetuva nõukoguliku ajalookäsitluse käest , kuid ta püsis teatud mööndustega ning peidetult siiski . Ent nüüdseks on maailm temast mööda kasvanud . Eestlaste üldist ajaloohuvi peame me ise päris kõrgeks . Ja just sellel tasandil lööb selgelt välja ajalooteadvuse ebamäärasus . Me näeme sageli kindlusetust mitmete ühiskonnanähtuste lahtiseletamisel - puudub usaldustäratav ( maailmavaateline ) etalon . Rääkida ajaloost inimesele , kelle taskus on Shengeni viisa , samal viisil , kui möödunud sajandi ärksatele talumeestele , on naeruväärne . Publitsistlik ja kooliajalugu jätkavad aga suuresti nimelt seda rida . Ajalookirjutuse ja lugejate ootuste vahel on vastuolu . Selle tulemuseks on kultuurisituatsioon , kus hoiakute kõikumine - rahvusromantismist nihilismini , ideoloogia fetisheerimisest kuni selle täieliku hukkamõistuni , iseolemise ihast ühinemistungini Euroopaga - on võtnud meilt maailmanägemise need pidepunktid , millele saaksime homme toetuda , kui abi tuleks otsida meie ajaloost . Elukutseliste ajalookirjutajate jaoks ei ole see väga tõsine probleem , sest rahvuse ajalooteadvuse hägusus ei takista õpetlase erialast uurimistööd . Kuid rõhutagem veel kord - ajalooteadmisel on kaugelt rohkem tarbijaid kui teadlased ise , publikuks on tegelikult terve ühiskond . Nõukogulik teaduspoliitika jättis tänastele ajaloolastele ja ajaloopublikule ränga risti : uurimistööde tegeliku sisu peitmise valesiltide alla . Et see oli teadlasele ellujäämise paratamatus , siis kujunes kontseptsiooni peitmisest ihaldusväärne oskus . Ja nüüd ei osata kaasaegseid ja laiemalt arusaadavaid lähteseisukohti enam sõnastada . Ei rahvusromantiline ega ka nihilistlik mudel rahulda inimeste meeli . Võibolla tõesti tuleks seda teha põlatud ja kardetud ideologiseerimise abiga . Nii saaks teadvustada kogemusi ja nähtusi , mis on olnud eestlaste käekäigule otsustavad ja mis ei vanane ka Euroopa Liidu pehmesse rüppe heites . Kuid koostada väljalõige meie ajaloost , mis toetaks ühiskondliku teadvuse kujunemist , on vaevarikas asi . Keeruline on teha valik , kuidas esitada rahvale tema oma ajalugu Interneti ajastul ! Lahendus nõuab sihipärast tööd ja lõpuks ka ajakohast ning viljakat ajalookontseptsiooni . Võõrandumine ajaloost on vältimatu , kui ajalookirjutajad ei suuda arvesse võtta oma lugeja muutunud mentaliteeti . Aga ka homme on meile vaja pidet minevikust , mis toetaks meid siis , kui vaim kipub olemasolevas tegelikkuses kõhklema . Kui juba tuhanded noored eesti mehed küsivad , miks nad peavad sõjaväes teenima , ja keegi ei oska neile veenvalt vastata , siis on aeg selleks küps . Aime Kivistik Viljandi kunstisaalis lõppes äsja sügisnäitus , mis kunstisaali viie olemasoluaasta vältel oli viiekümnes väljapanek . Kunstisaaliks sai endine parteikomitee saal tänu tollase maakonna peakunstniku Aate-Heli õuna visale asjaajamisele . Tema ongi püüdnud järjekindlalt tõestada , et kunstielu on võimalik ka väikelinnas . Ja kuigi Viljandi kunstisaal pole ehk nii kuulus kui Pärnu Chaplini kunstikeskus , annab see viljandlastele ometigi võimaluse kunstiga kokku puutuda . Miks ta seda teeb ? Aate-Heli õun pole enam maakonna peakunstnik , sest seda ametikohtagi ei ole olemas . Näituste korraldamise eest sai ta veidi aega sümboolset tasu kultuuriametist . Pisukest toetust on tulnud korralduskuludeks kevad- ja sügisnäituste puhul . Leiba näituste korraldamine järelikult ei anna . Miks ta seda siis teeb ? " Olen kunstis sedavõrd õpetust saanud , et on tekkinud austus selle vastu . ühel hetkel sain ka aru , et mulle pole enam väga palju aega antud ja patt oleks jätta järelejäänud aeg kasutamata , " ütleb ta ise . " Mul on kohustus teistele edasi anda seda , mida tean . " Maavalitsusel on sedavõrd missioonitunnet , et ta kannab kunstisaali majandamise kulud . See , kuidas iga näitus kohale ning üles pandud saab , sõltub korraldaja sõnul inimeste ja firmade heatahtlikkusest , juhusest , tähtede seisust jne. Poolsada näitust võiks olla piisav kunstisaali olemasolu õigustus , kuid ikka veel on " isetekkeline " kunstikeskus nagu kahe peaga vasikas : kõik imetlevad , aga keegi ei tea täpselt , mis sellega peale hakata ja kes peaks maksma tehtud töö eest . " Ju olen ma ise jätnud mulje , et mulle pole raha tähtis . Kuid olen üha enam hakanud aru saama , et ma ei saa teiste arvelt lõputult hea olla ja nende vastutulekut ära kasutada . Samas olen nii rumalalt visa , et ei saa ka pooleli jätta . Kui arvatakse , et näituste tegemine on samasugune harrastus , nagu ristsõnade lahendamine , olgu siis nii . Kuid ma olen tahtnud tõestada , et maailm , mida olen teistele püüdnud näidata , on ilus , " leiab Aate-Heli õun õigustuse . Näitused ja muu kunstielu Korraldaja järjekindlusest kõneleb seegi , et eksponeeritud on peaaegu kõiki kunstiliike ja kõige erinevamaid autoreid . Viljandlased on saanud näha Juhan Muksi , Paul Kondase , Erich Pehapi , Minni Patuse , Liidia Nirk-Soosaare , Kaljo Põllu , Alo Hoidre , Evald Okase , Jüri Arraku , Uno ja Mari Roosvaldi , Anu Raua , Tiit Pääsukese ja Marko Mäetamme töid ja see rida teeb korraldajale endalegi rõõmu . Ja mitte ainult talle . Viljandis on tekkinud arvukas kunstihuviliste ring , kellele kunstisaalis toimuv on oluline . On koguni kunstnike ühendus , mis seob nii proffe kui harrastajaid . ühendus korraldab suurejoonelisi kunstipäevi nimega " Kirikuküüt " . ühenduse kasutuses on Kilpkonna galerii , kus on samuti pidevalt näitusi . Aate-Heli õun ole ühenduses aktiivselt tegev , ta eelistab ajada oma asja . ühendusest on jäänud mulje , nagu ei tahetaks tunnistada , et kunstnike koondumine sai teoks tänu kunstisaali loodud soodsale pinnale . Kunstiinimesed ei pruugi alati ühtmoodi mõelda . Osa Viljandis elavatest kunstnikest on esinenud kevadistel ja sügisestel ülevaatusnäitustel , osa ei arva ühisnäitustest midagi . Pisuke konkurents on hea - sellest võidavad kunstihuvilised ja mida rohkem näitusi , seda enam võimalusi . Kivi on igavene Aate-Heli õun kui sisearhitekt on end tutvustanud nii Tallinnas kui Viljandis . Varasema perioodi tööd on praeguseks enamasti aja ja moe ohvriks saanud , nagu tules hävinud Merepiiga kohvik või varasem Teletorni interjöör . Viljandi perioodi suurimal tööl , taastatud Halliste kiriku sisekujundusel on loodetavasti pikem iga . " Sisearhitekti looming kaob paratamatult , seepärast arvasin Viljandimaa peakunstnikuna töötades , et õigem on luua midagi niisugust , millel on pikem iga . Kivi on igavene ja sellepärast said kivist sammaste kuju Viljandi järvejooksude monumendid . Sellest ajast on ka represseeritute mälestuseks püstitatud kivisammas lossipargis . Ka Halliste kiriku interjööri kavandades mõtlesin , et seal sees olev peaks kaua vastu , " avab Aate-Heli õun oma erialase loomingu tagamaid . Tema austus kunsti vastu avaldub ka sisekujundustöödes . Enamasti näeb ta võimalust kasutada kujunduses mõnda kunstiteost , olgu see siis vitraazh , fresko , maal või vaip . Näiteks Halliste kirikus on altarimaal Jüri Arrakult , Viljandi väikese kohvibaari Iva seina katab Urve Dzidzaria fresko . Omamoodi kunsti nägemine ruumis oli seegi , et sisearhitekt oskas tribüüni ja punaste toolidega koosolekusaalis näha tulevat kunstisaali . Kui ideede eest makstaks Kui mälu ei peta , tõdes praegune kultuuriminister veel viljandlasena , et Aate-Heli õun võiks mõnel muu maal oma ideedega rikkaks saada . Alalhoidlik väikelinn pole just sobiv koht oma ideede müümiseks . Siin on raske olla teistsugune ja saada kaasmõtlejaid , kui tegemist pole just käegakatsutava tulemusega . Aate-Heli õun tunnistab , et just tänu sellele , et oma olemise õigustamiseks ( loe näituste korraldamiseks ) läheb sedavõrd aega , on oma looming sunnitud jääma suhteliselt tagasihoidlikuks . " Minu looming ongi need viiskümmend näitust , " leiab ta samas väljapääsu . Ta ei varja , et vajab aeg-ajalt ka tunnustust ja seda , et ta rügamist märgataks . Kui ta <arv>. aastal jättis oma töö Tallinnas , kus ta oli olnud <arv> aastat kunstiinstituudis sisekujunduse õppejõud , oli see teadlik valik . Iseasi , kas kõik ootused on täitunud . Ideid on aga endiselt . Alles hiljuti tegi Aate Heli õun teatavaks , kuidas Viljandimaal tema arusaamist mööda peaks tähistama Johann Köleri sünniaastapäeva ja jäädvustama suurmehe mälestust . Ta võtab seda kui kohustust , olemata tegelikult millekski kohustatud . Sellest on turumajandusse pürgijatel vist üsna raske aru saada . Marianne Mikko Euroopa Kolledzh eksisteerib <arv> aastat . Seda <arv>. aastal loodud kooli võib pidada vanimaks Euroopa õigust , majandust , poliitikateadusi ja inimressursside alast õpetust jagavaks ülikooli-järgseks õppeasutuseks . Kolledzh asub Belgia Flandria-poolses turistidele orienteeritud postkaardilinnas Brugges . Liigagi kauniks restaureeritud keskaegses väikelinnas rohkem akadeemilisi õppeasutusi pole . Sestap tunneb kolledzhi kasvandiku reeglina linnapildis ära tema keskendunud pilgu tõttu . Alexander Schallenberg on austerlane . Lugupeetud perekonnast pärit . Ometi oli perekond ahastuse äärel , kui Alexander tegi kevadel teatavaks , et läheb edasi õppima mitte Pariisi , vaid Bruggesse . " Minu vanaema jaoks oli minu otsus loobuda enesetäiendamisest ENA-s ( üks prestiizhsemaid poliitikuid koolitavaid õppeasutusi Prantsusmaal , toim ) suureks löögiks . Samamoodi ei tundnud Euroopa Kolledzhist rõõmu teisedki perekonnaliikmed , " räägib Viini ülikooli õigusteaduskonna lõpetanud Alexander Eesti Päevalehele oma praeguses kodus Brugges . Alexander annab endale aru , et kolledzh on väljakutse . " Ma pean tõestama , et mu otsus oli ainuõige , " seletab äärmiselt viisaka olemisega <arv>-aastane austerlane . ühtlasi annab ta mõista , et Pariisi ENA-s õpetatav on nii või teisiti " välismaalaste peal prantsuse süsteemi proovimine " . " Mina soovin mitte prantslaslikku , vaid Euroopa perspektiivi õigusasjadele , " selgitab Alexander rahulikult . Keeleoskus on õigust õppides oluline Euroopa Kolledzhis käib õppetöö nii inglise kui ka prantsuse keeles . N.ö fifty-fifty . õigust õppides on ülioluline väga hea keeleoskus . " Seda , kuidas kolledzhisse astuja keelt valdab , kontrollitakse päris põhjalikult , " räägib Alexander . Ta seletab , et tegi läbi põhjaliku testimise nii Viinis kui ka Brugges . Kolledzhisse pürgija peab teadma , et reeglina on konkurss viis inimest kohale . Otsus langetatakse kahe-astmeliselt : nii rahvusriigis kui ka kolledzhi komisjoni ees , kuid viimane sõna jääb ikkagi Euroopa Kolledzhile . Alexanderi käest oli küsitud , kas ta tahab õppida Varssavis vöi Brugges . Viimased aastad on Euroopa Kolledzhil oma haru ka Poolas . Kui Brugge kolledzhis õpib <arv> eurooplast , siis Varssavis <arv>. " Meie kool on äärmiselt rahvusvaheline . Hetkel õpib Brugges <arv> erineva rahvuse esindajat . Peale minu on veel seitse austerlast , " pühendab noorhärra Schallenberg Eesti Päevalehte kolledzhi asjadesse . Alexander annab teada , et kõikide austerlaste õpperaha maksab kinni Austria . " Minu riik maksab minu õppemaksust <arv> protsenti . <arv> prantslase koolituse maksab Prantsuse Vabariik kinni <arv> protsendi ulatuses . Kogu summa , mida kolledzh minu koolitamise eest tahab , on <arv> <arv> Belgia franki ( <arv> Belgia frank on <arv>,<arv> Eesti krooni , toim ) . Selle eest saab siis peavarju ja süüa kolm korda päevas , " seletab Alexander . ühtlasi leiab ta , et Brugge õppeasutus on kui väike mudel Euroopa Liidust endast . Ka üksteisest mööda rääkimise mõttes . Noore austerlase meelest on meie-tunne küllalt vähe arenenud , õigupoolest polevat taolist nähtust Euroopa Kolledzhis olemaski . Perekonna traditsiooniks teenida kodumaad Alexander teab ütelda , et nii nagu kõik õppejõud pole pelgalt Euroopa Liidu liikmesriikidest , nõnda on lugu ka õppuritega . Muide , ükski õppejõud ei ela kohapeal . See pingestavat õppimist . " Kui ikka saabub professor Matsushita Jaapanist , siis tuleb nädalaga omandada tema kursus , " räägib Alexander kooli eripärast . " Meie kolledzhis on praegu üliõpilasi Poolast , Ungarist , Slovakkiast ja on ka üks lätlane , " jutustab Alexander , kelle isa oli diplomaat ja ka vanaisa teenis diplomaadina Austriat . Kuna õppetegevus kestab Euroopa Kolledzhis ühe aasta , siis uurisin , mida teeb Alexander Schallenberg pärast õpingute lõppu . " õigupoolest võiksin ma jääda Brüsseli võimukoridoridesse , aga ilmselt lähen tagasi Viini . Olen kodust eemal olles avastanud kui väga ma ikkagi olen austerlane . Pealegi on meie perekonna traditsiooniks teenida kodumaad , " naeratab Alexander , kes on sündinud Shveitsis , viis aastat elanud ja koolis käinud Indias New Dehlis ja seejärel koos diplomaadist isa ning kuueliikmelise perekonnaga Hispaaniasse siirdunud . Austriasse asus Alexander päriselt elama alles <arv>-aastaselt . Alexander kinnitab , et oma otsust Euroopa Kolledzhi kasuks pole tal tänaseni olnud põhjust kahetseda . Kui aga keegi ülikooliharidusega eestlastest tahaks tulla Bruggesse , siis teab Alexander soovitada , et too alla <arv>-aastane eestlane peab väga hästi tundma vähemalt ühe Euroopa riigi seadust . Ja veelkord - inglise ja prantsuse keele valdamine on kohustuslik . Enriko Talvistu Eestis , nagu ülevaatlikel ja väikestel kultuuridel kombeks , on tavaks teha kunsti kevadisi ja sügisesi ülevaatenäitusi . Umbes nii nagu künnitehnika ja viljalõikustehnika ülevaatusi . Kuidagi plaanipärane on see iga poole aasta tagant kunstisaagi näitamine . Miks mitte iga kuu , aasta või kolmaastaku tagant ? Analoogiline on lugu ka personaalnäitustega - ikka <arv>-ga või <arv>-ga lõppev juubel , justkui oleks see selle või teise kunstniku loomingus mingi kindel murdepunkt . Nüüd , mil näituste korraldajad ei suuda sellise aplombika ülevaatusega igal sügisel publikut köita ning kunstnikud isegi pole enam sedavõrd nõudlikud esinemisvõimaluste soovimistel , asendab annuaalseid ülevaatusi Sorose aastanäitus Tallinnas - vähemalt üleriiklikus mastaabis . Uue kunsti pealetung Paraku esindab Sorose aastanäitus eesti kunstnikkonna enamikku karuseks ajavaid ja kõrvalejätvaid suundi , mille üldnimetajaks on installatiivsus ja loobumine traditsioonilistest kunstivormidest . Aastaid tagasi palusin mitmeid praegusi kunstikuraatoreid mitte heita vanniveega last välja , st mitte pidada selle nn vana ja õudse matuseid . Nemad rahustasid mind maha , et nii on vaja , sest muidu kohalik rahvas ei õpigi uuest kunstist aru saama . Tulemuseks on erineva laadiga kunstnike vastasseis , millest enamikul publikust pole aimugi . Tänavune , kolmas Sorosiaana oli teemal Biotoopia ( Euroopa noored metsakaitse aktivistid käisid mullu Eestis koos suvelaagris ökotoopia nime all ) . Vana head maalikunsti aga kaitsesid tänavu lisaks Kreg A. Kristringi parafilosoofilistele ringkondadedele ja Alliku - Elkeni - Arraku - Toomas Vindi üsna ametlikele ( on nad ju grand old jne ) sõnavõttudele ka kevadine Tartu noorkunstnike suisa jultunud väljapanek Rahvusraamatukogus " Supilinn läheb taevasse " - eestkõnelejaks Tartus maalikunsti õppinud Kaire Nurk oma poeetilise stiiliga . Tartlased jahivad oma vaimu Sügisesed Kineetika ja Sorosiaana olid siiski liig mis liig ning tartlased otsustasid omalt poolt samuti midagi lisada . ärgu nüüd need tartlased pahased olgu , kes müütilise Tartu vaimu juba varem välja mõtlesid , aga sellisel ajastutaustal oli see siiski paratamatult vaadeldav . Kuraator Mare Ruus suutis sõltumatu üksiklasena koondada tegijaid mitmest vallast - arhitekt Uku Põllumaast kirjanik Mart Kivastikuni . Tartu vaimust rääkimine tekitab siinkirjutajas senimaani võõristust . Mis asi see ikka on ? Arvatavasti midagi niisugust , mida tunnevad vaid sellest linnast väljaspool olijad . Tartus midagi sellesarnast ja käegakatsutavat pole siiani siiski vist kogetud . Aga olgu , Tartu vaim pidi lehvima vähemalt avamise päeval Kunstnike Maja kohal . Toodi kohale kõike , teema- ja zhüriivabalt muidugi . Olge head ja eksponeerige . Kõik ei mahtunud ära . Et näitus liiga annuaalset sügisekspositsiooni meenutama ei hakkaks , püüti maale tihedalt ühte seina koondada - maast laeni , või eksponeerida teises seinas põranda lähedal . Ei-ei , loomulikult ei esinenud mingite uute kujunditega Kursi koolkond , kes Moodsa Kunsti Muuseumi Tartu Algatuskeskuse nime all resideerib . Ilmar Kruusamäelt oli vaid üks maal literatuursel teemal , kuidas " Tartu ( vaim ) Tallinnale pähe annab " . Või oli see vastupidi , või oli see Mäetamme või Pangsepa maal - mine sa võta Kursit kinni . Täielik kompott Vasakpoolses KM ruumis edvistati seintest moodustatud labürindiga , mille seinu katsid kitsas nurgas vaadeldavad kümmekond eriilmelist kunstiteost , maalist videoni . Segapuntra lõpuni käinu leidis ennast tühjast ruumist , kus olid kusagil servas luuletaja Hannes Varblase sõnad " ... ma jäin ellu , valgust ei võetud ära ... " . Vist ruum suitsiidide jaoks , sest selleks olnuks seal piisavalt aega , enne kui mõni külastaja sinnani jõuab . õnneks pole seni erilisi vahejuhtumeid ette tulnud . Vasakpoolset ruumi KM-s kutsuti tänu ühele antiiksele kirjutuslauale kabinetiks . Selle peal olev monitor näitas videot . Muude tööde kõrval oli seal elutervet irooniat täis maalisarnane pakk , mida atribueeriti maalija Helle Vahersalule . Pruuni pakendipaberi peal hoogne kiri " Tallinnasse " . Mida muudki oli A.P. Tshehhovi " õdedel " kunagi õhata kui vaid " Moskvasse ... Moskvasse ... " . Ehkki iga sisseastuja sai ruumi vaatamise asemel vaadata kuldraamis peeglis omaenese portreed , vaevalt seegi innustas teda rohkem sisekaemustesse laskuma nagu näitusetegijad ilmselt ootasid . Kui siia lisada Rahvamuuseumist laenatud sõsarrahvaste ühepuulootsikud peasaali laes , oleks " kompott " kõigi kuivatatud " marjadega " ilmselt täielik . Tartu maalikunst tõestab vaimu Sorosiaanaga võrreldes oli näitus ilmselt terviklikum , sest kinga kulus vaatajal ühest kohast teise kõndimiseks vähem . Installatiivsete projektide või ekspositsioonide kahjuks oli tõdetav , et hoolimata alandavast tihedalt ühele seinale koondamisest või hoopis põranda piiril eksponeerimisest , oli seesama traditsiooniline maalikunst antud näituse kõige tugevam ja lõpetatum osa . Tekkis mingi ekspositsiooniline vastuolu , millele järgnes epiloog vaataja poolt . Epiloogi sõnastus päädis justkui sõnadega , et " küll me siin Tartus oleme ikka kõvad poisid " . Isegi installatiivne kunst ei suuda vanamoodsale " ära panna " . Ainult et installatsioon kandis eneses vaid samavõrra sotsiaalselt abitut kujundit Tartu vaimu tõestamise näol ning oli samavõrd lõpuni lahendamata eksperiment , kuivõrd Sorose aastanäituse taiesed kooliõpikutest mahakirjutatud katseid meenutasid . Moodne kunstivorm vajaks siiski aukartustäratavamat lähenemist . Erandiks olid moodsa kunstimeedia vallast Silver Vahtre video teemal " Ingel " ( mullusel Prantsuse-Balti videofestivalil näidatud ) ning tänavune Tartu tüüpide ülesvõte . Mõlemad on küll head ideed , kuid vajanuks lõpunilahendamiseks vähemalt kümme korda rohkem raha . Igaühele oma Näitust päästvat Uku Põllumaa kujundust ( mis sellest ekspositsioonist üleüldse põneva asja tegi ) kõrvale jättes tundub , et teema ja näituse materjal oli rohkem selleks , et tõestada järjekordselt midagi Tartu-Tallinn teljel . ükskord peaks ometi selgeks saama , et pole mingit tarvidust tuua Sorose näitusi Tartusse ega viia maalilise Supilinna fenomeni Tallinnasse . Kumbki keskkond , elades omaenese elu , tõestab vaid väikese rahva kultuuri mitmepalgelisust ning prioriteete tuleb otsida vaid rahastamise valdkonnas . Olgu viimases pealegi kunagi olnud Helme-Juske-Komissarova diktaat . See ei lähtunud ju ometigi põhjendmatust seisukohast . Kunstnike sõnasõda kuraatorite oma taskusse mängimise teemal meenutab sõnasõda täpselt samade isikute osavõtul paarkümmend aastat tagasi , et kes sai siis rohkem või vähem riiklikke tellimusi . Keegi kriitikutest ei tee juba ammu midagi selle pärast , et see või teine kunstnik talle baaris välja tegi ( keegi Navitrolla ) või et ta oskab juhuslikult inglise keelt ( Toomas Vindi väide ) . Kõik johtub siiski situatsioonist , milles isegi kriitikud on etturid massimeedia võimaluste kõrval . Seda saavad aga kõik teksti valdajad võrdvõimselt kasutada . Kogu siinkirjutatu võib meenutada tüüpilist ainkaaleplikku palmioksaga vehkimist kirjanduslikes vaidlustes , aga kakelda ei viitsi ükski haritud inimene tõepoolest . Selleks on probleemide haardeulatus liiga väike või asetus liiga materiaalne ( alati on neid , kes meist rohkem teenivad ) . Kõik kokku tundub olevat rohkem pseudoprobleem selle kõrval , millise pagasiga me läheme uude sajandisse või kas me liigume sinna oikumeenilisel või lokaalsel kunstitaustal . Reuteri põhjal . Ants Põldoja IBFi II keskkaalu maailmameister , USA poksija Roy Jones on valmis lõpetama nahkkindamehe karjääri ja jätkama korvpallurina . Jones on võitnud profipoksijana kõik <arv> senist matshi ja tahaks kohtuda nüüd WBC maailmameistri Nigel Benniga ( Suurbritannia ) , kes aga üritab kohtumist igati vältida . " Nigel Benn on ainus mees , kes võib mulle võrdväärset vastupanu osutada . Ma kas poksin temaga või lõpetan üldse , " ütles Jones teisipäeval . Et kinnitada kahtlejaile oma plaanide paikapidavust , otsustas Jones vastu võtta Inglismaa korvpalliklubi London Towersi pakkumise . Jones mängib korvpalli peaaegu iga päev ning on saavutanud selles mängus arvestatava taseme . " Poks ei paku mulle enam erilist pinget . Kui selgub , et suudan läbi lüüa profikorvpallis , lõpetan poksimise igal juhul , " oli Jones kindel . Jones on korvpalluri kohta väikest kasvu ( <arv>.<arv> ) , ent plaanid on mehel üsna kaugeleulatuvad . London Towers on Jonesi sõnul vaid trepi alumiseks astmeks , kust ta hakkab ülespoole liikuma . " Tahan olla esimene poksija , kes on jõudnud NBAsse , " ei varja Jones oma auahneid eesmärke . Muide , Roy Jones on sama mees , kes langes Souli olümpial korraldajate valskuse ohvriks . I keskkaalu finaalis kohtus Jones tookord lõuna-korealase Si Hun Parkiga ja oli kõigi kolme raundi vältel ilmses ülekaalus . N. Liidu ja Ungari kohtunike punktid ( <arv> : <arv> ) väljendasidki Jonesi selget võitu , kuid " äraostetud " Maroko , Uganda ja Uruguai kohtunikud leidsid olematu punktivõidu Parkile . Jones jäi teenimatult kullast ilma , ehkki lohutuseks tunnistati ta olümpiaturniiri parimaks tehnikameheks . Profipoksiorganisatsioonide värbajad teadsid loomulikult Jonesi väärtust ning ettearvatult ootas meest üliedukas karjäär , mis ähvardab nüüd katkeda . Ville Arike , Jaan Martinson Pressikonverentsil oli Moskva Dinamo treener Aleksandr Borissov mõistetavalt mänguga rahul . Dinamo surus oma maneeri Kalevile peale . " Hea rünnaku eeldus on kiire esimene sööt , " arvas Borissov . Eriti meeldis peatreenerile Bazarevitshi , Daineko ja Shakulini tegutsemine . " Ei ütleks , et Kalev kaitses halvasti . Meil tulid paljud rünnakud hästi välja . " Dinamos võivad mitmed hästi visata , ka üks-ühe vastu läbi minna . Sestap on Borissov rahulik - kui mõnel liidril on must päev , pole midagi katki . Näiteks ei olnud Tallinnas teist valgevenelasest leegionäri , Ruslan Boidakovi . Kalevi suure miinusena tõigi Borissov esile liidri puudumise . Borissovi arvates on Dinamol head võimalused jõuda alagrupis kahe parema hulka . " Võõrsil kohtume Nobilesi ja PAOKiga . Kreekas on kahtlemata raske mängida , PAOK on üks favoriite . Zrinjevac on kogenud meeskond ja kui horvaaid suudavad PAOKiga edukalt mängida , võivad samuti jõuda kahe parema sekka . " Hooaja algus ei läinud Dinamol kõige paremini , sest kevadisest koosseisust jäi alles vaid kaks meest . " Et paljud mehed kirjutasid lepingule alla alles augustis , olid meil esialgu head mängijad , kuid mitte meeskond . Vormi tõusmiseks on andnud häid mänge Venemaa meistrivõistlused . " Borissov ütleb , et Dinamo vajaks veel ühte " pukki " . Vitali Nossov , kes Tallinnas mitme " kulbiga " oma headust näitas , pole rünnakul siiski eriti resultatiivne ja vajab ka puhkust . Salumets unistab Dinamo kaitsest Kalevi treener Jaak Salumets ütles , et esimesed kolm minutit oli silmamoondus . " Nad ei võtnud meid küllalt tõsiselt . " Kaotuse olulisimaks teguriks pidas Salumets Dinamo väga head kaitset , samuti rünnakul üks-ühe ja kaks-kahe vastu tegutsemist . " Dinamo kaitse on minu unistus , " tõdes Salumets . Kahest videost Dinamo mängudest valis Salumets meeskonnaga vaatamiseks venelaste võidu Ljubljana Smelt Olimpija vastu . " Mul tekkisidki kahtlused , kas me teatud olukordades üldse suudame Dinamole vastu seista . Eriti muljetavaldav on nende tagamängijate agressiivsus üks-ühe vastu . Kukkuski nii välja , et kui meie alla läksime , oli vastas kolm-neli meest ; kui vastane tuli , oli ees heal juhul vaid Hill . Pealegi oli Hill neli päeva haige , annan talle au , et ta niisuguses seisundis üldse mängis . " Salumets kartis ka lahtist mängu . " Kalev on suureskoorilised mängud alati kaotanud . Kulutasin kõik neli time-outi tempo maha võtmiseks . Hävisime ka Dinamo kiirete korvidega . Lõppes meie rünnak edukalt või mitte , ikka tuli kiire sööt Bazarevitshile . Neid punkte kartsin , ja kartus läks täide . Kuid olen valmis veel ühe sellise matsu saama , kui see oleks eesti korvpallile kasuks , " puistas pealik südant . " Mitte ainult Kalev , vaid ka noortetreenerid peavad mängust Dinamoga õppima . See oli klassikaline näide kaitse tähtsusest . Kui kaitse on korras , võid rahulikult rünnata . Meie kaitse lonkas ja rünnakudki tulid hädised . " Salumetsa võrdles kaotust Dinamole poksiga , kus üks mees kohtumise alguses nokdauni lüüakse ja edasi veeretatakse vaid matshi lõpuni . Nokdaunist on muidugi võimalik välja tulla , üleeile seda ei juhtunud . Neli eelmist kaotust olid Salumetsa sõnul teistsugused . " Iga mäng neist neljast võinuks lõppeda ka Kalevi võiduga . Siis jäime alla viimase <arv>,<arv> -<arv> minuti jooksul . Euroopas kasutatakse iga viga oskuslikult ära , meie ise seda ei suuda . See tähendabki klassivahet . Aga me peame Euroopas mängima . Kui me ei mängiks , oleks see eesti korvpallile veel hävitavam . " Bazarevitsh unistab jätkuvalt NBAst Kohtumise resultatiivseim <arv> punktiga Sergei Bazarevitsh valiti Venemaa meistrivõistlustel eelmise nädala parimaks mängijaks . " Skooritegijaks ma end ei pea , " sõnas Bazarevitsh . " Täna oli lihtsalt hea minek , mulle anti ka tavapärasest erinev ülesanne . Tavaliselt viskavad punkte teised , tegijaid meil jätkub . " Mullu mõnel korral Atlanta Hawksis väljakule saanud Bazarevitsh lootis hooaja alguseni taas leida kohta mõnes NBA meeskonnas . " Ei vedanud . Minust olid huvitanud Sacramento Kings ja Toronto Raptors , jäin Isiah Thomasele silma . Kahjuks rikkus lokaut kõik ära . Klubi juhtkonnad ei tohtinud läbirääkimisi pidada . Lõpuks lõin käega ja hakkasin mujalt tööd otsima . Olen <arv>aastane realist ning tean oma tegelikku väärtust . " Bazarevitshit kutsusid mitmed Euroopa tiimid , ent ta ühines Dinamoga seetõttu , et klubi uus juhtkond on reformimeelne ja tahab meeskonda maailma tasemele viia . " Dinamo suutis järjekindlalt peale käies lõpuks augu pähe rääkida . Leping on hea ja palk Euroopa tasemel . Kui keegi oleks kolm aastat tagasi öelnud , et Venemaa klubis hakatakse niipalju maksma , naernuksin ütleja välja . " Päkapikk jättis Metstaki sussi tühjaks Margus Metstak võitles seegi kord , nagu suutis ja oskas ning oli <arv> punktiga resultatiivsuselt Müürsepa järel teine . " Panin küll ketsi aknalauale , ehk päkapikk toob võidu sisse , aga ei , " muigas Metstak . " Minu jaoks täidab päkapikk ülesande vaid siis , kui meid võidule aitab . " Tõesti oli raske . Moskvalaste pikk tsenter Vitali Nossov ja ta kaaslased sulgesid korvialuse tsooni . Kellelgi ei lubatud alt korve teha . Oleksime pidanud taktikat veidi muutma , pika korvi alt välja tooma . Siis oleks rohkem ruumi tekkinud . " Moskva võimast kaitsemängu peegeldas ilmekalt Hilli saadud neli kulpi . " Trüginuks ta rohkem , saanuks veel neli , " teatas Metstak elutargalt . " Loodusjõudu ei murra , tuleb kavalus appi võtta . Nossov oli kaitsemängu alus . Millise kindlusega võivad teised tegutseda kui teavad , et läbilastud mees võetakse all rõõmuga vastu ja kulbitakse ära ! Nii võib kaitses poole jõuga mängida . Teiste ülesanne oli kaetaval vise ära nullida ja veidike läbiminekuid takistada - las tormab kuristikku . " Esimesel poolajal jäi kalevlaste tagamängijate panus nigelaks . Liiga palju söödeti omavahel , kuid visata ei juletud , see lubas Moskval kaitse kokku tõmmata . " Säärast mängu on väga lihtne halvata . Kui kõik liinid tasakaalustatult tegutsevad , võtab kohtumine hoopis teise ilme . Mängida tuleb ikka viis viie vastu . " Metstaki arvates mõjutas tulemust ka Babenko puudumine . " Babenkost on kasu ka siis , kui ta läheb platsile vaid viieks minutiks . Bob teab , kuidas Venemaa meeskondadega võidelda , ta ju endine dinamolane . " Laupäeval sõidab Metstak rõõmuga Hollandisse Haarlemi turniirile . " Mis seal ikka puhata , tuleb end vormis hoida . Hollandis pole pinge nii suur , see vabastab ehk painetest . "