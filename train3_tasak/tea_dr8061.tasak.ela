kirjak	tea_dr8061.tasak.ela	TALLINNA PEDAGOOGIKAÜLIKOOL SOTSIAALTEADUSTE DISSERTATSIOONID TALLINN PEDAGOGICAL UNIVERSITY DISSERTATIONS ON SOCIAL SCIENCES <arv> Analüütiline ülevaade TALLINN <arv> Sotsiaaltöö osakond , sotsiaalteaduskond , Tallinna Pedagoogikaülikool , Tallinn , Eesti . Dissertatsioon on lubatud kaitsmisele filosoofiadoktori kraadi taotlemiseks sotsiaaltöö alal <arv>.<arv>.<arv> Tallinna Pedagoogikaülikooli sotsiaalteaduste doktorinõukogu poolt . Oponendid : Jüri Kõre ( geograafiakandidaat , Tartu Ülikooli sotsiaalpoliitika dotsent ) Kyösti Urponen ( sotsiaalteaduste doktor , Lapi Ülikooli sotsiaalpoliitika professor , Tallinna Pedagoogikaülikooli sotsiaalpoliitika professor ) Juhendaja : Taimi Tulva ( sotsiaalteaduste doktor , Tallinna Pedagoogikaülikooli sotsiaaltöö professor ) Kaitsmine toimub <arv>. juunil <arv>. aastal kell <arv>.<arv> Tallinna Pedagoogikaülikoolis , Narva mnt <arv> , ruumis <arv>.  Väitekiri annab ülevaate autori katsetest mõtestada lahti sotsiaalteenuste mõiste ning sotsiaalteenuste vajaduse , kasutamise ja teenuste korraldamisega seotud problemaatika . Uurimuse probleemiasetus keskendub sotsiaalteenuste pakkumisele - kellele , miks ja kuidas . Doktoritöö uurimisobjektiks on sotsiaalteenuste korraldus , sh eri sihtrühmadesse kuuluvate perede toimetuleku ning sotsiaalteenuste vajaduste hindamine teenuste järgi ja teenuste pakkumise erinevad võimalused koos riskide hindamisega elanikkonna kindlustamisel sotsiaalteenustega . Töös analüüsitakse teoreetiliste käsitluste ning uuringute põhjal sotsiaalteenuste korraldust koos tulevikuprognooside ja riskidega teenuste pakkumise arendamisel ja tehakse ettepanekuid teenuste korralduse edasiseks arendamiseks Eestis . Autor toetub seejuures peamiselt kahele teoreetilisele raamistikule : <arv> ) elanikkonna sotsiaalteenustega kindlustamise õiguslikele ja majandusteoreetilistele käsitlustele , mis mõtestavad lahti sotsiaalpoliitilised jaotusprintsiibid ja <arv> ) sotsiaaltöö teooriatele , mis on aluseks teenuste pakkumisel elanikkonna eri sihtrühmadele . Uurimuses keskendutakse lisaks teoreetilistele käsitlustele ka sotsiaaltöötaja tõlgendustele sotsiaalteenuste korraldusest ja kliendi vajadustest ning sotsiaaltöö klientide tõlgendustele nende perede toimetulekust , sotsiaalteenuste kasutamisest ja vajadusest . Töös analüüsitakse klientide toimetuleku ja sotsiaalteenuste vajaduse vahelisi seoseid selleks , et konstrueerida sotsiaalteenuste korraldamise protsessi . Sotsiaaltöötajat käsitatakse sotsiaaltöö eri kontseptsioonide kaudu , sest sotsiaaltöö teooria luuakse selle tegevuse praktika käigus , mis omakorda suhestub laiema sotsiaalse kontekstiga . Teema uurimisel on rõhuasetus Narva linnal ja Tudulinna vallal Ida-Virumaalt ning Pärnu linnal ja Häädemeeste vallal Pärnumaalt . Uuritavad maakonnad valiti eesmärgiga uurida võrdlevalt sotsiaalsete sihtrühmade toimetulekut , sotsiaalteenuste vajadusi ja kasutamist ning sotsiaalteenuste korraldust Eesti kahes maakonnas , kus Ida-Virumaa on valdavalt venekeelse ja Pärnumaa eestikeelse elanikkonnaga , et välja tuua sotsiokultuurilisi ja regionaalseid iseärasusi sihtrühmade toimetulekus ja sotsiaalteenuste korralduses . Sotsiokultuurilisi aspekte on vaadeldud Ida-Virumaal ja Pärnumaal eri sihtrühmade kaudu - eakate ja töötute pered , paljulapselised ja üksikvanemaga pered , puuetega inimeste ja kohanemisraskustega inimeste pered . Selline lähenemine annab võimaluse uurimistulemusi hiljem kasutada ka sotsiaalteenuste korralduse arendamisel Eesti teistes piirkondades , sest mõlemad vaadeldud linnad ja vallad on Eestile tüüpilised omavalitsused . Väitekiri koosneb teoreetilisest ja empiirilisest osast . Teoreetilises osas püüab autor analüüsida sotsiaalteenuste vajaduse ja pakkumisega seonduvaid teoreetilisi käsitlusi ning esitada üldisem teoreetiline raamistik selle sotsiokultuuriliseks ja regionaalseks analüüsimiseks . Empiirilises osas analüüsitakse Ida-Virumaa ja Pärnumaa elanike toimetulekut , sotsiaalteenuste vajadusi , kasutamist ja korraldust baseeruvalt <arv>/<arv> . aastal läbiviidud uurimusele . Probleemistik . Sotsiaalteenuste korralduse uurimisvajaduse tingis Eesti kui siirdeühiskonna üleminek turumajandusele ja sellega seotud majanduslikud ning sotsiaalsed muutused , mis oluliselt mõjutavad elanikkonna kindlustamist sotsiaalteenustega . Eesti Vabariigi põhiseaduse järgi on Eesti kodanikul õigus riigi abile vanaduse , töövõimetuse , toitjakaotuse ja puuduse korral ning lasterikkad pered ja puuetega inimesed on riigi ja kohalike omavalitsuste erilise hoole all . Sellest hoolimata on vaesus ja sotsiaalne tõrjutus tänapäeva Eesti ühiskonna suurimaid sotsiaalprobleeme , mis on tõsisesse ohtu seadnud Eesti inimarengu . Vaatamata sellele , et elanikkonda püütakse toetada hoolekandepoliitiliste meetmetega , milleks on peamiselt toimetulekut tagavad toetused ja teenused , on alati inimesi , kes ei suuda ühiskonna keerulistel üleminekuperioodidel vajalikul määral toime tulla . See kohustab riiki lühiajaliselt ja operatiivselt suurendama alla vaesuspiiri langenud elanikkonna ressursitaset teatud erisituatsioonides , olgugi et otstarbekam on nii ühiskonna kui indiviidi seisukohalt tagada minimaalne elatustase ja toimetulekuvõime tööst saadava sissetuleku ja/või sotsiaalkindlustuse meetmete kaudu . Vastavalt Eesti Vabariigi Sotsiaalministeeriumi sotsiaalregistri isikukaardi sotsiaalse seisundi klassifikaatorile ja uurimises püstitatud eesmärkidele on käesolevas uurimuses kliente käsitletud alljärgnevate sihtrühmadena : töötuga perekond , kohanemisraskustega pered , eakad pered , puuetega inimeste pered , paljulapselised pered ja üksikvanemaga pered ( EV Sotsiaalministeeriumi , <arv> ) . Töös kasutatavad põhimõisted on : sotsiaalpoliitika , sotsiaaltöötaja ; sotsiaaltöö klient ; sotsiaalne probleem ; sotsiaalsete sihtrühmade toimetulek ; sotsiaalteenused ; sotsiaalteenuste korraldus ; sotsiaalteenuste turg . Uurimuse teoreetiliseks raamiks on viimasel aastakümnel levinud sotsiaaltöö teoreetilised käsitlused paljudelt autoritelt , nagu toimetulekuvõime hindamine ( Wiman , <arv> ) , hoolekande tagamise praktika ( Bateman , <arv> , <arv> ; Howarth , Kenway , Palmer , Street , <arv> ) , ülesandekeskne praktika ( Marsh , <arv> ; Doel , Marsh , <arv> ; Reid , <arv> ; Bircker-Jenkins , <arv> ) , hoolduse korraldus ( Horder , <arv> ; Payne , <arv> , <arv> ; Sheppard , <arv> ; Lewis , Glennerster , <arv> ) , antidiskrimineeriv praktika ( Huges , Mtezuka , <arv> ; Thompson , <arv> , <arv> , <arv> ; Tomlinson , Trew , <arv> ) ja riski hindamine ( Kemshall , <arv> ; Kemshall , Pritchard , <arv> ; Brearley , <arv> ; Parsloe , <arv> ) . Uurimuses on arvestatud ka Davies ( <arv> ) , Howe ( <arv> , <arv> ) , Payne ( <arv> , <arv> ) , Milner , O'Brien ( <arv> ) , Dominelli ( <arv> ) , Hugman ( <arv> ) jt peetud diskussioone sotsiaaltöö erinevate teoreetiliste seisukohtade üle . Samuti on arvestatud uurimuses sotsiaalse heaolu maksimeerimise õiguslikke aspekte ( Pound , <arv> ; Stone , <arv> ; Kelsen , <arv> ; Radbruch , <arv> ; Tammelo , <arv> ja Rawls , <arv> ) ning Barri ( <arv> ) majandusteoreetilist lähenemist sotsiaalpoliitilistele jaotusprintsiipidele , nagu sotsiaalse heaolu maksimeerimisele , sotsiaalse õigluse alternatiivsetele definitsioonidele ning sotsiaalse õigluse defineerimise-ja mõõtmise probleemidele . Uurimuses lähtutakse traditsioonilisest positivistlikust sotsioloogiast , mida on kirjeldanud Giddens ( <arv> : <arv>-<arv> ) ja Durkheim ( <arv>/<arv> ) . Giddens ja Durkheim on oma töödes väitnud , et sotsiaalne reaalsus eksisteerib kui kompleks objektiivsetest sotsiaalsetest faktidest . Sotsiaalsed faktid on sõltumatud inimeste arvamustest ja need faktid määravad indiviidi käitumist . Teiste sõnadega - indiviidid on allutatud sotsiaalsetele faktidele , mitte vastupidi . Sotsiaalsed faktid eksisteerivad objektiivselt , need võivad olla jälgitavad ja vaadeldavad objektiivsete meetoditega ( Strömpl , <arv> : <arv> ) . Uurimus põhineb sotsiaalse konstruktsionismi teoorial , millele panid <arv>. aastal aluse ühiskonnateadlased Berger ja Luckmann oma teosega " The Social Construction of Reality : A Treatise in the Sociology of Knowledge " . Nimetatud kontseptsiooni tuumiku moodustavad kolm samaaegselt tõeseks peetavat postulaati : ühiskond ( sotsiaalsus ) on inimeste looming , ühiskond ( sotsiaalsus ) on objektiivne reaalsus ( tõelus ) ja inimene on ühiskonna ( sotsiaalne ) looming ( Berger , Luckmann , <arv> : <arv>-<arv> ) . Käesoleva uurimuse teoreetilised lähtekohad on järgmised : · reaalsus ehk tõelus on sotsiaalselt konstrueeritud ; · teadmised on põhimõtteliselt defineeritavad johtuvalt viisist , kuidas need süstemaatiliselt formeerivad objekte , millest need räägivad ( mis tähendab ühtaegu nii teadmiste kogumit kui ka nendega opereerimise võimalusi ) . Seega võib teadmistes näha diskursust , mille süsteemsus on sotsiaalselt konstrueeritud ; · diskursused on ühiskondlike institutsioonide ning ühiskondlike praktikate ümber koondunud tähenduste süsteemid ; · diskursuste kui objektiveerunud konstruktsioonide ja subjektiivse tunnetuse vahel toimib pidev dialektiline protsess ning nii , nagu on sotsiaalselt konstrueeritud diskursus , on seda teiselt poolt ka indiviidi võimalused reaalsuse tunnetamiseks ja tõlgendamiseks ; · diskursused on teatud ühiskondlike institutsioonide ning ühiskondlike praktikate ümber koondunud tähenduste süsteemid , mis on tajutavad ja kirjeldatavad , lähtudes eelkõige neid ümbritsevast sotsiokultuurilisest kontekstist . Sotsiokultuuriline vaatenurk . Et sotsiaaltöö on sotsiaalselt konstrueeritud tegevus , siis seetõttu saab sotsiaaltööd mõista ainult selles osalevate inimeste sotsiaalsest ja kultuurilisest kontekstist lähtudes . Sotsiaaltöö teooriad on selle konteksti produktid , kus need tekivad , ning samal ajal mõjutavad seda konteksti , sest teooriad mõjutavad sotsiaaltööga tegelevaid inimesi , mis omakorda kujundab hoiakuid sotsiaaltöös osalevate inimeste suhtes , nende inimeste mõtteid ja väärtusi . Me võime mõista neid asju vaid siis , kui jälgime , kuidas ühiskond , mis sotsiaaltööd ümbritseb ja mille osa see on , kujundab arusaamu sotsiaaltööst ( Payne , <arv> : <arv> ) . Protsessid , mis toimuvad sotsiaalsete regulaatorite koostoimel indiviidi tasandil , on sotsiokultuurilise teooria tähelepanu keskpunktis . Analüüsi ühikuks on indiviid suhetes oma sotsiokultuurilise keskkonnaga ja seda suhet vahendavad semiootilised protsessid ( Raudsepp , <arv> : <arv> ) . Sotsiokultuurilise teooria kohaselt on üldised ideed kultuuri poolt pakutud semiootilised vahendid , mida kasutavad indiviidid ja grupid eneseregulatsiooniks . Kultuurinähtusena peegeldavad need kollektiivseid tähenduste süsteeme . Indiviidi tasandil paigutuvad need individuaalsete tähenduste süsteemi . Mõiste konkreetne tähendus kujuneb välja kahe interakteeruva süsteemi - kultuuri ja isiksuse - koostoimes ( Valsiner , <arv> : <arv> ) . Käesolevas uurimuses püütakse interpreteerida SSR toimetulekut , sotsiaalteenuste vajadust , kasutamist ja korraldust sotsiokultuurilise teooria valguses , sest see teooria keskendub neile nähtustele , mis tekivad aktiivse subjekti ja tema semiootiliselt organiseeritud konteksti interaktsiooni tulemusena . Sotsiokultuuriline vaatenurk sotsiaaltöö korraldusele esitatakse töös Eesti taasiseseisvumise kontekstis . Toimetulekuvõime ja vajaduste hindamise teoreetilised alused . SHKS-s on defineeritud toimetulekut kui isiku või perekonna füüsilist või psühhosotsiaalset võimet igapäevaelus toime tulla ( RT I <arv> , <arv> : <arv> ) . Ronald Wiman ( <arv> : <arv> ) nimetab viis toimetuleku eeltingimust : võimed ( abilities ) , motivatsioon ( motivation ) , teadmised ( knowledge ) , oskused ja vilumused ( skills ) ning võimalused ( opportunities ) . Esimesed neli tingimust moodustavad inimese toimetulekukompetentsuse ja viies hõlmab keskkonna faktoreid . Kui mõni neist eeltingimustest on täitmata või puudulik , võivad ilmneda toimetulekuprobleemid ( Wiman , <arv> : <arv> ) . Vajaduse kui mõiste keerukus on põhjustanud eri käsitlusviise . Maslow' ( <arv> ) järgi esineb mitmesuguseid vajadusi , ühed neist on olulisemad kui teised . Maslow on kirjeldanud indiviidi vajaduste püramiidi , milles kõrgemaid vajadusi ei ole võimalik enne rahuldada , kui olulisema tasandi vajadused on täidetud ( Maslow , <arv> : <arv>-<arv> ) . Erik Allardt käsitleb vajadust heaolu kahe dimensiooni - elatustaseme ja elukvaliteedi - kaudu . Allardti käsitluses koosneb elatustase kõigest sellest , mida me omame , s.o sissetulek , eluase , töö , haridus ja tervis . Indiviidi elukvaliteet sõltub aga sotsiaalsetest suhetest pereliikmete , sõprade ja naabritega ning eneserealiseerimisest , milleks on ühiskondlik staatus , poliitilised ressursid ja huvitavad vaba aja tegevused ( Allardt , <arv> : <arv>-<arv> ) . Kreisberg ( <arv> ) analüüsib sotsiaalset tõrjutust ühiskonna vajaduste spektris ja väidab , et toimetulek pole ainuüksi tõrjutu probleem , vaid see puudutab kogu ühiskonda ja selle arenguvõimet , sest sotsiaalset tõrjutust võib mõista kui inimkapitali kaotust . Ta väidab , et mida rohkem on ühiskonnas tõrjutuid , seda väiksem on riigi arenguvõime ( Kreisbeg , <arv> : <arv>-<arv> ) . Dünaamilisusele orienteeritud teooriate kohaselt väidetakse ( Heller , <arv> ) , et inimese põhivajadus on sotsiaalne adapteerumine ning selle tagamiseks tema vajadused pidevalt muutuvad - need võivad tekitada uusi vajadusi või muuta olemasolevaid teiseks . Seega ei saa rääkida õigetest ega valedest vajadustest , kõik vajadused inimese sotsiaalseks adapteerumiseks on õiged vajadused ( Mäntysaari , <arv> : <arv>- <arv> ) . Diametraalselt vastupidine on vajaduste universaalne interpretatsioon , mille kohaselt reaalne vajaduste rahuldamise kriteerium leitakse objektiivsete vajaduste üle otsustades . Doyal ja Gough ( <arv> ) järgi on kõigil inimestel kaks põhivajadust : olla terve ja vajadus autonoomia järele ( Doyal , Gough , <arv> : <arv>-<arv> ) . Kokkuvõtvalt võib öelda , et vajaduste tunnistamine , analüüsimine ja sõnastamine on otseselt seotud sotsiaalsete probleemide kindlakstegemisega , sest sotsiaaltöö sisuks on muutuste elluviimine inimeste ja kogukondade elus , lähtudes vajadustest ning iga ühiskonna sotsiaalsetest ja majanduslikest võimalustest . Et sotsiaalteenuste korraldust lahti mõtestada , tuleb käsitleda ka sotsiaalteenuste korraldamise õiguslikke ja majandusteoreetilisi sotsiaalpoliitilisi jaotusprintsiipe : sotsiaalse õigluse defineerimist , sotsiaalse heaolu maksimeerimist ning sotsiaalse õigluse defineerimise ja mõõtmise rakendamise probleeme . Sotsiaalse õigluse defineerimisel omistatakse eri indiviididele erinev kaal , mis mõjutab oluliselt sekkumise vormi ja ulatust , nt kas sissetulekuta isikuid tuleks toetada elatusmiinimumi piires või mõne muu tasemeni ( Barr , <arv> : <arv> ) . Sotsiaalse heaolu maksimeerimine . Barr püüab oma raamatus “ Economics of the Welfare State ” ( <arv> ) heaoluriigi ökonoomika põhitõdedest rääkides seostada majandusteooriat eri arusaamadega sotsiaalsest õiglusest ning heaoluriigi ajaloolise arenguga . Ta esitab kaks läbivat küsimust . · Mis on poliitika eesmärgid ? · Missuguste meetoditega on neid eesmärke kõige parem saavutada ? Esimene küsimus on ideoloogiline ja normatiivne , on suunatud eesmärkidele ja on õieti poliitilise vaidluse teema . Ent kui sellele küsimusele on vastatud , on teine küsimus üsna suures osas metoodiline , s.t positiivne küsimus , ja pigem tehnilise kui poliitilise arutluse teema . Niisiis , missugune meetod on heaoluriiki kui eesmärki silmas pidades sotsiaaltöö eri valdkondades kasulikum ( Barr , <arv> : <arv>-<arv> ) . Eesmärkide eristamisel meetoditest on põhimõtteline tähtsus , sest see loob sotsiaaltööle kindla aluse . On kaks võtmeküsimust , mis tuleb lahendada igal ühiskonnal . · Kui palju peaks ümber jaotama sissetulekut , rikkust , võimu jne ? · Kuidas oleks kõige otstarbekam majandust juhtida , kas turumajanduse , plaanimajanduse või segamajanduse kaudu ? Kolmas oluline teemade ring puudutab sotsiaalse õigluse defineerimist ja mõõtmise rakendamist . Paljusid muutujaid ( vaesus , ebavõrdsus ) on raske määratleda ja kui need on kord defineeritud , on neid raske mõõta . Raskus seisneb selles , et kasulikkus ( sotsiaalsed suhted , naabri-ja kogukonna abi jm kasud ) ei ole mõõdetav . Seepärast on elatustaset , kulu või kasu raske mõõta ja omavahel võrrelda ( Barr , <arv> : <arv> ) . Ühiskonna eesmärk on toetada oma liikmete huvisid . Selles esineb üldiselt nii huvide identsust kui ka indiviidide ja rühmade vahelisi huvide vastuolusid . Igasuguse ühiskonna institutsioonid ( nt selle põhiseadus , seadused ja sotsiaalsed protsessid ) avaldavad isiku eluvõimalustele sügavat mõju . Ühiskonnateooria eesmärk on pakkuda põhimõtteid , mis võimaldaksid meil valida erinevate ühiskonnakorralduste vahel . Heaoluriigi käsitlemisel on kasulik eristada kolme liiki teooriaid : tahtevabaduse pooldajad , liberalismi ja kollektivismi esindavaid teooriaid ( Barr , <arv> : <arv> ) . Riigi roll , samuti suhtumine heaoluriiki sõltub oluliselt selle aluseks olevast ühiskonnateooriast . Toimub pidev väitlus konkureerivate põhimõtete vahel , milleks on ühelt poolt nõudmine sotsiaalse õigluse ja sidususe järele ning teiselt poolt soov anda abi neile , kes seda teistest rohkem vajavad . Tegelikult on olukord selline , et sotsiaalpoliitikas kasutatakse mõlemaid kompleksselt . Iga seisukoht peegeldab erisuguseid teoreetilisi mudeleid , mille vaated selle kohta , milline oleks optimaalne mehhanism ebapiisavate ressursside jaotamiseks , võivad olla konfliktsed . Sotsiaalsete õiguste tuumaks on õigus inimväärsele elustandardile . Peatükis antakse lühiülevaade sotsiaalteenuste korraldusega seotud majandusteoreetilistest seisukohtadest , nagu teenuste turg ja turu efektiivsus . Diskuteeritakse kompromissi saavutamise võimaluste üle õigluse ja efektiivsuse vahel , mis on paljude ühiskonnapoliitiliste diskussioonide teema . Antakse ülevaade riigi sekkumise võimalustest turu toimimisele ning püütakse mõtestada lahti tingimused , millal turujaotus on efektiivne . Analüüsitakse sotsiaalteenuste pakkumise mudeleid ning kvaliteedi tagamist sotsiaalteenuste pakkumisel . Antakse ülevaade sotsiaaltöö teoreetilistest küsimustest ning hoolekandekorralduse kujunemisest ja praktikast nii nõukogudeaegses kui taasiseseisvunud Eestis . Ülevaates käsitletakse lühidalt peamisi viimastel aastatel koostatud sotsiaalteenuste arendamise kontseptsioone ja strateegiaid . Kuna monograafia ilmub ajal , mil Eesti on juba liitunud Euroopa Liiduga , antakse lühiülevaade ka sotsiaalteenuste korralduse strateegiate peamistest suundadest ja kontseptsioonidest Euroopa Liidus ning Eesti ettevalmistustest EL ühinemiseks sotsiaalvaldkonnas . Juhiksin lugeja tähelepanu asjaolule , et perioodil , mil uurimus läbi viidi , oli Eesti alla kirjutanud EL-ga liitumise liitumispartnerluslepingule ( allkirjastati märtsis <arv> , jõustus oktoobris <arv> ) , kuid praktikas polnud teenuste korraldus veel tuntavalt mõjutatud Euroopast lähtuvatest kontseptsioonidest ja strateegiatest . Mitmed selles peatükis käsitletud teenuste arendamise kontseptsioonid ja strateegiad on välja töötatud ja rakendatud pärast käesoleva monograafia aluseks oleva uurimuse teostamist ning seetõttu on ametnikkond ja spetsialistid käesolevaks ajaks heaks kiitnud nii mõnedki uurimistulemuste alusel tehtud järeldused ning need on osaliselt ka praktikasse rakendunud või rakendatakse lähiaastatel . Sotsiaaltöö protsessi uurimisel on keskendutud järgmistele sotsiaaltöö teoreetilistele käsitlustele nagu antidiskrimineeriv praktika , ülesandekeskne sotsiaaltöö , hoolduse korraldus ja hoolekandeõiguse tagamine . Teoreetiliste käsitluste mitmekesisus annab väga erinevaid klassifitseerimis-ja käsitlusvõimalusi sotsiaalteenuste korralduse lahtimõtestamiseks . Etnograafilises uurimuses on kolm peamist dimensiooni , milles valim koos juhtumiga väljendub järgmises : aeg , inimesed ja kontekst ( Hammersley , Atkinson <arv> : <arv> ) . Selleks et käesolevat uurimust mõista , kirjeldatakse selles peatükis uurimuse regionaalset konteksti ning uurimuse kujunemist eeluuringute käigus . Peatükis antakse ülevaade uurimuse läbiviimise täpsemast kontekstist ehk teisisõnu kirjeldatakse omavalitsusi , kus põhiuurimus läbi viidi . Hammersley , Atkinson ( <arv> ) on uurimuse konteksti kirjeldades väitnud , et oleme sunnitud identifitseerima uurimuse konteksti , s.t tingimuse , millistes kooslustes inimesed omavahel tegelikult tegutsevad , ning selle ära tundma - need on sotsiaalsed konstruktid , mitte ainult füüsilised paiknemised , ning meie ülesanne on püüda tagada , et valim vastaks sellele tegelikule kontekstile , milles uurimine läbi viiakse ( Hammersley , Atkinson <arv> : <arv> ) . Uurimus viidi läbi Narva linnas ja Tudulinna vallas Ida-Virumaal ning Pärnu linnas ja Häädemeeste vallas Pärnumaal . Uurimuses on keskendutud Eesti kahele suuruselt võrreldavale linnale , millest Narvas domineerib venekeelne elanikkond ja Pärnus eestikeelne elanikkond . See asjaolu võimaldas vaadelda erineva kultuuritaustaga elanikkonna toimimist ja probleeme , samuti sotsiaalteenuste korralduse iseärasusi . Mõlemad linnad on huvipakkuvad seetõttu , et viimase aastakümne jooksul ühiskonna muutuste tõttu nendes piirkondades toimunud muutused on olnud oma probleemidelt erinevad . Selle uurimuse meetodite areng on olnud pikk protsess , mille käigus on alates <arv>. kuni <arv>. aastani tehtud esialgsetes plaanides ja meetodite valikus mitmeid ümberhindamisi ja muudatusi vastavalt sellele , kuidas arenesid uurimus , uurija ja teenuste korraldus Eesti ühiskonnas . Uurimust alustati kahe eeluuringuga , mis viidi läbi <arv>. ja <arv>. aastal , et saada ülevaadet sotsiaalteenuste pakkumisest nii Eestis kui Skandinaavia maades . Sotsiaalministeeriumi tellimusel Phare ES<arv> . <arv> projekti raames teostatud uurimus “ Sotsiaalteenuste kasutamine Jõgeva , Harju ja Lääne maakonnas ” oli katseuuring , mis viidi läbi <arv>. detsembrist <arv> kuni <arv>. veebruarini <arv>. Esimesele uuringule järgnes teine , " Sotsiaalteenuseid pakkuvate riiklike ja vabatahtlike organisatsioonide arendamine ja optimeerimine nende töötajate täiendõppe läbi " Phare BSPF/<arv>/<arv> ( <arv>/<arv> ) raames . Eelpool kirjeldatud kaks eeluuringut lõid tausta põhiuuringu kavandamiseks ja kvaliteetseks läbiviimiseks . Süvenes veendumus , et ilma elanikkonna eri sihtrühmade vajadusi tundma õppimata pole võimalik mõista sotsiaalteenuste korraldust kui protsessi , mis oli ka peamiseks tõukejõuks põhiuurimuse teostamiseks . Põhiuuring teemal “ Ida-Virumaa ja Pärnumaa elanike toimetulek , sotsiaalteenuste vajadus ja korraldus ” viidi läbi aastatel <arv>-<arv>. Põhiuuringut toetas grandileping nr <arv>/ <arv>.<arv>.<arv> “ Sotsiaalteenuste vajadus ja kasutamine - territoriaalsed , sotsiaalsed ja kultuurilised erinevused ” . Peatükis antakse ülevaade uurimiseesmärkidest , püstitatud uurimisküsimustest , uurimisprobleemi asetusest ning metoodikast koos valimi ja uurimistöö etappide kirjeldusega . Samuti käsitletakse uurimistöö eetilisi printsiipe ja representatiivsust . <arv>.<arv>. UURIMISEESMÄRGID JA PÜSTITATUD UURIMISKÜSIMUSED Uurimuse põhieesmärk oli kirjeldada ja analüüsida eri sotsiaalsetesse sihtrühmadesse kuuluvate sotsiaalteenuseid kasutavate klientide ( eakate ja töötute , paljulapseliste perede ja üksikvanemate , puudega ja kohanemisraskustega inimeste ) toimetulekut , sotsiaalteenuste vajadust , kasutamist ning sotsiaalteenuste korraldust omavalitsuse tasandil , lähtudes sotsiokultuurilisest vaatenurgast . Põhieesmärgist tulenevalt püstitati alaeesmärgid : <arv> ) kirjeldada ja analüüsida eri sotsiaalsetesse sihtrühmadesse kuuluvate sotsiaalteenuseid kasutavate klientide toimetuleku , sotsiaalteenuste vajaduse ja kasutamise ning sotsiaalteenuste korralduse regionaalseid erinevusi omavalitsuse tasandil ja <arv> ) kirjeldada ja analüüsida omavalitsuse tasandil toimivat sotsiaalteenuste korralduse protsessi ja perspektiive koos teenuste korralduse edasise arendamise riskidega . Eesmärgist lähtuvalt on uurimisküsimused järgmised : · missuguseid regionaalseid ja sotsiokultuurilisi erinevusi esineb elanike toimetulekus ja sotsiaalteenustega kindlustamises Eestis ; · kuidas muuta sotsiaalteenuste korraldust paindlikumaks ; · kuidas kriteeriumid sotsiaalteenuste vajaduse , nende pakkumise ja teenuste kvaliteedi hindamiseks mõjutavad sotsiaalteenuste kättesaadavust ja nende kvaliteeti . Eesmärgi saavutamiseks püstitati järgmised uurimisülesanded : · määratleda peamised uurimuses kasutatavad mõisted ; · esitada uurimuse kontekst ning kasutatavad ühiskonna- , majandus-ja sotsiaaltöö teoreetilised käsitlused ; · anda ülevaade uurimuse läbiviimisest , põhjendades uurimismeetodite valikut ja kasutamist ; · lähtudes uurimise eesmärkidest , analüüsida sotsiaalsete sihtrühmade toimetulekut ning sotsiaalteenuste vajadust ja kasutamist ning nende sotsiokultuurilisi ja regionaalseid iseärasusi ; · analüüsida sotsiaalteenuste korraldust uuritud kohalikes omavalitsustes ja tuua välja probleemid ja riskid koos tulevikuprognoosiga teenuste arendamisel ; · esitada ettepanekud sotsiaalteenuste korralduse edasiseks arendamiseks omavalitsuse tasandil . <arv>.<arv>. UURIMISPROBLEEMI ASETUS JA METOODIKA Uurimus viidi läbi kvalitatiivse uurimusena juhtumi analüüsi ( case study ) meetodil , mis kuulub etnograafiliste meetodite hulka . Andmete kogumisel ja analüüsimisel kasutati etnograafilist meetodit seetõttu , et etnograafia kui uurimismeetod omab sotsiaalsete nähtuste uurimisel konstruktsionistlikust vaatenurgast lähtudes eeliseid . Eeltoodud arvamus pärineb Hammersley'lt ja Atkinsonilt ( <arv> : <arv> ) ning seda on viie kvalitatiivse traditsiooni sissejuhatuses käsitlenud ( Creswell , <arv> : <arv>-<arv> ) . Ida-Virumaa ja Pärnumaa elanike toimetulekut , sotsiaalteenuste vajadust , kasutamist ja korraldust kui käesoleva töö uurimisobjekti käsitletakse selles töös juhtumina . Uurimuses kasutati nii kvantitatiivset kui kvalitatiivset andmekogumise meetodit ning viidi läbi kaheosalisena : sotsiaalsete sihtrühmade uurimine ( ankeetküsitlus ja intervjuud sotsiaalteenuseid tarbivate klientidega ) ja sotsiaalteenuste korralduse uurimine omavalitsuste tasandil ( intervjuud sotsiaalspetsialistidega ) . Kvalitatiivne meetod uurimuses sisaldas sügavuti minevaid poolstruktureeritud intervjuusid sotsiaaltöö klientidega , sotsiaalteenuseid pakkuvate sotsiaaltöö spetsialistidega ja kirjalike dokumentide analüüsi , nagu küsimustikke ja programmide aruandeid . Kvantitatiivne meetod sisaldas andmete kogumist ankeetküsitluse meetodil . Dokumentide analüüs sisaldas väljakirjutusi või tsitaate ankeetidest , dokumentidest ja teistest ametlikest aruannetest . Kvalitatiivne hindamine toimus kombineeritult kvantitatiivsete andmete esitusega . See , mida inimesed ütlesid , oli peamiseks allikaks kvalitatiivsel andmete kogumisel . Andmete kogumine ja analüüs . Uurimus viidi läbi traditsioonilise positivistliku uurimusena ja see baseerus üksikjuhtumite ( sotsiaalspetsialistide ja teenuste pakkujate arvamused ja hinnangud sotsiaalteenuste korraldamise kohta ja inimeste arvamused nende perede toimetuleku ning sotsiaalteenuste vajaduse ning kasutamise kohta ) valikule , grupeerimisele ja analüüsile . Juhtumi analüüsi meetodit kasutati seetõttu , et kvalitatiivsete ja kvantitatiivsete meetoditega andmete saamise eesmärgid on erinevad ja sageli ka üksteist täiendavad . Kui standardiseeritud meetoditega luuakse mitmesuguseid kokkuvõtteid ja üldistusi ning tehakse võrdlusi , siis jutustavad kommentaarid küsimustele tähendavad tavaliselt millegi selgitusi , tähendusi ja uusi ideid . Kvalitatiivsed meetodid võimaldavad hindajal uurida selekteeritud küsimusi , juhtumeid ja sündmusi sügavuti ja detailselt . Kvantitatiivsed meetodid kasutavad standardiseeritud mõõtühikuid , mis sobivad mitmesuguste eri arvamuste ja kogemuste korral ning määratlevad kindlaks analüüsimise kategooriad . Kvantitatiivse lähenemise eeliseks on asjaolu , et meetodid aitavad mõõta suure hulga inimeste reaktsiooni limiteeritud küsimuste asetuse korral ning nõnda muutub hõlpsamaks andmete võrdlemine ja statistiline töötlemine . Kvalitatiivsed meetodid toodavad detailsete andmete rikkust palju väiksema inimeste ja juhtumite arvu korral . Andmekogumisel ja analüüsimisel on uurimuse metoodika lähtealusena kasutatud võimalikult mitmekülgse käsitluse saamiseks nn triangulatsiooni , mis tähendab mitme vertikaalse andmeressurssi kasutamist ühe objekti uurimiseks ning mille idee pärineb uurimuse juhtimise metodoloogiast . Sel puhul kasutatakse vastavalt plaanile probleemi uurimiseks erinevaid probleemiasetuse vaatenurki . Cohen ja Manion ( <arv> ) väitel on sotsiaalteadustes triangulatsioon näide sellest , kuidas üksikasjaliselt kujutada või täpsemalt seletada inimkäitumise rikkust ja täiuslikkust , vaadeldes seda rohkem kui ühest vaatenurgast . Kvalitatiivses uurimuses triangulatsioon suurendab tulemuste usutavust ja valiidsust ( Cohen , Manion , <arv> : <arv> ) . Altrichter jt ( <arv> ) on väitnud , et triangulatsioon annab situatsioonist detailsema ja tasakaalustatuma pildi ( Altrichter jt <arv> : <arv> ) . Käesolevas uurimuses kasutatakse triangulatsiooni järgmiselt : · mitmekordset andmekogumist , nn meetodite triangulatsiooni ( ankeetküsitlust , intervjuud , dokumentatsiooni analüüsi ) ; · mitmekordseid informante , nn andmeallikate triangulatsiooni ( sotsiaalspetsialiste kolmes eri uurimuses , eri sihtgruppidesse kuuluvaid inimesi ) ja mitmekordseid küsimusi sama asja kohta ( intervjuusid sotsiaalspetsialistidega kolmes eri uurimuses , ankeetküsitlusi ja intervjuusid eri sihtrühmadesse kuuluvate inimestega ) ; · mitmeid , sealjuures eri fooniga uurijaid , nn uurijate triangulatsiooni ( uurimuse läbiviimises osales <arv> põhiuurijat , neist kaks majandusspetsialisti , kolm sotsiaaltöö spetsialisti , üks klienditöö , üks teenuste kvaliteedi spetsialist ja üks juhtimisspetsialist , lisaks <arv> sotsiaaltöö korralduse eriala üliõpilast perekondade intervjueerijatena ) . Meetodite kasutamise rõhk oli töö eri etappidel erinev . Ülevaate aluseks varasematest uuringutest ja teiste maade kogemustest oli sekundaaranalüüs avaldatud materjalidest . Uurimisstsenaariumi konstrueerimine jagunes sekundaaranalüüsi , intervjuude ettevalmistamise ja läbiviimise , ümarlaudade ( sotsiaalspetsialistid ja uurijad ) ja rühmatöö ( uurijad ) vahel . Ankeetküsitluse meetod sotsiaalsete sihtrühmade uurimisel . Ankeet koostati eesmärgiga analüüsida sotsiaalsete sihtrühmade toimetulekuvõimet ning sotsiaalteenuste vajadust ja kasutamist , tuues andmeanalüüsi alusel välja eri sotsiaalsete sihtrühmade toimetuleku ning sotsiaalteenuste vajaduse ja kasutamise sotsiokultuurilised ja regionaalsed iseärasused . Ankeet koostati , et selle abil koguda küsitletava isiklikke hinnanguid , hoiakuid ja arvamusi tema perekonna toimetulekuvõime , sotsiaalteenuste vajaduse ja kasutamise kohta . Ankeet koosnes <arv> osast ja <arv> küsimusest ning oli tõlgitud ka vene keelde . Andmeanalüüsiks ( ankeetide töötlemiseks ) loodi relatsioonandmebaas ( MS Access ) . Intervjueerimine kui meetod sotsiaalsete sihtrühmade uurimiseks . <arv> küsitletuga ( küsitletute vaba tahte alusel ) uurimisprojekti juhi instrueerimisel viidi läbi <arv> intervjuud Pärnu linna , <arv> intervjuud Narva linna , <arv> intervjuud Häädemeeste valla ja <arv> intervjuud Tudulinna valla erinevatesse sihtrühmadesse kuuluvate inimestega . Intervjuud , vastavalt kliendi keelekasutusele kas eesti või vene keeles , viidi läbi kohas , kus klient kohtus sotsiaalabisüsteemiga ( sotsiaalabiameti kabinetis või sotsiaalameti ooteruumis , rehabilitatsioonikeskuste palatites , vahel kliendi soovi arvestades ka kliendi kodus ) eelnevalt inimese poolt täidetud ankeedi alusel ning lubadusega tagada respondendi anonüümsus . Intervjuu küsimustik koostati , et selle abil koguda andmeid küsitletava isiklikele hinnangutele , hoiakutele ja arvamustele , toetudes tema perekonna toimetulekuvõime , sotsiaalteenuste vajaduse ja kasutamise kohta , tema rahulolu kohta sotsiaalteenuste korralduse kvaliteediga ning teenuste pakkujatega . Intervjuude analüüsimiseks kasutati ristjuhtumi ( cross-case ) analüüsi meetodit . Sotsiaalspetsialistide intervjueerimine sotsiaalteenuste korralduse uurimiseks . Kõigi uuringus osalenud <arv> sotsiaalspetsialistiga viidi detsembrist <arv> kuni juunini <arv> läbi intervjuud vastavalt inimese soovile kas eesti või vene keeles . Intervjuud viidi läbi kohas , kus sotsiaalspetsialist tavaliselt kohtus kliendiga ( sotsiaalabiameti kabinetis , sotsiaalteenuseid pakkuva asutuse ruumides ) lubadusega tagada spetsialisti anonüümsus . Intervjuu küsimustik koostati , et selle abil koguda informatsiooni sotsiaalspetsialisti isiklike teadmiste , kogemuste ja hinnangute , hoiakute ja arvamuste kohta sotsiaalteenuste korraldusest omavalitsuse tasandil . Andmeanalüüsiks kasutati ristjuhtumi ( cross-case ) meetodit . <arv>.<arv>. UURIMISTÖÖ ETAPID JA VALIMI KIRJELDUS Uurimus viidi läbi aastatel <arv>-<arv> neljas etapis . · Eeluuringute teostamine - <arv>.<arv>.<arv>-<arv>.<arv>.<arv> ( I eeluuring ) ja <arv>.<arv>.<arv>- <arv>.<arv>.<arv> ( II eeluuring ) . · Uurimuse planeerimine : töö kirjandusega ; eeluuringute ja teooria baasil uurimuse plaani koostamine ; granditaotluse ettevalmistus uurimuse finantseerimiseks - <arv>.<arv>.<arv> - <arv>.<arv>.<arv>. · Uurimuse teostamine : valimi koostamine sotsiaalteenuseid kasutavate klientide ankeetküsitluse ( <arv> ) , ja intervjuude ( <arv> ) läbiviimiseks , samuti sotsiaalspetsialistidega tehtavate intervjuude ( <arv> ) läbiviimiseks koostöös uuritavate maa-ja omavalitsustega ; ankeetide ja intervjuude tarvis küsimustike koostamine ja testimine ; andmete kogumine ja andmeanalüüs - <arv>.<arv>.<arv>-<arv>.<arv>.<arv>. · Uurimistulemuste interpreteerimine ja tulemuste monograafiana esitamine - <arv>.<arv>.<arv>- <arv>.<arv>.<arv>. Respondentide valim sotsiaalsete sihtrühmade uurimisel . Uuritavate valim moodustati koostöös võrreldavate piirkondade sotsiaal- , pensioni- , tööhõive jt ametite töötajatega ning vabatahtlike organisatsioonidega eeldusel , et respondent kuuluks sotsiaalteenuseid tarbivate sotsiaaltöö klientide hulka . Respondentide valikul jälgiti , et oleks tagatud erinevate sotsiaalsete sihtrühmade esindatus ning seeläbi ka info nende sihtrühmade vajadustest . Ankeetküsitluse valimit on analüüsitud , lähtudes piirkonnast , vanusegrupist , soost , keelekasutusest ja SSR-st . Ankeetküsitluses osales kokku <arv> sotsiaalteenuseid kasutavat klienti . Respondentide valim sotsiaalsete sihtrühmade intervjueerimisel . Sotsiaalsete sihtrühmade uurimisel osales intervjuudes kokku <arv> sotsiaalteenuseid kasutavat klienti . Respondentide valim sotsiaalteenuste korralduse uurimisel . Kokku intervjueeriti <arv> sotsiaalspetsialisti neljast omavalitsusest Ida-Viru ja Pärnu maakonnas . Intervjueeriti sotsiaalteenuseid osutavate hoolekandekeskuste juhte ja spetsialiste , sotsiaalteenuseid pakkuvate mittetulundusühingute juhte ja spetsialiste , linnade ja valdade sotsiaalspetsialiste ning sotsiaalvaldkonna eest vastutavaid peaspetsialiste ning asutuste juhte . Valdkondadeks , kus need spetsialistid töötasid , olid eakate hoolekanne , laste hoolekanne , alkoholi-ja narkosõltlaste rehabilitatsioon ja kodutute hoolekanne , erihoolekanne , haridus ja meditsiin . Peatükis analüüsitakse sotsiaalsete sihtrühmade toimetulekut ning sotsiaalteenuste vajadust ja kasutamist sotsiokultuurilisest vaatenurgast . Rõhuasetus on sotsiaalteenuste korraldusel , osutamisel ja vajaduse ning kvaliteedil . Teemasid analüüsitakse sotsiaalsete sihtrühmade ( ESK , TSK , PLSK , ÜVSK , PSK ja KRSK ) kaupa . Ankeedi tulemused on esitatud tabelites . Kokkuvõtvalt erinevatesse SSR-sse kuuluvate sotsiaaltöö klientide toimetuleku iseärasustest , sotsiaalteenuse vajadustest ja kasutamisest antud uuringu järgi võib väita , et erinevused on olemas ning need erinevused on tingitud mitmetest individuaalsetest iseärasustest , nagu iga , sugu , tervislik seisund , ka sotsiaalsetest riskidest - töötus , paljulapselisus , üksikvanemaks olemine , kodakondsuse või dokumentide puudumine jne. Uurimusest selgus , et SSR-de arvamused toimetulekut tagavate tegurite , toimetulematuse põhjuste , abivajaduse ja toimetuleku parandamiseks kasutatavate meetmete kohta on suhteliselt sarnased ( vt tabel <arv> , <arv> , <arv> , <arv> ) . Toimetuleku tagajana nähakse peamiselt häid suhteid peres , sugulaste ja naabruskonnaga , sotsiaaltoetusi ja sotsiaalteenuseid . Oluliseks peetakse head tervist , kuid head haridust hinnatakse üllatavalt vähe ( vt tabel <arv> ) . Tabel <arv>. SSR-de arvamused toimetulekut tagavate tegurite kohta %-des ( N=<arv> ) .  Toimetulematuse peamisteks põhjusteks peetakse ebapiisavat sissetulekut , töökoha puudumist , toetuste puudumist või vähesust , halba tervist ja halbu elamistingimusi . Toimetulematuse vähem oluliseks põhjuseks hinnatakse suhteid perekonnas , kogukonnas , sugulaste ja naabritega ( vt tabel <arv> ) . Seletus sellele on lihtne - toimetulematu vajab lähedaste abi , kuid toimetuleku korral ei peeta häid suhteid kuigi oluliseks , sest selles suhtes on oluline töökoht ja sissetulek . Tabel <arv>. SSR-de arvamused toimetulematuse põhjuste kohta %-des ( N=<arv> ) .  Abi toimetuleku parandamiseks soovitakse saada peamiselt rahalise sotsiaaltoetusena ravimite ostmiseks , taastusraviks , telefoniteenuse eest tasumiseks ja muuks ( vt tabel <arv> ) . Tabel <arv>. SSR-de arvamused abivajaduse kohta toimetuleku parandamiseks %-des ( N=<arv> ) .  Toimetuleku parandamiseks kasutatakse enamasti juhutööd , põllumajandussaaduste kasvatamist , käsitöö tegemist , metsaandide kogumist ja oma tarbeks õmblemist . Vähem tehakse käsitööd ja õmblustooteid müügiks ( vt tabel <arv> ) . Tabel <arv>. SSR-de poolt toimetuleku parandamiseks kasutatavad meetmed %-des ( N=<arv> ) .  Suuremad erinevused SSR-de järgi ilmnesid sotsiaalteenuste vajaduses ja kasutamises ( vt tabel <arv> ) . Tabel <arv>. SSR-de sotsiaalteenuste vajadus %-des ( N=<arv> ) .  Koolitus-ja nõustamisteenust vajasid rohkem ÜKSK , TSK , PLSK ja KRSK . Taastusravi- , koduhooldus-ja isikliku abistaja teenust vajasid enam ESK ja PSK ning abivahendi soetamise teenust PSK . Õpetamisteenusest olid rohkem huvitatud PLSK ja ÜVSK ( vt tabel <arv> ) . Erinevused SSR-de järgi ilmnesid ka sotsiaalteenuste kasutamises . Nõustamisteenust kasutavad rohkem KRSK , TSK ja ÜVSK , koduhooldusteenust ESK ja PSK , transporditeenust PLSK , PSK ja ÜVSK ning isikliku abistaja teenust ESK , KRSK ja PSK . Rehabilitatsiooniteenust kasutavad enam ESK ja PSK , eluasemeteenust PLSK , ÜVSK ja KRSK , koolitusteenust kasutavad enam PLSK ( vt tabel <arv> ) . Tabel <arv>. Sotsiaalteenuste kasutamine SSR-de järgi %-des ( N=<arv> ) .  Siinkohal tahaksin uurijana märkida , et sihtrühmade küsitlemise tulemused teenuste vajaduse suhtes võivad osutuda tegelikult väiksemaks uuringus ilmnenust , sest sageli takistab teenuste tarbimist teenuste maksumus , teenusepakkuja asukoht , teiste teenuste olemasolu või puudumine ( nt transporditeenus ) vms. Seetõttu tuleb uuringu andmeid teenustevajaduse suhtes käsitleda koos sotsiaaltöötajate arvamustega teenuste vajadusest ehk nõudlusest teenuste järele . Sotsiaalteenustega kindlustamatuse põhjuste suhtes olid sihtrühmade arvamused üksteisega sarnasemad ( vt tabel <arv> ) . Tabel <arv>. Sotsiaalteenustega kindlustamatuse põhjused SSR-de lõikes %-des ( N=<arv> ) .  Kolmandik vastanutest peab oluliseks iseseisvalt toime tulla , teisel kolmandikul puudub info sotsiaalteenustest ja umbes üks viiendik ei oska ega julge abi küsida . Käesoleva uuringu andmetele toetudes võib väita , et erinevatesse SSR-de kuuluvate sotsiaaltöö klientide toimetulekus , sotsiaalteenuste vajaduses ja kasutamises on erinevused olemas ning need on tingitud ühelt poolt isiksuslikest asjaoludest , nagu iga , sugu , tervislik seisund , teiselt poolt sellest , kui hästi on ühte või teise sihtrühma kuuluvad inimesed kohanenud Eesti ühiskonnas taasiseseisvumise järel toimunud muutustega , mis on seotud üleminekuga plaanimajanduselt turumajandusele . Näiteks vene vähemusrahvusesse kuuluvatele klientidele on iseloomulik kodakondsuse , isikut tõendavate dokumentide ja riigikeele oskuse puudumine , mis piirab nende võimalusi enda sidumiseks Eesti ühiskonnaga . Seejuures tuleb märkida , et kuigi vene rahvusest kliendid näevad eestlastest sagedamini toimetuleku tagaja rollis eeskätt riiki , on nii eesti kui vene rahvusest klientidele üldiselt omane tahtmine tulla iseseisvalt toime . Sellega seoses peaks sotsiaaltöö prioriteediks olema sotsiaalabi saavate klientide tööhõive , nende abistamine töö otsimisel ja säilitamisel . Niisugusel seisukohal on ka sotsiaalministeerium , kelle koostatud “ Hoolekande kontseptsioon ” ( <arv> ) näeb ette juhtumi korralduse meetodi rakendamist töötutele tööleaitamiseks ja tööl püsimiseks . Peatükis analüüsitakse sotsiaalteenuste korraldust omavalitsuse tasandil , koos perspektiivide ja riskidega teenuste korralduse edasisel arendamisel ja tehakse ettepanekuid sotsiaalteenuste korralduse arendamiseks omavalitsuses . Otsitakse vastet uurimisküsimustele , kas inimeste kindlustamisel sotsiaalteenustega esineb regionaalseid erinevusi ning kas ülevaade sotsiaalsete sihtrühmade toimetulekust ja sotsiaalteenuste vajadusest võimaldab muuta sotsiaalteenuste pakkumist paindlikumaks . Samuti otsitakse vastust püstitatud küsimusele , kas kriteeriumid sotsiaalteenuste vajaduse , nende pakkumise ja teenuste kvaliteedi hindamiseks võimaldaksid parandada sotsiaalteenuste kättesaadavust , vähendades sotsiaalteenuste saaja sõltuvust abivajaja elukohast , sotsiaalsest staatusest ja etnilisest kuuluvusest . Sotsiaalteenuste korraldust Ida-Virumaal ja Pärnumaal käsitletakse sotsiaalspetsialiste intervjueerimisel saadud arvamustele toetudes võrdlevalt mõlema maakonna ühe linna-ja ühe valla omavalitsuse näitel . Uuritakse sotsiaalteenuste üldist korraldust , sotsiaalteenuste pakkumiseks vajalike ressursside olemasolu ; teenuste hinnakujundust ja nende eest tasumist ; teenuste kvaliteeti ja sotsiaalteenuste arendamise võimalusi kohalikes omavalitsustes . Kokkuvõtvalt võib uurimistulemuste kohta öelda , et linnades on teenuste pakkumine üldjoontes välja arendatud ja kõiki neid teenuseid , mis on seadusega omavalitsuse korraldada , linnades ka korraldatakse . Omavalitsuse poolt pakutav sotsiaalteenuste süsteem vastab vajadustele mingil määral oma struktuurilt , kuid teenuste maht pole sotsiaaltöötajate hinnanguil piisav . Uuringust selgus , et sotsiaalteenuste kindlustamisel elanikkonnale esineb regionaalseid erinevusi , seda eriti linna ja valla vahel . Linnades on sotsiaalteenuste spekter suures osas välja arendatud ning suuremale hulgale kliendirühmadele kättesaadav . Maal elav klient , kui ta soovib saada talle vajalikke spetsiifilisi teenuseid , peab need sageli ise täies mahus kinni maksma koos transpordikuludega linna ja tagasi sõiduks . Uurimusest selgus , et vastutus otsuste tegemisel võib küll olla jaotatud , kuid seda selgemad peavad olema reeglid , kes , mida ja kus võib otsustada , et vältida teenuste dubleerimist ja tühimikke ning erinevaid tõlgendusi nende vajaduse suhtes . Oluline erinevus ilmnes uuringus selles , kes otsustavad sotsiaalteenuste saamise üle linnas ja vallas . Vallas teeb otsuseid teenuse osutamiseks peamiselt sotsiaaltöötaja koostöös volikogu sotsiaalkomisjoniga , kokku umbes <arv>-<arv> inimest . Linnas kogub informatsiooni ja otsustab inimeste vajaduste üle tunduvalt rohkem inimesi , kelleks on piirkondade sotsiaalinspektorid , sotsiaalala peaspetsialistid , aselinnapead ja volikogu sotsiaalkomisjoni esindajad , kokku ligemale <arv>-<arv> inimest . Muidugi ei saa siit teha järeldust , et maal tehakse ebakompetentsemaid otsuseid , kuid kindlasti lasub igal meeskonnaliikmel seetõttu topeltvastutus valikute õigsuse eest . Samas on linnas kergem delegeerida vastutus otsustuste eest eri tasanditele . Sotsiaaltöötajate arvates oleksid sotsiaalteenuste sihipärasemaks osutamiseks vaja kriteeriume , mille alusel teha objektiivsemaid otsustusi teenustele suunamiseks , sest mida rohkem on teenuste võimalusi ja mida mahukamad need on , seda raskem on aru saada , miks inimene just seda teenust vajab ja saab ja kas selle teenuse osutamine on põhjendatud . Näitena nimetati eakate hoolekannet , kus tihtipeale tekib küsimus , miks eakas viibib hoolekandeasutuses ega ela sotsiaalkorteris või tarbi koduteenuseid . Üksmeelsed oldi selles , et hindamiskriteeriumid oleksid kasulikud ka sotsiaaltöötajale , kes tihtipeale peab kolmandatele isikutele selgitama , miks keegi just niisuguseid teenuseid saab . Üldiselt olid arvamused teenuste osutamisest mittetulundusühingute kaudu vastuolulised . Kui spetsialistid arvasid , et seda peaks igati soodustama , siis osa teenuste osutajaid arvas , et sellega ei peaks kiirustatama . Linnaeelarvelise asutuse ülemineku korral mittetulundusühinguks arvatakse suurenevat ressursi kasutamise vabadus ning võimalus töötajail ennast proovile panna . Teisalt majanduslikult võib olukord inimestele muutuda raskemaks , sest töötajad peavad hakkama tegema suuremas mahus vabatahtlikku ( tasustamata ) tööd . Analüüsides SSR toimetulekut , sotsiaalteenuste vajadusi ja kasutamist , selgus uuringust , et erinevused sotsiaalteenuste vajaduses on olemas ning et need erinevused on tingitud klientide personaalsetest iseärasustest , nagu iga , sugu ja tervislik seisund . Samuti ilmnes uuringust , et kliendirühmad on erinevad oma riskide poolest , nagu töötus , paljulapselisus , üksikvanemaks olemine , kodakondsuse või dokumentide puudumine jne. Sageli kohtab SSR-i , kelle toimetulematust mõjutab mitu riski ning niisugune olukord võib vajada sotsiaaltöötaja lisatähelepanu ja sekkumist . Uuringu andmeil on SSR-de toimetulekut halvendanud mitmed struktuursed reformid seoses Eesti ühiskonna turumajandusele üleminekuga , mis on kaasa toonud mitmele sotsiaalsete riskirühmale toimetulekuraskusi . Osa elanikkonnast pole suutnud muutustega kohaneda , millest on ka tingitud paljude klientide toimetulekuraskused ja vajadus sotsiaaltoetuste ja sotsiaalteenuste järele . Analüüsides universaalsuse ja selektiivsuse seisukohast sotsiaaltoetuste ja -teenuste pakkumist sotsiaalsetele sihtrühmadele võib öelda , et mitte kõik sotsiaalsed sihtrühmad ei vaja universaalseid toetusi . Eakad seetõttu , et piisava pensioni ning lähikonna toetuse korral saadakse hakkama . Eriolukordades vajavad eakad küll toetusi , kuid neid ei vajata kindlasti mitte üheaegselt ega samas mahus . Kohanemisraskustega sotsiaaltöö kliente ei saa toetada universaalsete meetmetega , sest sellesse sihtrühma kuulujate üle ei peeta arvestust , kuna neid on raske tuvastada . Seetõttu tuleb kohanemisraskustega inimeste sihtrühma kuuluvaid isikuid toetada selektiivselt , arvestades iga üksikjuhtumi iseärasusi . Sageli on kohanemisraskustega klientide sihtrühma puhul mõttetu maksta mis tahes toetusi nende ebatervete elukommete või toimetulematuse tõttu enda elu korraldamisega . Paljulapselised pered ja üksikvanemad vajavad toetust peamiselt sissetulekute ja väljaminekute tasakaalu häirumise tõttu , sest harilikult on peres üks , harva ka kaks rahateenijat ning tavalisest enam ülalpeetavaid . Töötuid ja puudega kliente saab määrata vastavate seadustega ja et nende sihtrühmade toimetulek on häiritud kas seoses töö või tervisega , saab nende toetamist käsitleda kui universaalset toetust nende sihtrühmade piires . Piisavate universaalsete toetuste maksmise korral vajavad mõlemad sihtrühmad ka selektiivseid toetusi seoses ettetulevate kriiside või ettenägematute olukordadega . Teenuste pakkumine elanikkonnale erineb tunduvalt toetuste korraldusest peamiselt seetõttu , et teenuste puhul on tegemist selektiivse strateegiaga ( v.a tööturuteenused ) , s.t teenus on universaalne vaid sihtrühma piires . Ilmselgelt ei saa teenuste pakkumist käsitleda universaalsena isegi sihtrühma piires , kuna inimeste toimetulekuraskused ning nende toetamine teenustega sõltub diagnoosi , vanuse , soo , sissetuleku jne erinevustest . Uuringud näitavad , et teenuste vajadus on suurem eakate , kohanemisraskuste ja puudega klientide , üksikvanemate ning töötute sihtrühma puhul . Paljulapselised pered pakuvad sageli peresiseselt tasuta teenuseid kui iseenesestmõistetavaid ( hoitakse lapsed , hooldatakse vanemad jne ) . Sotsiaalteenuste puhul on kindlasti vajalik selektiivne lähenemine nii teenuseid saavate sihtrühmade määratlemisel kui ka sihtrühma piirides otsustuste tegemisel . Universaalse teenustega toetamise korral on tegemist ilmselge raiskamisega , samuti ka on teenuste pakkumine inimestele , kes neid ei vaja , häbimärgistav . Analüüsides sotsiaalteenuste korraldust omavalitsustes , võib öelda , et pakutavate sotsiaalteenuste süsteem vastab vajadustele oma struktuurilt ( elementaarselt vajalik kriisisituatsioonide lahendamiseks on olemas ) , kuid teenuste maht ei ole piisav . Analüüsist selgus , et siiski esines ka mõningaid struktuurseid disproportsioone teenuste kättesaadavuses , seda eriti maal . Esines olukordi , kus sotsiaalteenuse kättesaadavus oli pärsitud teenusepakkuja kauguse , transpordi korraldamatuse või raha puudumise tõttu . Sotsiaalabisüsteem elanike teenustega kindlustamisel ei ole lõpuni välja arendatud ja nii juhtub , et " esmaabi " saanud klient on mõne aja pärast tagasi . Üldjuhul puuduvad nn jätkuteenused kliendi toimetulekuressursi taastamiseks , puudub ka juhtumi kompleksne analüüs ning teraapia . Omavalitsuses on spetsialiste , kes suudavad näha probleeme ja genereerida ideid , kuid nende ideede elluviimine sõltub eelarvest ja see ei ole piisav . Olemasoleva raha kasutamine on tihti ebaefektiivne , kuna see kulutatakse vaid tagajärgede leevendamisele . Nappide summade efektiivsust tõstaks suurem paindlikkus nende kasutamisel . Uurimistulemused näitavad , et Eesti oludes puudub enamiku sotsiaalteenuste pakkumisel alternatiiv teenuste korraldusele riigi või omavalitsuse poolt . Seda nii formaalsete regulatsioonide nõrkuse ( puuduvad teenuste kirjeldused , kvaliteedistandardid ja -kontroll , hinnakujundusmehhanismid jne ) kui ka sotsiaalteenuste lokaalsel turul liikuvate summade ebapiisavuse tõttu ( näiteks elanike arv ühes omavalitsuses ) . Mittetulundusühingutel on võimalik taotleda raha sotsiaalteenuste osutamiseks projektide kaudu , kuid takistuseks on koostöö ajaline piir : mõne teenuse edendamiseks koondunud aktiivsed kodanikud alustavad survegrupina - teadvustavad probleemi , algatavad projektiraha toel teenuste pakkumist , kuid finantseerimise lõppedes tegevus seiskub . Sotsiaalteenuste turul eksisteerivad nii tegelikel kulutustel põhinevad kui ka kokkuleppelised hinnad , osas valdkondadest on välja töötatud hinnakirjad kõigile teenustele ja need on ka omavalitsuses kinnitatud . Enamik teenuseid klientidele on omavalitsuste doteeritud , kuigi mõnede teenuste puhul võtab klient või tema perekond teenuse eest tasumisest osa . Teenustele hinna kehtestamist peetakse omavalitsuse ülesannete hulka kuuluvaks ja mingit riiklikku abi selles ei oodata . Hindade kehtestamist peavad spetsialistid väga oluliseks põhjusel , et järjest enam on inimesi , kes teenuste eest suudavad ise maksta . Samas on ka spetsialiste , kes ei pea õigeks hindade kehtestamist sotsiaalteenustele , sest niikaua , kui kõik kliendid pole maksevõimelised , pole hindadel mõtet . Sotsiaalteenuste korraldus keskendub kolmele elanikkonna sotsiaaltoetuste ja sotsiaalteenustega kindlustamise baasideoloogiatest lähtuvale dimensioonile , milleks on sotsiaalse heaolu maksimeerimine , sotsiaalse õigluse määratlemine ning mõõtmisprobleemid . Sotsiaalse heaolu maksimeerimine eeldab riiklikul tasandil mitmeid sotsiaalpoliitilisi otsustusi selle kohta , kas toetada kogu elanikkonda nende taotlustes elukvaliteedi jätkuva tagamise ja heaolu suunas või ainult abivajajaid , kui abivajajaid , siis kes nad on ja palju neid on ning kui toetada , siis kuidas , kas teenustega või toetustega või neid omavahel kombineerides . Kas toetada kõiki abivajajaid või eelistada kindlaid sihtgruppe teistele ja kui eelistada , siis mille alusel ning lõpuks , kes ja kas üldse kannab vastutust inimese/inimeste toimetulemise eest . Uuringu põhjal näitab sotsiaalteenuste korraldamise seis vajadust selgemate otsustuste tegemise järele selles suhtes , mis puutub sotsiaalse õigluse tagamisse , sest sageli saab rohkem abi see , kes lööb suuremat lärmi ning abist jääb ilma inimene , kes ei tea või ei julge abi küsida . Samuti esineb veel sageli dubleerimist ; kes küsib , saab nii teenust kui toetust ja seda ilmselgelt teiste abivajajate arvel . Uuringust selgus , et sageli eksisteerivad kokkulepped teenustele suunamises , aga see ei vähenda regionaalseid erinevusi teenuste kättesaadavuses . Praegu on seis selline , et kes elab suuremas linnas , kus omavalitsusel raha jagub , saab kätte ka vajalikud teenused , aga sellel , kes elab kauges vallas või väikelinnas , pole lootustki vajalikke teenuseid saada ei tasuta ega tasu eest . Seetõttu on vajalikud eri sihtrühmade toimetuleku ja teenuste vajaduse uuringud , et arendada just nende teenuste pakkumist , mille järele on suurem nõudlus . Analüüsides sotsiaaltöö praktikat Eestis , võib öelda , et sotsiaaltöö tegeleb väheste võimetega klientide kaitse ja jõustamisega . Suure majandusliku ebavõrdsusega kaasnevad paratamatult väga madalad sissetulekud , millel on otsene mõju inimeste tervisele ja heaolule ning mis on paljude inimestevaheliste suhete ja toimetulematuse põhjuseks . Niisugustel juhtudel tuleb klientide toimetuleku toetamiseks kasutada niisuguseid sotsiaaltöö teoreetilisi käsitlusi nagu hoolekande tagamine ja ülesandekeskne sotsiaaltöö , mis on võimalikud teed nende inimeste jõustamiseks ja kaitsmiseks , kes elavad vaesuses . Seesugust toetamist vajavad vähemal või suuremal määral kõik uurimuses osalenud sihtrühmad : eakad , kohanemisraskuste ja puudega inimesed , üksikvanemad , paljulapselised pered , töötud . Uurimusest selgus , et Eesti sotsiaaltöötajad on oma praktilises töös kasutanud nii riski hindamist , ülesandekeskset sotsiaaltööd , antidiskrimineerivat praktikat , hoolduse korraldust kui ka hoolekande tagamist , kuid see on olnud pigem holistiline oma oskuste ja teadmiste kombineerimine katse eksituse meetodil . Asjaolu , et sotsiaaltöö praktikat Eestis on mõjutanud pigem elanikkonna vajadused ja piirkondlikud ressursid kui erinevad teooriad , on tingitud mitmetest põhjustest . Ühelt poolt on olnud vaja teha kiireid otsuseid inimeste heaolu säilitamise nimel , omamata baasteadmisi sotsiaaltöö teooriatest , sest on ju sotsiaaltöö kui eriala Eestis alles kümmekond aastat vana ning sotsiaaltöö teadmised ja oskused on alles kujunemisjärgus . Teiselt poolt on tegutsemist selles valdkonnas tagant tõuganud praktilised vajadused korraldada hoolekannet , sh sotsiaalteenuseid erinevatele kliendirühmadele , mis on kaasa toonud liikumise üleminekuühiskonnale omaste meetodite väljatöötamiseks sotsiaaltöö praktikute endi poolt ning nende teooriate rakendamiseks , mis Eesti oludes on osutunud töökindlaks . Kultuurist sõltuvaid erinevusi eesti ja vene perede toimetulekus , sotsiaalteenuste vajadustes ning kasutamises käesoleva uurimuse andmetel otseselt ei ilmnenud . Uuringule toetudes võib väita , et erinevused toimetulekus ja sotsiaalteenuste vajadustes on tingitud pigem eesti ja vene perede mõneti erinevatest probleemidest meie ühiskonnas , mis on mõjutanud perede toimetulekut ning kaasa toonud vajaduse erisuguste sotsiaalteenuste järele . Igapäevase toimetuleku probleemid , mis esinevad Eesti venekeelsel elanikkonnal võrreldes eestikeelse elanikkonnaga on juurte puudumine seoses venekeelsete inimeste elamisega mitte oma kodumaal , perede lagunemine seoses väljarändega , elukoha ja töökoha kaotus ning võimetus uut leida pärast Eestisse tagasipöördumist , laste järelevalvetus ning sellega seotud probleemid , laste perioodiline elamine kord Eestis , kord Venemaal . Uurimusest selgus , et on tekkinud tendents , mille järgi vanemate toimetulematuse tõttu elatakse peamiselt lastetoetusest ning muudest toetustest . On kasvanud laste vastutus kogu pere toimetuleku eest . Lõpuks võib selline tendents viia pered veel raskemasse toimetulematusse seisu ning pärssida ka noorema põlvkonna arengut . Mitteeestlaste diskrimineerimist uurimuses otseselt ei täheldatud , kuid puudu jääb mitteeestlastele mõeldud informatsioonist ( vähesus ja mittemõistmine ) sotsiaaltoetustest ja teenustest . Venekeelse elanikkonna toimetulekut pärsib eestikeelne asjaajamiskord , mis on kaasa toonud mõningase infosulu venekeelse elanikkonna jaoks . Inimeste arvates meedias peaaegu puuduvad eri sihtrühmadele , nagu eakatele , puudega inimestele jt , mõeldud venekeelsed saated , ka pole inimestele kättesaadavad venekeelsed infobukletid . Eesti keele õpe on kättesaadav nooremale ja keskealisele põlvkonnale , kuid pole inimeste arvates jõukohane vanemale põlvkonnale ning niigi riigi kulul elavalt toimetulematult inimeselt eesti keele õppimist oodata on lootusetu . See toob kaasa vajaliku info puudumise või info hilinemise Eestis kehtivatest seadustest , mis aga on eelduseks inimeste toimetulekule . Tekivad toimetulematute sihtrühmad , kelle toimetulematus ning vajadus toetuste/teenuste järele suureneb päev-päevalt . Informeerimatuse tagajärjeks on toetustest ja teenustest ilmajäämine või hilinenud abi . Venekeelsele elanikkonnale tekitavad raskusi probleemid kodakondsusega , eriti kodakondsuse puudumine vanemal põlvkonnal , kes uuringu järgi on huvitatud Eesti kodakondsusest , kuid ei tule paberite vormistamisega toime mitmel põhjusel : · puuduvad teadmised sellest , kuidas kodakondsust taotleda ; · vanuse või puude tõttu , mis takistab liikumist ega lase asju ajada ; · üleminekuaja segadustes on kaduma läinud kõik dokumendid või on dokumendid jäänud vahepeal Venemaal käies sinna jne. Dokumentide puudumine on aga põhjuseks , miks kodakondsust taotleda ei saa . Kodakondsuse puudumine toob omakorda kaasa probleeme töö ja elukoha leidmisel ning seetõttu on inimesed vajalike sotsiaalsete garantiideta . Dokumentide analüüsimisel selgus , et riik on loonud seadustega aluse kodakondsuse ja elamisloa taotlemiseks ning seega peaksid kõik abivajajad olema sotsiaaltoetustega ja -teenustega hõlmatud , kuid takistuseks nende õiguste realiseerimisel praktikas on eelkõige info puudumine või vähesus , samuti suutmatus sellest aru saada või seda kasutada . On tekkinud surnud ring , mille tagajärjel on inimene määratud olema sotsiaaltöö alaline klient . Uuringu andmetel ongi mitmed Ida-Virumaa sotsiaalasutused asunud inimestele vahendajana appi dokumentide vormistamisel . Analüüsides sotsiaalteenuste korralduse regionaalseid erinevusi , võib öelda , et Ida-Virumaa ja Pärnumaa vahel sotsiaalteenuste korraldamisel märkimisväärseid erinevusi välja tuua ei saa . Erinevused on , kuid need on peamiselt probleemide iseloomus ja sügavuse astmes nendes piirkondades . Näiteks Ida-Virumaal keskendutakse kodakondsuseta ja dokumentideta inimeste ja töötuks jäänud inimeste toetamisele , HIV/AIDS-i ja narkomaania ennetusele ning rehabilitatsiooni probleemidele , samal ajal kui Pärnumaal keskendutakse peamiselt eakate ja puuetega inimeste koduteenuste arendamisele . Küll aga esineb olulisi erinevusi sotsiaalteenuste korralduses linnade ja valdade vahel nii elanikkonna toimetuleku ja sotsiaalteenuste vajaduse hindamisel kui ka teenuste korralduses ja pakkumisel . Sotsiaalteenuste garanteerimine valdades erineb linnas inimesele kättesaadavatest teenustest peamiselt sellega , et valdades pakutakse inimestele vaid vähesel hulgal teenuseid , nagu koduhooldusteenus ja hooldekoduteenus , vahel kompenseeritakse transpordi kasutamist , mis pole igas vallas inimesele kättesaadav . Vajadust tuntakse sotsiaalkorterite järele , samuti on vallas lahendamata probleem erivajadustega inimeste hoolekanne . Neid teenuseid kaugemalt osta pole võimalik , sest psüühikahäire ja puudega inimesed pole saatjata võimelised läbima nii pikki vahemaid ja transport on liiga kallis , et sõita kusagile kaugemale . Kui inimesed soovivad teenuseid osta mujalt , ostavad nad need ise otselepingu alusel . Erinevalt linnast on maal probleemiks laste vaba aja veetmise võimaluste puudumine ja loomine . Eeltoodust võib järeldada , et kui vallas elav inimene tahab saada talle vajalikke spetsiifilisi teenuseid , siis sageli peab ta need ise täies mahus kinni maksma ning sellele lisandub veel kulutus transpordile linna ja tagasi sõiduks . Linnades on teenuste spekter palju laiem ning suuremale osale kliendirühmadest kättesaadav . Sotsiaalteenuste vajaduse , kasutamise ja korralduse regionaalsete erinevuste kohta võib kokkuvõtvalt öelda , et sotsiaalteenuste korraldus erineb linnades ja valdades niivõrd , et vajab erinevaid lähenemisviise pakkumise korraldamisel . Maal elavate inimeste jaoks ei kujuta rehabilitatsioon või sotsiaalkeskusesse teenuse järele sõitmine endast mingit abi juhul , kui ta saab sinna sõita hommikul kell kaheksa ja tagasi jõuab heal juhul kell üheksa õhtul , sest transpordikorraldus on maal väga lünklik . Mis aga ei tähenda seda , et abi polegi vaja , vastupidi , abi vajatakse , sest poest ei saa eakas vahel leibagi kätte ilma kõrvalise abita , mis siis veel maksude maksmisest , süstimisest ja muust rääkida . Järelikult on maal sotsiaalteenuste otsesel pakkujal vaja polüfunktsionaalset haridust erinevate teenuste pakkumiseks koos transpordiga , et võrdselt hästi toime tulla hoolduse-põetuse ja muu abiga . Loota , et linna või piirkonna keskuses on sotsiaalteenuste pakkumiseks kõik korraldatud ning et küllap maaltki sinna lihtsalt saab , on naiivne , kui mitte öelda küüniline . Otstarbekas oleks osutada koduteenuseid jt teenuseid maal külade kaupa nii , et üks külaelanikest saab sellekohase väljaõppe ning seejärel teenindab kliente kas oma või ka naaberkülas . MTÜ-de peale võib teatud määral loota , kuid uuringud on näidanud , et maal pole MTÜ-d eriti elujõulised ning nende pakutav tugi inimesele on juhuslik , mistõttu on veel vara sotsiaalteenuste arendamisel tugineda kolmandale sektorile . Käesoleva uurimuse taustaks on viimase kümnendi sotsiaalsed probleemid Eesti ühiskonnas . <arv>ndate ühiskondlikest muutustest tulenevad protsessid on kaasa toonud vajaduse sotsiaaltöö praktikas enam keskenduda sotsiaalteenuste korraldusega seotud probleemidele , sest Eesti üleminek turumajandusele on kaasa toonud eri sotsiaalsetele sihtrühmadele toimetulekuprobleeme ning nendega seoses on vaja pöörata suuremat tähelepanu elanikkonna kindlustamisele sotsiaalteenustega nii riigi kui omavalitsuste poolt . Oletasin , et Eesti kui siirdeühiskonna sotsiaalsete probleemide kontekstis ei ole inimeste kindlustamine sotsiaalteenustega korraldatud piisavalt efektiivselt , mistõttu esineb märkimisväärseid regionaalseid erinevusi ning pidevaid raskusi sotsiaalvaldkonna rahastamisel . Samuti oletasin , et pole selget ülevaadet perede toimetulekuraskustest ning sotsiaalteenustega kindlustatuse järele puuduvad selged kriteeriumid sotsiaalteenuste vajaduse , nende pakkumise ( sh pakkuvate institutsioonide ) ja teenuste kvaliteedi hindamiseks , mis võimaldaks parandada sotsiaalteenuste kättesaadavust , vähendada sotsiaalteenustega kindlustatuse sõltuvust abivajaja elukohast , sotsiaalsest staatusest ja etnilisest kuuluvusest ning muuta teenuste pakkumine paindlikumaks ja nende osutamine ökonoomsemaks . Vaadeldud teoreetilised mudelid toovad esile sotsiaalteenuste pakkumise eri aspektid ning käsitlevad eri probleeme , mis on seotud teenuste korralduse ja arenguga . Empiiriliste uurimuste analüüsi tulemused näitavad , et inimeste kindlustamine sotsiaalteenustega Eestis on regiooniti erinev . Uuringust selgus , et maal ja linnas on inimeste võimalused saada sotsiaalteenuseid erinevad ja seda maainimeste kahjuks . Valdadel pole ka piisavalt raha sotsiaalteenuste arendamiseks . Puudujäägid ilmnesid muukeelse kogukonna informeerituses , mis põhjustab teadmatust sotsiaaltoetuste ja -teenuste taotlemise võimalustest . Uuringust selgus , et omavalitsuste sotsiaalabiametid on üldiselt teadlikud inimeste vajadustest sotsiaalteenuste järele oma piirkonnas , kuid sageli puuduvad võimalused kõigile abivajajaile teenuseid pakkuda finantside nappuse ja ka sotsiaalteenuseid pakkuvate organisatsioonide vähesuse või nende vähese võimekuse tõttu . Analüüsides omavalitsustes toimivat sotsiaalteenuste korraldamist Eestis kolmest aspektist , milleks on sotsiaalse heaolu maksimeerimine , sotsiaalse õigluse määratlemine ning mõõtmisprobleemid , võin väita , et tegelikud otsustused põhinevad neil kolmel põhilisel aspektil , kuid neid aspekte otsuste tegemise protsessis lõplikult ei tunnetata ega teadvustata . Viimaste aastate uuringud on näidanud , et liikumine sotsiaalteenuste pakkumisel turu suunas koos kolmanda sektori ja erasektori hoogsa kaasatulekuga selles valdkonnas esitab sotsiaalspetsialistidele uusi nõudmisi . Tänapäeva sotsiaalteenuste korralduses on igal sotsiaaltöötajal vaja tunda ja mõista institutsiooniökonoomikast lähtuvaid teenusteturu arengu dimensioone , nagu turud , hierarhiad ja võrgustikud . Senine toimetulekutoetuste maksmise süsteem on üles ehitatud eesmärgiga suurendada toimetulekuraskustes inimeste sissetulekut ning kindlustada neile sealjuures eluasemekulude katmine . Edaspidises töös peaksime liikuma eeskätt inimese ja teda abistava sotsiaaltöötaja koostöö suunas , mille käigus otsitakse ressursse parema toimetulekutagamiseks ja püütakse välja selgitada asjaolud , mis on takistanud toime tulla , olgu nendeks siis vähene info , puudulik haridus , puuduv töö , väär mõtteviis vm. On selge , et ühtki inimese teovõimet pärssivat haigust ei saa ravida diagnoosita . Samadel alustel võib käsitleda ka sotsiaalset toimetulematust , sest pole otstarbekas pakkuda tööoskusi , likvideerida lünki hariduses või informeerida klienti tema seaduslikest õigustest enne , kui on teada probleem , mis toimetulematust tegelikult põhjustab . Seega tuleks liikuda selle poole , et selgemalt eesmärgistada tehtavaid otsuseid , s.t kui palju , kellele , ja kuidas osutada teenuseid nii riigi kui omavalitsuse tasandil . Oluline selle protsessi juures on , et toimiksid kõik selle protsessi sisendid , kelleks on : · sotsiaaltöö klient ehk abivajaja koos oma toimetulekuprobleemide ja vajadusega sotsiaalteenustega toetamise järele ; · sotsiaalteenuse pakkuja paindlik reageerimine sotsiaaltöö klientide vajadustele ja lähtudes eetilistest kaalutlustest , kes suudab seejuures säilitada organisatsiooni eduka toimimisvõime ; · sotsiaalteenuste korraldaja , kelleks on seaduse järgi omavalitsus . Uurimus näitab , et kui kõik kolm toimivad edukalt , siis suudetakse teha tõhusamaid , objektiivsemaid ja paremini põhjendatud otsuseid , paremini tagada elanikkonna toimetulekut ja sotsiaalteenustega kindlustatust ka piiratud ressursi tingimustes . Siinkohal tahaksin rõhutada sotsiaaltöötaja keskset rolli sotsiaalteenuste korraldamisel , kuna asjaolu , et inimesed ei tea täpselt , kuidas toimetulematuse korral toimida . Sotsiaalspetsialist mitte ainult ei osuta teenuseid , vaid ka teavitab , soovitab ja suunab , pakkudes valikuvõimalusi koos konkreetsete toimimisviiside tutvustamisega . Käesolevas uurimuses ilmnes seos puudulike teoreetiliste teadmiste ja väljakujunenud arusaamade vahel sotsiaaltöö praktikas . Eestis tuginetakse sotsiaalteenuste korraldamisel mitmetele sotsiaaltöö teoreetilistele käsitlustele , kuid mõningate mööndustega . Kuigi Eesti sotsiaaltöötajad on praktilises sotsiaaltöös kasutanud peaaegu kõiki sotsiaaltöö teoreetilisi käsitlusi , nii riski hindamist , ülesandekeskset lähenemist , antidiskrimineerivat praktikat , hoolduse korraldust kui ka hoolekande tagamist , on see olnud pigem holistiline oma oskuste ja teadmiste kombineerimine katse-eksituse meetodil . Seetõttu võib väita , et lisaks eelpool toodud kolmele sisendile on sotsiaalteenuste korralduse protsessis vajalik ka sotsiaaltöö-ja majandusteoreetiliste käsitluste tundmine ja nende mõtestatud kasutamine praktikas koos protsessi hindamise ja tagasiside analüüsimisega mis tahes otsustuste puhul . Siinkohal teeksin uurimusele toetudes mõned ettepanekud sotsiaalteenuste edasiseks arendamiseks . · Sotsiaalministeeriumil tuleks koos maa-ja omavalitsustega välja töötada optimaalne sotsiaaltoetuste ja -teenuste süsteem , mis motiveeriks inimesi iseseisvalt toime tulema . Sotsiaalteenuste arendamisele on vajalik läheneda süsteemselt - see eeldab jätkuteenuste rakendamist . · Maa-ja omavalitsustel tuleks optimeerida praegune sotsiaalteenuseid osutavate asutuste võrgustik , mis aastate jooksul on isevoolu teed välja kujunenud . Sageli esineb dubleerivat teenusepakkumisi , ebatervet konkurentsi teenusepakkujate vahel teenuste finantseerimisel ja olukordi , kus klient võib saada dubleerivaid teenuseid , kasutades mitut teenusepakkujat . · Maa-ja omavalitsustel arendada välja sotsiaalsete sihtrühmade vajadustele vastav toetavate sotsiaalteenuste võrgustik inimeste elukvaliteedi tagamiseks . · Omavalitsustel tuleks arendada välja teenused , mis toetaksid töötute tööturule taasintegreerumist . Inimesele pakub rahuldust võimetekohane töö . Võimalus töötada on kõigi sotsiaalsete sihtrühmade jaoks oluline eneseväärikuse ning eneseleidmise allikas . · Sotsiaalministeeriumil tuleks täpsemalt sätestada hoolekandega tegelevate institutsioonide funktsioonid , rollid , kohustused ja vastutus . Uurimus näitas , et omavalitsuste rahanappus sotsiaalteenuste osutamiseks ei motiveeri omavalitsust pingutama , et täita talle sotsiaalhoolekande seadusega pandud kohustust kindlustada elanikkond sotsiaalteenustega . · Omavalitsustes arendada sotsiaalteenuste pakkumist , rakendades võimalikke alternatiivseid rahastamisskeeme ( projektitöö , rahvusvaheline koostöö jne ) . · Omavalitsustel tuleks liikuda sotsiaalteenuste pakkumise korraldamisel koostöö suunas era-ja mittetulundussektoriga . Teadlikumalt ja julgemalt kasutada elanikkonna sotsiaalteenustega kindlustamisel võõrteenuste mudelit . · Elanikkonna kindlustamisel sotsiaalteenustega tuleks omavalitsustel enam toetuda inimeste sotsiaalteenuste vajaduse ja toimetuleku hindamisele , sest teadmata toimetulematuse põhjusi , pole võimalik osutada ka optimaalset abi . Sotsiaalministeeriumil tuleks üksikasjalikult välja töötada toimetuleku hindamise metoodika . Uurimistulemuste praktiline tähtsus . · Eestis on võetud diskussiooni objektiks üleminek toetustepõhiselt sotsiaalpoliitikalt teenustepõhisele sotsiaalpoliitikale , mis eeldab teenuste intensiivsemat arendamist tulevikus . Käesolev uuring võiks olla abiks paljudele sotsiaalvaldkonna spetsialistidele , kes planeerivad sotsiaalteenuste edasist arendamist oma piirkonnas . · Uuring on andnud sotsiaalspetsialistidele infot selle kohta , kuidas hinnata inimeste toimetulekut , mis on otseselt seotud teenuste vajadusega ning mille alusel teenuste osutamine tegelikult toimub . Toimetuleku hindamine võimaldab korrigeerida lihtsustatud ettekujutusi teenuste osutamisest . Lõpetuseks võib öelda , et uurimuses püstitatud uurimisküsimused said vastuse . Eesti kui siirdeühiskonna sotsiaalsete probleemide kontekstis ei ole inimeste kindlustamine sotsiaalteenustega korraldatud piisavalt efektiivselt , esineb märkimisväärseid regionaalseid erinevusi ning raskusi sotsiaalvaldkonna rahastamisel . Ülevaade sotsiaalsete sihtrühmade toimetulekust ja sotsiaalteenuste vajadusest võimaldab muuta sotsiaalteenuste pakkumist paindlikumaks . Kriteeriumid sotsiaalteenuste vajaduse , nende pakkumise ja teenuste kvaliteedi hindamiseks võimaldaksid parandada sotsiaalteenuste kättesaadavust , vähendades sotsiaalteenuste saaja sõltuvust abivajaja elukohast , sotsiaalsest staatusest ja etnilisest kuuluvusest .  