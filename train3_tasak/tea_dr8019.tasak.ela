kirjak	tea_dr8019.tasak.ela	RISTO JÄRV  Lapsepõlvest läbi võrevoodi pulkade meeles episood , lambihämaruses ema poolt " Saja rahva lugude " raamatust muinasjutu ettelugemine on üks mu neljast-viiest elu esimeste aastate mälestustest . Magus mälupilt kaitstud ja kindlast maailmast lapseeas polnud siiski ilmselt see , miks nooruses erinevate maailmaavardavate teostega tutvumise järel ülikooliõpingute ajal taas lastekirjanduse lumma langesin . Eksamite vahel toonitõstva vahendina avastatud lasteraamatute lugemine " Puhhist " " Muumitrollini " ning žanri taasleidmine enese jaoks , lasteraamatute teemades sisalduvate " suurte inimeste maailma " seletusvõimaluste ( taas ) leidmine oli ilmselt üks peamisi põhjuseid , miks pärast bakalaureuse- ja magistritööd eesti folkloristika eel-arengujärgust - K. J. Petersoni tööst XIX sajandi algul ( <arv> ) - valisin oma doktoritöö teemaks eesti imemuinasjutud . Taani folkloristi Bengt Holbeki monumentaalne teos " Interpretation of Fairy Tales " ( <arv> ) avas siinkirjutaja jaoks seitse aastat tagasi muinasjuttudega sügavamalt tegelema hakates nende maailma tähendusrikkuse ja tõlgendusvõimaluste müriaadi . See muinasjutupärimuse-uurimisest väga head ülevaadet andev teos , kõigele lisaks haaravalt kirjutatud ja katarsisessekandev , sai oma analüüsiga siinkirjutajale ammendamatuks eeskujuks . Sai selgeks , et muinasjutud on omal ajal olnud sama loomulik osa täiskasvanute meelelahutusest nagu möödunud sajandil oli raamatulugemine või mõne aasta pärast on interneti vahendusel televisiooni meelelahutusarhiivi vaatamine . Mulle sai selgeks seegi , et lisaks meelelahutusele on muinasjutud läbi aegade pakkunud inimestele ka võimalust oma reaalse elu probleemidest ülesaamiseks . Tema esitatud maailm tundus nii hingestatud ja elulähedane , kui ma ka alati esitatud interpretatsioonide söaka analüüsiga nõus ei suutnud olla . Taani rahvamuinasjutte analüüsiv teos vaigistas ka võimaliku valehäbi " mittekohase " asjaga tegelemisest ; tänapäeval lastepärimuseks taandunud kunstivormi , muinasjuttudega on veel paar sajandit tagasi me esivanematel olnud ka noorus- ja täiskasvanueas endastmõistetav kompleksivaba suhe . Kui siinkirjutaja seisis seitse aastat muinasjutumaailma väraval , oli Proppi muinasjuturolli ( vt siinse töö ptk <arv>. <arv> ) päraselt kinkija rollis juhendaja prof Ülo Valk . Tema andis kätte lisaks imelisele abivahendile ( Holbeki teosele ) ka juhatuse õige teeotsa juurde , erinevatest jututüüpidest just klassikalise " Lohetapja " -jutu analüüsi juurde . Holbeki teose mõjutusel otsustasin esmalt valida vaatluseks tegelasrollid , hiljem on see plaan mõnevõrra teisenenud . Esimese artikli ( käesolevas töös : I ) <arv> kirjutamise ajal Eesti Rahvaluule Arhiivis läbi kartoteegi- ja masinakirjatekstide " Lohetapja " tegelasteni teed rajades tuli siinkirjutajale eredalt ilmsiks iseenesest ju eelduspärane tõsiasi , et arhiivi kogutud muinasjuttude padrik vajab uurimistöö hõlbustamiseks süstemaatiliste sihtide raiumist - tüpoloogia korraldamist . Pirkko-Liisa Rausmaa koostatud soome imemuinasjuttude tüübiantoloogia " Suomalaiset kansansadut " I ( <arv> ) tõi eeskujuna mõtte , et samalaadse väljaande võiks teha ka eesti muinasjuttudest - olemasolev antoloogia " Eesti muinasjutud " ( EMj , <arv> ) andis ülevaate ainult enamlevinud tüüpidest . Eeskujuks sai ka justilmunud kõigi loomamuinasjuttude tüübiantoloogia " Loomad , linnud , putukad " ( <arv> ) . Ju jätab hilisematele suundumustele suure jälje see , kui põhjalikult me mingit asja noores eas noores eas kogeme . Olen kindel , et sellise projekti mõte poleks tekkinud - vähemasti tol ajal - kui ma poleks ülikooliaja loengutel kuulnud Arvo Krikmanni loengutel vanasõnažanri käsitlust kõikvõimalikest aspektidest , samuti põhjalikku ülevaadet " Eesti vanasõnade " ( EV ) teadusliku väljaande sünniloost . Ilmselt sai kõik iseäranis selgeks , kui pidin puhtisiklike olude sunnil eksamiks teist korda ette valmistudes materjali veel põhjalikumalt läbi töötama ( hiljem realiseerus loengumaterjal trükiteoseks " Sissevaateid folkloori lühivormidesse " , I ( <arv> ) ) . Nii söandaks ka akadeemik Arvo Krikmanni osaks sõnastada siinse töö seisukohalt Proppi järgi lähetaja ( või puudusest teadaandja ) rolli . Siinkirjutaja asus moodustama <arv>. aastal noortest uurijatest , kraadiõppuritest-üliõpilastest TÜ muinasjutuprojekti töörühma , mille eesmärgiks said tüpoloogia ettevalmistus- ja koostamistööd ( edaspidi muinasjutuprojekt ) ning imemuinasjuttude eri aspektide käsitlemine uurimustes . Ettevõtmist toetas Eesti Teadusfond ( <arv>-<arv> , grant <arv> ) . Kuna algul optimistlikult neljaks aastaks plaanitud tööd ERA imemuinasjuttude sisestamise ja tüpologiseerimisega osutusid märksa töömahukamaks , on projekt jätkunud tänaseni nime all " Eesti muinasjuttude teaduslikud väljaanded " riiklike programmide " Eesti keel ja rahvuskultuur " ( <arv> ) ning " Eesti keel ja rahvuslik mälu " ( <arv>-<arv> ) toel . Materiaalse külje osas on lisaks mainitud grantidele olnud uurimistööle toeks ka ETF grandiprojekt " Etnilised folkloorižanrid ja kirjakultuur " ( <arv>- ... , grant <arv> , grandi hoidja Ülo Valk ) . Muinasjutuprojekti raames on tekstide sisestamisega korpusesse ning esialgse tüpologiseerimisega tegelenud märkimisväärne hulk inimesi , kelle panuseta ei oleks siinse töö arhiiviainesel baseeruvad vaatlused kuidagi võimalikud olnud . Ma tänan neid kõiki , iseäranis Mairi Kaasikut ja Kärri Toomeos-Orglaant , kes on teinud seda tööd ühtekokku kõige pikema aja , kes on olnud ühtaegu nii siinkirjutaja juhendatavad kui sisuldasa ka juhendajad , kellega koos muinasjutumaailma üle mõelda ja arutleda ning kes ka selle töö lõppfaasis suurt abi osutasid . Pikalt on muinasjutuprojektiga seotud olnud ka Karoliina Kagovere , Karin Krondel , Evelin Lepp , Aive Roots ja Ell Vahtramäe , lisaks on lühemat aega projektis osalenud veel hulk inimesi . Siinses väitekirjas sisalduvate artiklite enamik ( I-II , V-VII ) kujutabki endast selle projekti käigus esile kerkinud konkreetsematele ja üldisematele teoreetilistele probleemidele lahenduste otsimist . Artiklid on valminud pika aja jooksul ning kuigi kohati eri teemasid haaravad , keskenduvad kõik imemuinasjuttude erinevatele aspektidele arhivaari , tüpoloogiategija seisukohalt . Väitekirja üks artikkel põhineb ( IV ) lisaks arhiivimaterjalile ka mu välitööde kogemusel . Doktoritöö kirjutamise algusajal oli siinkirjutaja endastmõistetavaks plaaniks püüda sulatada läbiuuritud ainest ühtseks monograafialaadseks käsitluseks . Mitmetel põhjustel valisin aga teistsuguse esitusviisi - kuigi mitmed artiklid tulevad sama teema juurde tagasi ja on omavahel põimunud , on tegu siiski veidi erinevate lähenemistega . Muinasjutumaailmaga kõrvutades oli mu võimalus nagu jutuvestjal : otsustada , kas luua natuke kunstlikuvõitu kontaminatsioon või siis esitada kimp veidike erinevaid lähenemisi , erinevaid jutte oma tegelaste ning eesmärkidega , mis käsitlevad siiski kohati üht ja sama probleemi ning ajenduvad üksteisest . Valisin viimase , nii nagu teinud Sahrazad . Nagu jutuvestmine pole mingi üks üritus , vaid kestev protsess , mille juurde ikka ja jälle pöördutakse , pole käesoleva väitekirja näol tegu mitte lõplike seisukohtade kokkuvõtmisega , vaid pigem peegeldub sellest kestev protsess , mis siinkirjutaja jaoks loodetavasti ka jätkub . Mitmed väljendatud mõtted on selgemaks saanud kirjavahetuses rahvusvahelise muinasjutuentsüklopeedia " Enzyklopädie des Märchens " ( Göttingen ) töötajatega ning olen teinud ka kaks lühemat käiku entsüklopeedia toimetuse juurde , kus paikneb rahvuslike registrite tüüpide konkordants ning arvukas muinasjutualane kirjandusvaramu . Kirjandusega tutvumise seisukohalt on oluline ka Teaduste Akadeemia Välisvahetuse fondi võimaldatud uurimisreisid Helsingisse , töötamaks Helsingi Ülikooli ning Suomalaisen Kirjallisuuden Seura etnoloogilises raamatukogus ja SKS rahvaluulearhiivis . Muinasjuttude erinevate aspektide küsimustes ning töös muinasjutuprojektiga olen korduvalt abi saanud prof Pille Kipparilt ( Tallinn ) , dr Kristi Salvelt ( Tartu ) ning Pirkko-Liisa Rausmaalt ( Helsingi ) . Aitäh oma kolleegidele TÜ eesti ja võrdleva rahvaluule õppetoolist , kellelt olen saanud palju tuge . Tänan väga oma juhendajat prof Ülo Valku , kellele sageli olen söandanud kirjutatut anda alles väga viimasel hetkel ning kes selle kõige juures olnud leebelt paikapanevaid mõtteid pakkuv . Töös ilmunud artiklid on ilmunud ajakirjades ja artiklikogumikes , väga suured tänud kõigile toimetajatele , kes on osutanud mõistvat meelt ja püsivust siinkirjutaja pikaldase produtseerimisprotsessi tulemusena vormunud mõtete oskuslikul järelkohendamisel . Aitäh Ene-Reet Soovikule , kes on läbi aja tõlkinud mu artikleid , olles selle juures samuti suisa toimetaja staatuses . Tänulik olen Eesti Rahvaluule Arhiivile , kuhu talletatud muinasjutud moodustavad töös analüüsitava ainese ning mille töötajaskond neile materjalidele lahkelt ligipääsu ja oma abi võimaldanud on . Paradoksaalne küll , aga ei bakalaureuse- ega tegelikult ka magistritöö ärategemise ajaks polnud ma üldse piisavalt rahvaluulearhiiviga kokku puutunud , tegelik tutvumine arhiiviga ongi teoks saanud alles muinasjutuprojekti käigus . Olen õnnelik , et olen kokku puutunud ja ühe muinasjutuväljaande alal koostööd teinud kutselise jutuvestja Piret Pääriga , kellelt kuuldud jutud on mind aidanud arhiivi muinasjuttudesse paremini sisse elada . Nagu muinasjutus ikka , kõige tähtsam tuleb kõige lõpus . Minu kõige suurem tänu kuulub mulle lähedastele inimestele , kellelt olen töö valmissaamisele saanud hindamatut tuge - olgu siis mõtteviiside üle juurdlemisel , sõnastuse selitamisel või lihtsalt nende olemas olemise tõttu . Ja oma lapsi tänan veel lisaks , et nad on andnud mulle võimaluse muinasjuttudega tegeleda ka praktiliselt . Märkimist väärib , et töös käsitletava probleemistiku ja analüüsi seisukohalt on terminil " lapseiga " positiivne , mitte kuidagi vähendav tähendus . Nagu mitmel korral olen täheldanud , võib kaasajal lastemaailma kandunud muinasjuttude puhul olla detailitäpsustusel abi just lastest - kelle muinasjututeadmus on tänu lasteaiapedagoogikale ja kodustele ettelugemistele või jutustamistele kohati hämmastavalt " professionaalne " . Tartus , november <arv>-august <arv> <arv> . <arv>. Definitsioon ja sisu Folkloori " klassikaliste " žanride hulka kuuluvate muinasjuttude kõige olulisema osa moodustavad imemuinasjutud , mis muinasjuttude liigituseks kasutatavas Aarne-Thompson-Utheri kataloogis ( <arv> ) on paigutatud numbrivahemikku <arv>-<arv> ( Tales of Magic ) . Imemuinasjutte on nimetatud muinasjutužanri tuumaks ja raskuspunktiks ( vt nt Lüthi <arv> : <arv> ) . Neis juttudes aset leidvad imelised sündmused on andnud nime ka terminile imemuinasjutt , mida kasutati juba Antti Aarne esimeses muinasjutukataloogis ( Zaubermärchen ) , samuti on varemalt kasutatud eesti keeles mõistet " nõidusmuinasjutt " ( Viidalepp <arv> : <arv> ) . Terminit 'muinasjutt' kasutatakse folkloristide poolt sõltuvalt kontekstist erineva hulga materjali hõlmamiseks - see võib tähistada igasugust fiktsionaalset rahvajuttu , nii nagu ATU kataloogis ( kus katusmõiste 'muinasjutt' hõlmab ka naljandeid ) , konkreetsemalt muinasjuttu või veel kitsamalt imemuinasjuttu <arv>. Samalaadne on olukord paljude Euroopa maade teadustraditsioonis . Saksa keeles kasutatakse üldnimetust Märchen ka ainult imemuinasjuttude ( Zaubermärchen , Wundermärchen ) märkimiseks , sama võime täheldada ka vene keeles ( vastavalt ja ) ning soome keeles ( satu ja ihmesatu ) . Ingliskeelses folkloristlikus terminoloogias tarvitatakse imemuinasjuttude kohta erinevaid termineid - folktale võib tähendada nii rahvajuttu ( sealhulgas naljandeid ) , konkreetsemalt muinasjuttu või kitsamalt imemuinasjuttu . Kui Aarne-Thompsoni kataloogis on imemuinasjutu kohta kasutatud terminit Tales of Magic , mis on üle võetud ka ATU-sse , siis uurijate keelekasutuses võib sageli kohata nii terminit wonder tale , saksa keelest otse ülevõetud sõna Märchen kui ka väljendit fairy tale . Viimasega seoses tuleb märkida , et haldjad pole muinasjuttudes sugugi domineerivaks tegelaskujuks , Bengt Holbek ( <arv> : <arv>-<arv> ) sedastab aga erinevaid termineid kaaludes , et imesid ja üleloomulikku imemuinasjuttudes tema interpretatsiooni järgi ei ole - need on reaalelu sündmuste võrdpildiks ning kuna haldjate puhul on tegu muinasjutule tüüpilise abistajaga , kasutab ta prantsuse fee-juttude tõlketraditsioonist pärit terminit <arv>. Eri autorid on just imemuinasjuttudele tuginedes moodustanud oma muinasjutudefinitsioonid . Ameerika muinasjutu-uurija , Aarne tüübikataloogi täiendaja Stith Thompson on sõnastanud ülevaateteoses " The Folktale " ( <arv> ) , et imemuinasjutt liigub ebareaalsesse , imesid täis maailma , kus pole reaalseid kohti ega tegelasi ( Thompson <arv> : <arv> ) . Richard Viidalepp on eesti muinasjuttude antoloogia ülevaateartiklis maininud , et imemuinasjuttudes " esineb imepäraste võimetega tegelasi ning imepäraseid ja üleloomulikke sündmusi " ( EMj : <arv> ) . Vastandades muinasjuttu teistele žanridele toob Max Lüthi ( <arv> : <arv>-<arv> ) välja , et muinasjuttudele on tunnuslik fiktiivsus , tõeluse ja mittetõeluse kooseksisteerimine , jagunemine mitmeks episoodiks , selge ülesehitus ( erinevalt kunstmuinasjuttudest ) , mängulisus . Teistest muinasjuttude alaliikidest eristavad imemuinasjutte tegelased ja süžee - loomamuinasjuttudest ja legendilaadsetest muinasjuttudest peategelane ( vastavalt loom või piibliaineline tegelane ) , novellilaadsetest muinasjuttudest imelisemad sündmused . Kui püüda definitsioonides väljatoodud tunnuseid ühekaupa põhjalikumalt iseloomustada , siis muinasjutu fiktiivsus viitab sellele , et juttu ei ole usutud , see on kuulajate ning jutustajate jaoks väljamõeldis . Vendade Jakob ja Wilhelm Grimmi töödest alates ongi rahvajutud jaotatud põhiliselt kahte liiki - usutud jutud ehk muistendid ( Sage ) ning mitte-usutud jutud ehk muinasjutud ( Märchen ) . Vaatamata mitmetele küsimärgi alla seadmistele , on see jaotus siiani üldise liigituse põhialuseks ( uurimisparadigma kohta vt nt Röhrich <arv> : <arv>-<arv> ; Beyer <arv> : <arv>-<arv> ) . Nii seostub muinasjutt , nagu tavainimese jaoks kogu folkloor tervikuna , üsna üheselt väljamõeldisega , valejutuga - seda kasutatakse sarnaselt sõna 'müüt' rahvapärasele käsitlusele - kõige väljamõeldu tähistamiseks <arv>. Reeglina seostub argiteadvuses muinasjutuga ka õnnelik lõpp - nii nimetatakse lugusid ootamatust õnnest argipruugis tihtipeale muinasjuttudeks . Saksa uurija Lutz Röhrich on nimetanud muinasjuttu " narratiiviks õnne kättejõudmisest " ( Röhrich <arv> : <arv> ) . Siiski toob ta õnneliku lõpu temaatikat käsitledes lisaks legendilaadsetele muinasjuttudele hulga näiteid ka imemuinasjuttude hulka paigutatud tüüpidest , nagu " Kalamees ja ta naine " ( ATU <arv> ) , " Kolm maolehte " ( AT <arv> ) , osad variandid jutust " Vaenelaps käoks " ( AT <arv> ) , mille lõpule tunnuslik peategelasega juhtuv õnnetus läheb vastuollu arusaamaga " normaalsest muinasjutust " ( samas : <arv> ) . <arv> . <arv>. Süžeestruktuur ja tegelasrollid Muinasjutud on küll ajendatud reaalsusest , ent nende kujutusviisile on iseloomulik teistsugune poeetika kui reaalsuse kirjeldamisele . Taanlane Axel Olrik on XX sajandi algul sõnastanud oma tuntud eepilised seadused , mis eepika - ja ka muinasjuttude esitust juhivad - ning mida jutustaja teadlikult või alateadlikult järgib ( vt ingliskeelset väljaannet Olrik <arv> ) . Neid oleks ehk täpsem nimetada seaduspärasusteks , kuid Olriki kasutatud termini otseseks tõlkevasteks on just 'seadus' . Ameerika folklorist Dan-Ben Amos on Olriki käsitluse ingliskeelset väljaannet kommenteerides tõdenud , et Olrik püüdis leida rahvajuttude süžeid kujundavaid seadusi , mis toimiksid sarnaselt loodusseadustega ( vt Olrik <arv> : vii-viii ; Olriki seaduste eestikeelset lühikokkuvõtet vt nt Laugaste <arv> : <arv>- <arv> ; Järv <arv>a : <arv>-<arv> ) . Ka teised XX sajandi silmapaistvad käsitlused muinasjutu seaduspärasuste kohta on lähtunud Olriki töödest - nii Max Lüthi vaatlus juttude stiilist , mis analüüsib jutte " Lohetapja " näitel ( <arv> ) , kui Holbeki analüüs , kus ta toob välja seitse muinasjuttude kujundiloome reeglit ( Holbek <arv> : <arv>-<arv> , vt ka Laurimaa <arv> : <arv>-<arv> ) . Sarnaselt Olriki tööga põhjalikult liigendatud ja üksikasjadeks lahterdatud on Heda Jasoni ( <arv>a ) kirjeldus muinasjutumaailma - või folkloorimaailma , tema sõnastuses küll etnopoeetilise maailma - normidest . Siinkirjutaja arvates on see üks loogilisemaid ja lakoonilisemaid ning samas ülevaatlikumaid folkloorialaseid käsitlusi <arv> , muuhulgas on antud ülevaade nii muinasjutu seadustest , jutukangelase omadustest , tema teekonnast siinsest maailmast muinasjutumaailma ( " fairy tale land " ) , viimase tunnustest jne. Juttude ülesehituse käsitlustest on teedrajav Vladimir Proppi analüüs ( ime ) muinasjutu " morfoloogiast " . <arv>. aastal vene keeles ilmunud teos " " sai läänemaailmas tuntuks strukturalistliku uurimise vaimustuses alles pärast inglikeelse tõlke ilmumist aastal <arv>. Propp tõdes , et tegelaskujud võivad eri juttudes varieeruda , kuid et tegelaste funktsioonid - mida on kokku <arv> - on muinasjutus ühed ja samad ( tõsi , igas jutus ei esine kõik funktsioonid ; vt Propp <arv> : <arv>-<arv> ) . Samuti on piiratud funktsioonide täitjate tegevusringide ( ) hulk - need on võrreldavad tegelasrollidega ning neid on seitse : kangelase vastane ( vaenlane , antagonist ) , kinkija ( ka doonor , annab või loovutab võluvahendi ) , abistaja ( aitab puudust kõrvaldada ) , kuningatütar ja tema isa ( Proppil ühes rollis ) , lähetaja ( teelesaatja , jutu algul kangelase ees seisvast probleemist teadaandja ) , jutu kangelane ise , valekangelane ( püüab asuda kangelase asemele ) ( samas : <arv>-<arv> ) . Iseenesest lihtne tõdemus , et kõik muinasjutud on taandatavad ühtsele skeemile , on toonud kaasa suurel hulgal käsitlusi kõikvõimalike žanride ja vormide analüüsijatelt . Ka imemuinasjutu ( ) definitsioon on Proppi käsitluses avatud strukturalistlikult aluselt . Järgmises muinasjutte käsitlevas teoses " Imemuinasjutu ajaloolised juured " ( <arv> ) piiritleb ta oma uurimisaine süžeestruktuuri lühikirjelduse kaudu : need on jutud , mis algavad mingi puuduse või häda tekitamisest või soovist midagi saada , läbivad kangelase lahkumise kodunt ja kohtumise kinkijaga , kes kingib mingi imevahendi või abilise , kelle abil leitakse otsingute objekt , edasi toimub kahevõitlus vastasega , tagasitulek ja põgenemine , millele sageli järgneb komplikatsioon ( Propp <arv> : <arv> ) . Erinevad teoreetikud on pidanud Proppi mudelit küll liigselt lihtsustavaks . Näiteks Soome uurijad Satu Apo ja Juha Pentikäinen ( <arv> ) on näidanud , kuidas mitte sugugi kõik muinasjutud ei ole sellele skeemile allutatavad - ennekõike sobivad sinna alla maskuliinsed ( meespeategelasega ) muinasjutud . Ka Heda Jason on muinasjutusüžeede liigitamisel üheks lähtealuseks võtnud peategelase soo . Imemuinasjutud kuuluvad tema liigituses enamasti kas maskuliinse või feminiinse struktuuriga muinasjuttude alla , kolmanda liigina toob ta välja " tasu ja karistuse " ( reward-and-punishment ) muinasjutud , mille puhul võib peategelane olla nii mees kui naine <arv> ( Jason <arv> : <arv>-<arv> ) . Süžeestruktuuri analüüsi edasiarenduseks meile lähedase materjali põhjal on Satu Apo vaatlus " Ihmesadun rakenne " ( <arv> , inglise keeles <arv> ) . Apo viitab varasemate autorite süžeejaotustele ( Eleazar Meletinski , Heda Jason , vrd kokkuvõtvat tabelit Apo <arv> : <arv>-<arv> ) , eristab neli süžeetüüpi ja jälgib ka tegelasrolle ( aktante ) ning nende täitjaid ( aktoreid ) . Bengt Holbek jagab muinasjutte maskuliinseiks ja feminiinseiks ning eristab kummalgi veel kaks alaliiki , lisades süntagmaatilisele arengureale ka paradigmaatilise - tegelaste liikumise ja opositsioonid kolmel tasandil : madal-kõrge , naine-mees , noortäiskasvanud ( Holbek <arv> : <arv>-<arv> ) . Imemuinasjutt algab tüüpiliselt reaalsusest , kuulajale ja jutustajale omasest keskkonnast ning asub üle mittereaalsesse , fiktsionaalsesse maailma ( vt ülesehitusest lühikirjeldusi nt Lüthi <arv> : <arv>-<arv> ; Järv <arv>a : <arv>-<arv> ) . Enne põhiülesande täitmist läbib kangelane mingisuguse katse - Propp märgib seda süžeeosa funktsioonidega <arv>-<arv> ( kinkija ilmumine - kangelase reaktsioon - imevahendi omandamine ) . Vastav osa , kui see jutus esineb , annab muinasjuttudele sageli moraalse dimensiooni , siin leiame kangelase rõhutatult hoolitsevat suhtumist teel kohatud vanadesse ja väetitesse inimestesse . Ilmselt peitub selle rõhuasetuse taga ka asjaolu , et muinasjutuvestjad on sageli olnud vanemad inimesed , kuulajateks aga noored . Tänapäeva ühiskonnas , kus tulevikus heaolu püütakse tagada pensionifondidega , võib olla raske mõista mõtteviisi , mis sundis inimesi lootma vanaduspõlves lastele . Laste abi polnud ometi automaatselt kindlustatud , ka endisaegses ühiskonnas tuli selle eest võidelda . Nii on sageli muinasjuttu põimitud arusaamu sellest , et kangelane peab üht- või teistviisi õigesti käituma , vanema inimese suhtes hoolivust üles näitama . Kui kangelane on seesmiselt kvaliteetne , saab ta selle eest ka mingisuguse tasu . Kui kangelasel läheb hästi , siis vastasel vastavalt halvasti , nii nagu kangelane saab äärmiselt kõrge hüve , nii saab ka " halb " tavaliselt iseäranis jõhkralt karistada . Muinasjutt on suutnud läbi aja rääkida lihtsas keeles ja otse , rääkida olulistest asjadest ja samas ka õpetada , ilma et see kellegi tundeid riivaks . Tundub , et just oma süžee ning kujundikeele universaalsuse tõttu lubab muinasjutt nii üht kui teist , meelelahutust ja õpetust , oskuslikult jutustatuna ( või raamatusse raiutuna või filmiks lavastatuna ) nii lapse kui täiskasvanu hingekeelte puudutamist ja emotsionaalset nautimist . <arv> . <arv>. Liigitus ja mõisted Kui rahvapärased , eemilised , naturaalsed kategooriad ei ole nii mõnigikord vastavuses teadusliku liigitusega ( vrd Jason <arv> : <arv> ) , siis muinasjutt , erinevalt muistendist ( mis on folkloristide poolt loodud termin ) , on jutustajate teadvuses olnud ilmselt üsna selgelt piiritletud žanr . Mulle tundub , et muinasjuttu võib pidada mitte ainult konkreetseks palaks selle sõna arhiivis kasutatavas tähenduses , vaid ka pärimusteoseks , omaette jutuks . Kui Ülo Valk kinnitab kuradimuistendeid analüüsides , et pealkiri on " reeglina rahvaluulekoguja lisand ega kuulu esituse juurde " ( Valk <arv> : <arv> ) , siis muinasjuttude puhul võime täheldada vastupidist tendentsi . On endastmõistetav , et arhiivi jõudnud kirjalikes tekstides , mis ongi juba võrreldavad kirjalike teostega , kannavad muinasjutud koguja lisatud pealkirja . Muinasjuttude puhul võib aga pealkirjastamist sageli täheldada ka informantide eneste juures suulises kõnes esitamise eel , tihti on pealkiri pandud näiteks peakangelase järgi . Tõsi , peakangelase järgi jutule nime andmise põhjuseks võib olla ka uuemast kirjakultuurist õpitud väljendusviis . Ent ometi võime täheldada , et pealkirjastamine on sellele žanrile ka suulises esituses tunnuslik . Folkloristide žanrijaotusel on teised eesmärgid kui rahval ning siin on rahvusvahelise võrdluse huvides tark kasutada analüütilisi , nn ideaalžanre ( uurijate loodud mõttelisi konstruktsioone žanreist ) . Lauri Honko on ameerika uurija C. Scott Littletoni vastanduse põhjal loonud " žanrikasti " , kus ta paigutab ideaalžanrid kahele teljele : fabuleeritud ja argitegelikkuse teljele ning püha ja profaanse teljele . Viimasel teljel peab ta " kõige kaugemal argitõelisusest " olevaks lisaks müütidele ka muinasjutte ( Honko <arv> : <arv>-<arv> ) . Siiski lähendab muinasjuttude kontseptsiooni teadlaste ja " rahva " arusaamades see , et 'muinasjutt' on nn naturaalne žanr . Võrdluseks olgu toodud Setu alal kasutusel oleva rahvapärase jutuvaramu põhiliigitus kaheks : folkloristliku muinasjutuga osalt võrreldav rahvapärane žanr on jutus , mille oluliseks eristavaks tunnuseks on jutu pärinevus muistsest ajast - jutusõ sündmused on toimunud " vana ilma aigu " . Sellele vastandub kaasaegseist sündmusist kõnelev jutt ( vt SLM : <arv> ) . Samas on uurija Kristi Salve välja toonud , et teatud mõttes on jutus jälle kitsam mõiste kui muinasjutt , näiteks on eitanud rääkijad mõne muinasjutu nimetamist jutuseks , kuna selles olevad sündmused on ilmselt toimunud " uue ilma aigu " . Eesti alal markeerib varasemates arhiivtekstides muinasjuttu sageli termin " vana aja jutt " . Ka ekspeditsioonil Siberisse Orava külla ( vt lähemalt IV : <arv>- <arv> ) selgus , et seal kasutatigi muinasjutu kohta rahvapärast terminit " vanaaoline jutt " . Kuigi informandid tundsid ja tarvitasid ka mõistet " muinasjutt " , tõi just esimese termini kasutamine kaasa muinasjuttude rääkimise , mis näitab , kuivõrd tähtis on kogumisel rahvapärase terminoloogia tundmine . Pärastpoole oletasime , et ekspeditsioonil oleks õnnestunud muinasjutte koguda märksa enam , kui oleksime taibanud kohe algusest peale kasutada rahvapärast terminit . Teisalt on jutust ja juttu eristavaks kriteeriumiks loo usutavus , näiteks vastandab informant Maria Valge <arv>. aasta välitöödel õiget juttu ja jutust <arv>. Ka rohkelt muinasjutte teadnud informant Ksenja Müürsepp on kasutanud vastandust , et jutuseid uskusid lapsed , suured aga mitte , kusjuures tütar täpsustas , et neid ei usutud <arv>. Teisel kogumisel tema juures selgus , kuidas kuradi poolt vaeslapse saunas kosimise lugu ( ATU <arv>A ) arvatud varemalt " õigeks jutuks " , nüüd peetakse seda aga muinasjutuks ( selle muinasjutu puhul ongi tegu ilmselt tugevat usundilist tausta omava narratiiviga , vt ka IV : <arv>-<arv> , VII : <arv>-<arv> ) . Folkloristid on muinasjuttude liigituseks varsti juba sajandi kasutanud Antti Aarne poolt alustatud tüübikataloogi ( <arv> ) , mida hiljem täiendas Stith Thompson ( AT , <arv> , teine , omakorda muudetud trükk <arv> ) . Kataloogi uus , täiendatud trükk ilmus sakslase Hans-Jörg Utheri toimetatuna <arv>. aastal ( ATU ) . Käesoleva töö aines , imemuinasjutud , moodustab ATU kataloogis vahemiku <arv>-<arv>. Juhin kohe tähelepanu sellele , et tegelikult pole aines selles vahemikus päris homogeenne . Bengt Holbek ( <arv> : <arv>-<arv> ) on välja toonud , et imemuinasjuttude hulgast tuleks välja arvata nn lastemuinasjutud , mis on natuke teismoodi ülesehitusega , samuti mitmed muistenditekstid jne ( vt lähemalt ptk <arv>. <arv> ) . Mõiste muinasjututüüp , mille eristamine on siinse töö seisukohalt kandva tähendusega ( töös kasutan sageli nimetust jututüüp või lühemalt tüüp ) , on samuti ambivalentne . Mõiste on kasutusele võetud ajaloolis-geograafilise koolkonna poolt ( vt Aarne <arv> , Jason <arv> : <arv>-<arv> ) , Aarne ( <arv> ) defineeris tüüpi kui sarnaste lugude kogumit , millel on üksteisega geneetiline suhe - kõik sama tüübi lood on pärit ühest , kellegi poolt välja mõeldud jutust . Aarne tööd jätkanud Stith Thompson määratleb tüüpi kui traditsioonilist juttu , millel on sõltumatu eksistents , mis võib ilmuda iseseisva jutuna ning ei sõltu ühestki teisest jutust ( Thompson <arv> : <arv>-<arv> ) . Sellisena on tüüp folkloristi abstraktsioon , mis baseerub paljudele individuaalsetele variantidele ( tekstidele ) ning on algselt loodud juttude geneetilise sideme kindlakstegemiseks ( Goldberg <arv> : <arv> ) . Antti Aarne poolt esimeses tüübikataloogis kirjeldatud süžeed , mida hilisemad uurijad on täiendanud , on paika pandud ikkagi vaid piiratud materjali põhjal - oma esimesed tüübikirjeldused konstrueeris Aarne Soomest kogutud rahvajuttude , taanlase Svend Grundtvigi poolt korrastatud taani muinasjutumaterjali ning vendade Grimmide muinasjuttude põhjal ( Aarne <arv> : iv ) . Aluseks olnud juttude valik oli piiratud ning juhuslik , mistõttu on nende tekstide ümber rajatud tüpoloogia ikkagi mõneti sporaadiline . Uurijad on välja toonud , et kui näiteks Grimmidel oleks valiku aluseks olnud teised tekstid , oleks Aarne esialgsesse kataloogi sattunud teistsugune valik tüüpe ( vrd nt Jason <arv> : <arv> ) . Nii on Thompson kataloogi teises väljaandes tõdenud , et Aarne kataloogis ei olnud praktiliselt üldse kasutatud jutte Lõuna-Euroopast ning Aasiast ( Aarne Thompson <arv> : <arv> ) , tema on püüdnud kataloogi haaret laiendada , esitades ainest tõepoolest " Iirimaast Indiani " ( samas : <arv> ) <arv>. Kataloogi on kritiseerinud paljud autorid , näiteks on mitmed folkloristid tüübi mõistet pidanud üldse määratlematuks ( vrd Holbek <arv> : <arv>-<arv> ) . Ise põhjalikult jututüübi " Kolm apelsini " ( ATU <arv> ) variante analüüsinud Christine Goldberg tõdeb soome meetodi kasutatud põlvnemiskontseptsiooni analüüsides , et suuliste tekstide jutustajal pole mingit sundust tüüpi järgida - ta võib võtta tegelaskujusid ühest allikast , süžee teisest , jutustajat huvitab vaid see , et jutt hästi ( huvitavalt ) välja tuleks ( Goldberg <arv> : <arv> ) . Teadlaste jaoks ei ole rahvusvaheline tüübikataloog mõistagi mingi ammendav abinõu juttude uurimiseks , vaid pigem just abinõu järgneva analüüsi jaoks , võimalus ja viis üksteise ainesele viitamiseks ja võrdlemiseks - teatud süžee olemasolust üleüldse ja selle levikust teabe saamiseks . Algselt oli tüübirühmast <arv> , milles õde ja vennad sattuvad vanapagana või muu vastase juurde , Grimmide kogumikus leiduvate tekstide põhjal välja toodud ainult kaks alatüüpi : " Hans ja Grete " ( ATU <arv>A ) ning " Seitse venda " ( ATU <arv>B ) . Pärast tüübi <arv>C " Kurat viib poisi kotis koju " tüpoloogias kirjeldamist <arv>. aastal Maurits Meyeri poolt nime all " Child in the Sack " ( " Laps kotis " ) , tuvastati ka teistel maadel arvukalt tüübi variante , nii et ATs on viited juba sajakonnale variandile ( Goldberg <arv> : <arv> ) . Samalaadne on lugu Setus tuntud jututüübiga " Haukuv koerapea " ( ATU <arv>* , folkloristid kasutanud ka nimetust " Kuningatütre meelitamine " ) - tüüp puudub Aarne kataloogis , on Aarne-Thompsoni kataloogi võetud alles eestlaste järgi ning selle kirjeldus on võimaldanud järgnevalt tuua paralleele Soomest , Lätist ja Leedust ( vt ka SLM <arv> ) . ATUs on sellele tüübile lisandunud veel soomerootsi , liivi , kreeka ja gruusia variandid . Kõige selle pärast on mõistetav , et olgu kriitika kataloogi suhtes milline tahes , nagu tõdeb Arvo Krikmann naljandivaatluse juurde asudes ning teiste autorite kriitikale lühidalt viidates , pole süsteemile tekkinud " konkurentsivõimelist alternatiivi , hoolimata folkloristliku teooria vahepealsest arengust " ( Krikmann <arv> : <arv> ) . Sellest annab tunnistust ka uue ATU kataloogi kui niisuguse ilmumise fakt uuel aastatuhandel . Nagu folkloori mõiste puhul , nii on ka juttude tüübikataloogis varasemale , " staatilisele " kontseptsioonile ( vrd Jaago <arv> ) vastanduvalt rõhutatud tüübi dünaamilisust - kui varem kasutatud jututüüpi " mineviku elutule ainesele " viitamiseks , siis uus tüübikontseptsioon on koostaja sõnutsi märksa paindlikum ( flexible ) , ning tüüpi " võib integreerida uutesse temaatilisse kompositsioonidesse ja meediasse " ( Uther <arv> : <arv> ) . Samas toetub kataloog väljakujunenud uurimis- ja viitamistraditsioonile , seepärast pole ka ATUs endiste numbrite osas väga kardinaalseid muudatusi tehtud , kui see just hädatarvilik pole olnud . Siiski ei tarvitse see põhimõtteliselt tähendada , et tulevikus ei võiks näiteks kataloogi senine - tegelastekeskne - alaosadeks jagamise käsitus muutuda ning folkloristikas elujõu saada sootuks teistsugune liigitusalus . Peale folkloristide kontseptsiooni on jututüübist olemas ka rahvapärane kontseptsioon . Nii nagu rahvas ise jutte pealkirjastab , nii liigitab informant süžeed üldise tegevuskäigu alusel . Näiteks selle kohta olgu toodud kõigile tuttav väljend " Tuhkatriinu " -lugu , mille all mõeldakse kõiki lugusid , mis arenevad samal moel : vaene ja silmapaistmatu ( nais ) kangelane saab ootamatult kuulsaks ja rikkaks ( vrd ka Apo <arv> : <arv>-<arv> ) . Kuigi toodud näites on ilmsesti väljendi taga suuresti süžee levimine kirjanduses , ei paigutu liigitus tüüpideks ikkagi rahvapärases mõttes tühjale kohale , vaid toetub jutustajate poolt loomuldasa sündivale eristamisele . Konkreetsete muinasjututüüpide piiritlemisel on töös üldjoontes lähtutud Aarne-Thompson-Utheri kataloogis ( ATU ) fikseeritud kirjeldustest . Töö lõpus on esitatud siinsetes käsitlustes viidatud jututüüpide register . Mõnedel juhtudel erinevad selles kasutatud nimed ATU kataloogis toodutest - igal rahval , lähtuvalt omaenda juttude tüübikoosseisust ja sisust , on mõistlik kasutada oma tüübinimesid . Ka näiteks Pille Kippar on eesti loomamuinasjuttude tüübikataloogis kasutanud " eesti muinasjuttudele võimalikult adekvaatseid " nimetusi - isegi kui need rahvusvaheliste tüübinimedega vastuollu lähevad ( Kippar <arv> : <arv> ) . Oluline on küll teadvustada , et tüübimäärangud on mõneti subjektiivsed , kuivõrd juttude tüübikuuluvus määratakse tüübikataloogi kirjelduse , teksti läbilugemise ning uurija varasemate teadmiste põhjal . Kolmas töös sagedasti kasutatav mõiste on tekst . Kuigi suuliselt on muinasjuttu mõistagi esitatud jutustusena , sunnib arhiiviainese põhimass keskenduma ennekõike tekstile , kirjapandud üksusele . Seepärast on järgnevalt mõnikord kasutatud sõna tekst , sõltuvalt kontekstist ka suuliste esituste kohta , tähenduses 'jutustatud esitus' . Teksti puhul tuuakse välja eri tasanditena süvastruktuur ja pindstruktuur . Heda Jason eristab folklooris nelja tasandit : sõnastus , tekstuur , jutustamine ja esitamine ( wording , texture , narration , dramatization ) ( Jason <arv>c : <arv> ) , seejuures tekstuuri all peab ta silmas põhiliselt poeetika välja : nii proosa kui värsi prosoodilisi jooni , žanri stiili . Tekstuuri ehk pindstruktuuri all on mõistetud tavaliselt keele poeetilisi vahendeid , nagu alliteratsioon , riim jne , mõnikord ka meetrikat ( FEBCT : <arv> ) . Siinses töös kasutatakse mõistet tekstuur laiemalt , selle all mõistetakse järgnevalt iga jutustaja esituse detaile , konkreetsete tegelaskujude jm üksuste realisatsiooni jutu sõnastuses . <arv> . <arv>. Muinasjutud ühiskonnas Kui mitmeid folkloorižanre võib olla teatud juhtudel raske tabada - näiteks on muistend selline jutuliik , mida nagu muuseas räägitakse - , siis muinasjutt on selgelt omaette üksus , kunstiline jutt , mis ei saa kõnevoolu " ära uppuda " . Selles suhtes on muinasjutu staatus teistsugune võrreldes näiteks paljude produktiivsete argielujuttudega . Võime oletada , et muinasjuttude esitussituatsioon välitöödel ebaloomulikus - " räägi-folkloristile-lugu " -situatsioonis on traditsioonile lähedasem kui näiteks kogumisel informandilt muistendi , uskumusolendi kirjelduse või vanasõna nõudmine - muinasjutte ongi kogu aeg esitatud . Iseküsimus on , kuivõrd representatiivne on see žanr tegelikult käibiva folkloori hulgas . Rahvaluulekogudes on muinasjutt olnud esindusžanriks , mida on XIX sajandi kogumisest alates ikka hierarhilisse kõrgusesse tõstetud . Samas on viimase aja uurijad välja toonud , kuidas ka varemalt on tavalisema folkloorse jututraditsiooni moodustanud hoopis igapäevasem aines - lapsepõlve noorusmälestused , pajatused külasündmustest jne ( vt Schenda <arv> : <arv>-<arv> ) . Folkloristide väärtushinnangute tõttu talletati aga rahvaluule kogumise algusaegadel jutupärimusest ennekõike muinasjutte ning tehti seda hiigelhulgal . Herderi ning ta tormi-ja-tungi aegsete järgijate huvi antikviteedi , rahva minevikupärandi , vastu kandus edasi arvukatesse XIX sajandi uurimustesse . Selleaegset uurimist on sageli nimetatud pöördumiseks tekstidest väljapoole - ei analüüsitud mitte folkloristlikku teksti , vaid pigem selle taga olevaid uskumusi , psühholoogilisi , sotsioloogilisi , kultuuriajaloolisi ilminguid ( vt nt Piela ja Rausmaa <arv> : <arv> ; Honko <arv> : <arv>-<arv> ) . Paljudes uurimustes oli pilk pööratud mineviku rekonstrueerimise poole , juttudes peegelduvate endisaegsete kujutelmade tõlgenduse poole . Sellest alates olid muinasjutud folkloori hulgas esiplaanil sajand ja enam , nende koht oli folkloristide väärtushinnangutes kindel . See on taganud neile ka tähelepanu kogumistööl ning hulga sellealaseid uurimusi . Head ülevaated on erinevatest muinasjutu-uurimise lähtekohtadest andnud Max Lüthi ( <arv> : <arv>-<arv> ) ja Bengt Holbek ( <arv> : <arv>-<arv> , <arv>-<arv> ) , Eesti kohta Pille Kippar ( <arv> ) . Kuna käesoleva töö artiklid käsitlevad muinasjutu-uurimise eri aspekte , siis on iga osa seisukohalt olulisi uurimusi käsitletud vastavates artiklites ning siin neil pikemalt ei peatuta . Rahvajuttudest , mida koguti XIX sajandil , moodustavadki tolleaegsetes euroopa rahvaluulekogudes muinasjutud ja muistendid suure osa . Samas pole muinasjutt olnud endisaegses ühiskonnas sugugi midagi igamehe-vallatavat . Seda kinnitab juba Holbeki ( <arv> : <arv>-<arv> ) esimene kuuest teesist muinasjutu kohta - erinevalt muistenditerääkijatest olid muinasjutuvestjad spetsialistid ; nende hulk pole olnud läbi aja eriti suur . Võime oletada , et ilmselt teadsid jutte küll paljud , aga meisterlikke rääkijaid pidi kuulamas käima naabertalus või -külaski . Teine Holbeki tees toob välja , et muinasjutud olid ennekõike täiskasvanute jutud , neid räägiti täiskasvanute poolt ja täiskasvanutele . See seisukoht tundub raskesti usutav näiteks Grimmide kogumiku suunitlust ja sisu arvestades . Holbek aga kinnitab taani ainesele toetudes , et ennemalt jutustati lastele pigem vaid mõnda alaliiki - looma- ja vormelmuinasjutte ( vt Holbek <arv> : <arv>-<arv> , <arv> ) . Kinnitust sellele võime leida ka eesti teistelt rahvastelt , Kristi Salve on märkinud vepsa materjali põhjal , et sealgi on sarnane jaotus - täiskasvanud on eelistanud kuulata pikki , paljude episoodide ja seiklustega imemuinasjutte , novellilaadseid muinasjutte ja naljandeid ( mis mõnikord sisaldavad ka erootilisi motiive ) - nende kõigi rääkijaks olid pigem mehed . Lastele seevastu jutustati valdavalt loomamuinasjutte või lihtsamaid , lühemaid ja ka didaktilisi imemuinasjutte ( nt ATU <arv> " Vaenelaps ja peretütar " - Salve <arv> : <arv> ) . Et muinasjutud on varemalt kuulunud lihtrahva täiskasvanupärimusse , siis on neile sageli tunnuslik kohati jämedakoelinegi otseütlemine viisil , mis tänapäeva muinasjutukirjanduses tavaks ei ole . Marina Warner ( <arv> ) on toonud näiteid , kuidas sentimentaalse " Tuhkatriinu " kirjanduslike töötluste varjus on kangelaste nimedena tuha-liitega rahvapärimuses märksa robustsemad , keha alumise poole elementidele viitavad hüüdnimed , mida nii Basile kui Perrault on pehmendanud <arv>. Nii nende kui vendade Grimmide " Laste- ja kodujuttude " tulemusena muutus seni lihtrahva räägitud pärimus etteloetavaks ka väikekodanluse perekonnaringis ning raamatuisse jõudnud muinasjutud kaotasid oma kohati tahumatu väljenduslaadi <arv>. Vahemärkusena olgu tähelepanu juhitud , et läänemaailma muinasjutukäsitlused keskenduvadki sageli Grimmide kogumiku kanoonilisele kahesajale muinasjutule ( ning kümnele legendile ) . Märkimist väärib aga , et pole põhjust nende kogumikus esitatud muinasjutte pidada ehtsaks folklooriks , kuna tegemist on nii rahva suust kogutud kui kirjandusest pärinevate juttude põhjaliku ümbertöötlusega ( vt mitmekülgset ülevaadet Grimmide kogumiku rahvalikkuse ja representatiivsuse probleemidest nt Dundes <arv> , ka Goldberg <arv> : <arv> ) <arv>. Folkloorižanride hierarhiasse tuli muutus XX sajandil , mil folkloristid teadvustasid ka hulga muude folkloorsete jutuliikide olemasolu . Linda Dégh on <arv>. aastal kirjutatud artiklis rõhutanud , kuidas " klassikaliste folkloorižanride näilisele allakäigule " järgnes arusaamine , et inimese loomuses ongi luua lugusid meie ümber olevast maailmast ning et selliseid lugusid on ebaproportsionaalselt palju võrreldes nendega , mida saab klassifitseerida traditsiooniliste proosažanride alla ( Dégh <arv> : <arv>-<arv> ) . Tegelik folklooripärand on žanriliselt määratult mitmekülgsem , kui see aimub Grimmide põhivastandusest . Samamoodi on folkloristid jätkuvalt üle vaadanud määratlust , mida folklooriks pidada ning loobunud nn vana-paradigmast , kui varemalt on folkloori seostatud vana ja hääbuvaga , siis tänapäeval seostub see meid kõikjal ümbritsevaga . Samas on tavateadvusesse see minevikule viitav kontseptsioon ikka jäänud , Mare Kalda ( <arv> ) toob välja , et muistenditega seostuva sõnavara ja tähendusväljade puhul surub tänapäeva ajakirjandus folkloorikäsitlusele ikka peale teatud koodi , kasutades märksõnu vanaaegne , esivanemad , unustatud , maaelu , tolmunud arhiivid , rahvariides memmed vms ( Kalda <arv> : <arv> ) . Ka folkloristi jaoks on olnud vanaaegse nõutamine kood , mida välitöödel läbi aja küsimisel kasutatud . Ikka on informantidelt uuritud , mismoodi minevikus on jutustatud , milliseid jutte vanast ajast teatakse . Võib tunduda , et siinse töö ainese seisukohalt pole muutused olulised ning et suulise pärimusena räägitavate muinasjuttude puhul pole kood muutunud . XX sajandi keskpaigast alates on muinasjutud käibelt jõudsalt taandunud ja kandunud teistesse meediavormidesse . Mall Hiiemäe ( <arv> : <arv> ) arutleb Kodavere jutupärimust käsitledes , et kuivõrd pikemaid pajatusi räägitakse endistviisi , ei saa muinasjuttude taandumise põhjuseks pidada nende pikkust , vaid pigem ikkagi nende sisu . Kuigi muinasjutt on oma olemuselt jutustus fiktiivsetest asjadest , on selle alustuseks ja aluseks jutustaja ning kuulajate kaasaeg , jutu algusega identifitseeritav lähtesituatsioon . Kuna muinasjutusüžee tüüptegelased ja tüüplähtesituatsioonid - tihti kolmelapselise pere noorim poeg või võõrasemade ja -õdede kiusatav vaeslapsest tüdruk oma talutöödega - ei paku enam seesugust äratundmiskogemust , on igati mõistetav , et need vajavad tänapäevase kuulaja kõnetamiseks nii algussündmuste kui edasise sisu tõlkimist kaasaja keelde . Peamiselt seostub muinasjutt tänapäeval ühiskonnaliikmete teadvuses lühiajalise lapsepõlvekogemusega , aktiviseerudes täiskasvanueas ainult teatud aegadel . Sageli võime muinasjutte kohata näiteks nn jõulufilmide kategoorias - need on muinasjutulised sarnase struktuuriga koguperefilmid ( Höfig <arv> : <arv> ) . Tulevik viibki muinasjutud ilmselt sagedamini tele- , kino- ja arvutiekraanile kui jutustamisesitusse ning uued väljendusvahendid sunnivad traditsioonilisi süžeid tuntavalt muudetud kujul kasutama <arv>. Seetõttu võib tunduda , et ka endisaegsete tekstide endisaegne tekstikeskne vaatlus pole enam sel moel vajalik . Raamatutes leiame peamiselt kirjanduslikke muinasjutte , Eestis nagu mujal Euroopas ilmuvad Grimmide , Perrault' jt muinasjutukogumikud sageli lihtsustatud sõnastuses , tihti rohkete piltidega ja angloameerika kultuurist pärinevate ümberjutustustena . Kõige sagedamini ja valdavalt aga leiame muinasjutte ilmuvat meie ümber teleseriaalides , kaasaja põnevus- või romantilistes filmides . Vastukaaluks nuditud või kardinaalselt ümber töötatud esitustele leiame küll ka suundumusi taasäratada elavat jutustamist , Euroopas on alates <arv>test teatud kõlapinna leidnud " uued jutuvestjad " , oma auditooriumiks " haritud noore linnapubliku " valinud esitajad ( vt Görög-Karady <arv> : <arv> ) . Ka Eestis on juba viisteistkümmend aastat edukalt endisaegset jutumaailma kuuldavaks tehtud nii täiskasvanutele suunatud muinasjutukoolituse kui eri kohtades loodud jutuklubide kaudu ( vt Päär <arv> ) . Tööd lugedes tekib seepärast kindlasti korduvalt küsimus , kuivõrd muinasjutužanr on kuulaja jaoks oluline kahekümne esimesel sajandil . Kui Madis Arukask esitab regilaulu käsitleva monograafia sissejuhatava peatüki pealkirjas - rõhulises positsioonis - eelduspärase ja samas uurimisteemade puhul vähepäritud küsimuse : " Kui palju regilaul meid täna kõnetab ? " ( Arukask <arv> : <arv> ) , siis sellist küsimust tuleb aina ja alatasa küsida tegutsemisel mistahes sellise " vana " folkloorižanriga . Nagu näitavad aga needsamad seriaalid või seiklusfilmid , kõnetab meid ilmselt nende taustaks olev mõttelaad ja ülesehitus : muinasjutud ning neile toetuvad sarnase struktuuriga kaasaja muinaslood kannavad edasi üldist arusaama , et ka lihtsal inimesel võib ikka ja alati minna hästi . <arv> . <arv>. Muinasjutuprojekti eesmärgid Eesti folkloorikogumise suurkuju Jakob Hurt seadis omal ajal rahvuslikuks eesmärgiks kogu kogutud rahvaluule avaldamise trükis " Monumenta Estoniae Antiquae " sarjas ning seda tööd on järgemööda folkloristide poolt tehtud - ilmunud on regilaulude , muistendite , vanasõnade ja mõistatuste köiteid . Eesti muinasjutuvaramu mahukust ning kaasaja elektroonilise publitseerimise võimalusi arvestades ning teisalt teiste rahvaste muinasjuttude tüübiantoloogiaid silmitsedes ( nt Rausmaa <arv> ) tekkis plaan koostada ja avaldada EKM Eesti Rahvaluule Arhiivi kogutud imemuinasjuttude põhjal teaduslik tüübiantoloogia , mis annaks ülevaate kõigist eesti imemuinasjututüüpidest . Töö teostamiseks tuli aga eelnevalt täita kaks ülesannet , mis olid veelgi mahukamad : sisestada arhiivi käsikirjalised muinasjututekstid tekstikorpusesse ning korrastada imemuinasjuttude senine tüpoloogia . Nende kolme ülesande täitmiseks loodi <arv>. aastal TÜ eesti ja võrdleva rahvaluule õppetooli muinasjutuprojekt . <arv>. aastal oli ilmunud soomlase Antti Aarne koostatud eesti muinasjuttude ja muistendite tüübikataloog J. Hurda rahvaluulekogus sisalduva materjali põhjal ( FFC <arv> ) . Pärast Aarne alustatud tööd süsteemi loomisel olid Eesti Rahvaluule Arhiivi muinasjutte tüpologiseerinud Walter Anderson ning Oskar Loorits , nõukogude ajal Herbert Tampere . Suuresti tehti täiendustööd väljaande " Eesti muinasjutud " ettevalmistamise ajal ( ennekõike Ingrid Sarv ) . Ainus tervenisti korraldatud tüpoloogia oli valminud loomamuinasjuttudest ( ATU <arv>-<arv> ) ning ilmunud ka trükis ( Kippar <arv> ) . Kartoteegi muus osas oli paraku korraldatus üsna ebaühtlane , sageli olid folkloristid teinud otsustuse teksti tüübikuuluvuse kohta üliõpilaste või abitööliste poolt paberile kirja pandud konspekti põhjal , mis võis aga tingida näiteks kontaminatsiooni või hoopis eripärase süžeearenduse märkamata jäämise . Muinasjutuprojekti esimeseks suuremahuliseks ülesandeks sai kõigi käsikirjaliste imemuinasjuttude formeerimine tekstikorpuseks ( edaspidi " tekstikorpus " või " korpus " ) . Selleks tuli kõik käsikirjalised tekstid dešifreerida ning sisestada arvutisse . Kaasaja nõudeid arvestades ei tulnud kõne allagi piirduda pelgalt tekstide läbivaatamise ja kuitahes põhjaliku konspekti tegemisega , vaid seatud sai eesmärk tekstid digitaliseerida , kuna lähitulevikus tulnuks see samm astuda niikuinii - oleks olnud ilmne raiskamine tekstid läbi töötada , ent see töö tegemata jätta . <arv> . <arv>. Tekstikorpuse loomise põhimõtted Muinasjutuprojekti tööde algusjärk <arv>te lõpul kujutas endast eesti folklooritekstide laialdase digitaliseerimise algusaega . Nii kasutas toonastest tekstikorpuste tegijatest ERA kohapärimuse töörühm Eesti Kirjandusmuuseumis oma andmebaasisüsteemi , töörühmad praeguses KM-i folkloristika osakonnas ( usunditekstid , piltmõistatused , keerdküsimused jne ) igaüks oma andmebaase . Igal töörühmal olid pisut erinevad vajadused baasis leiduvate andmete korraldamiseks , millest olid tingitud ka erinevad lahendused . Seetõttu võime rääkida žanrispetsiifilistest andmebaasidest . Samal ajal asus Eesti Rahvaluule Arhiiv kavandama koondandmebaasi nii varasema kui ka uuema arhiivimaterjali jaoks . Mõistetavalt on selle väljatöötamine osutunud pikaaegseks ettevõtmiseks . Nii on andmebaas , mis eelduspäraselt lahendaks tulevikus mitmed tekstide organiseerimise probleemid , praegu veel väljatöötamisfaasis . Muinasjutuprojekti töökava ja ajaplaani koostades tundus mõistlik haarata kohe härjal sarvist . Nii ei tellinud me oma andmebaasisüsteemi kuskilt väljast , vaid võimalikult lihtsa lahendusena asusid sisestajad kohe jutte tekstiredaktoris arvutisse kandma . Küll tundus endastmõistetav organiseerida andmebaasina tekstide taustandmed - arhiiviviide , esitajate ning üleskirjutajate nimed , tekstide kogumisaastad ja -kohad , samuti muinasjututekstide tüübikuuluvus . Kõik need parameetrid on tekstide juures märgendatud andmeväljadena . Praktilise töö käigus tehti tekstiväljade loendisse täiendusi ( koguja- ning jutustajanime jagamine ees- ja perekonnanimeks jne ) . Viimane muutus tekstikorpuse sisestusvormis tehti teisel aastal ( <arv> ) , kui korpusesse oli sisestatud <arv> teksti . Konsultatsioonidel soome muinasjutuväljaannete koostaja Pirkko-Liisa Rausmaaga selgus , et tema toimetatud soome muinasjutuantoloogia arvutikorpustel põhinevate viimaste köidete <arv> koostamisel on kasutatud samuti suhteliselt väikest arvu andmevälju . Kuna ERAs algas üldandmebaasi koostamine , tundus otstarbekas jääda selles osas äraootavale seisukohale ning piirduda vaid enda tööks vajalike andmete organiseerimisega . Arhiivitekstide erinevate digitaliseerimisprojektide käigus tekkis ka mõte asuda ühiselt digitaliseerima järjest kõiki arhiivis leiduvaid tekste . Kokkuleppel arhiiviga ja koostöös ERA kohapärimuse töörühma ning toonase Eesti Keele Instituudi rahvausundi ja -juttude töögrupiga osales muinasjutuprojekti töörühm aastatel <arv>-<arv> katses alustada Jakob Hurda folkloorikogu täielikku digitaliseerimist . Meie töörühma ülesandeks oli panustada " ühiskatlasse " masinakirjakoopiad Hurda kogu köidete H II algusosa kõigist seni sisestamata tekstidest ( st lisaks imemuinasjuttudele ka muistendid , teised muinasjutuliigid , usunditeated jne ) . Saime vastu võimaluse andmebaasi integreerida teiste töörühmade poolt käsikirjalistest köidetest sisestatud imemuinasjutte . Paraku seiskus digitaliseerimiseks kahtlemata senisest tõhusamaid lahendusi pakkuv koostöö <arv>. aastal eri osapoolte ahenenud finantsvõimaluste tõttu . Teiste töörühmade ( ERA , KM FO ) töö tulemusena sisestatud tekste on muinasjutukorpusesse kaasatud kokku sadakond . Projekti töökava jaotasime kolme etappi : I etapp - masinakirjakoopiate skaneerimine ning kõigi varasema arhiivikorralduse käigus registris ja/või kartoteegis imemuinasjutuks määratud tekstide sisestamine . II etapp - käsikirjaliste kogude läbivaatamine olemasolevate registrite põhjal , seni registris märkimata jäänud imemuinasjuttude tuvastamine ja sisestamine ning võimalusel nende tüübi määramine . III etapp - kõigi kogude veelkordne läbikammimine , II etapis märkamata jäänud imemuinasjuttude tuvastamine ja sisestamine , helilindistuste litereerimine . Kuna kõik tööd on esialgu kavandatuga võrreldes osutunud mahukamaks , on - vaatamata plaanile nelja aastaga kanda imemuinasjutud korpusesse ning koostada tüpoloogia - praegu , projekti seitsmendal aastal , käsil kolmas etapp . Käesoleval ajal , aasta <arv> suvel , on kõik köited ühe korra läbi vaadatud ning seega võime oletada , et eesti imemuinasjuttude korpus vastab põhijoontes tegelikule arhiiviseisule . Korpuses on <arv> teksti ning esialgu on tegu ainult Kirjandusmuuseumis kasutatava andmekoguga . Praeguste plaanide kohaselt tundub võrdlemisi lootusrikas jõuda eesti imemuinasjuttude käsikirjaliste tekstide digitaliseerimise ja tüpoloogiaga valmis <arv>. aastal . Tõsi küll , projekti III etapp on teostunud ainult osaliselt . Hetkel pole täit kindlust , kas töö optimaalsuse huvides oleks mõistlik teha veelkordne kogude läbivaatamine ainult üht alažanri silmas pidades , või pigem tõmmata seni ainult imemuinasjuttudega seotud tööle joon alla , formeerida tüpoloogia ning selgitada välja seni märkamata jäänud imemuinasjututekstid koos nende täpsustatud tüpoloogilise kuuluvusega hoopis projekti edasisel jätkumisel töös teiste muinasjutužanridega . Eri töörühmade tegevuse koordineerimine ongi ilmselt üks suuremaid hetkeprobleeme , millega folkloristid ERA materjali põhjal erinevaid tekstikorpusi luues kokku puutuvad . Pidev , osalt taotluste täitmisest dikteeritud rutt , vajadus tegutseda ainult oma projektidega , on tinginud selle , et teiste töödest süsteemse ülevaate saamiseks jääb vähe aega . Seni veel puudub arhiivis ühtne loend kõigist digitaliseeritud materjalidest . Selle loomine peaks olema kindlasti üks kiireloomulisemaid ettevõtmisi , mis aitaks vältida tööde dubleerimist . Ka muinasjuttude töörühma poolt juba arvutisse sisse viidud jutte võib leida näiteks hiljem sisestatuna mõnest teisest andmebaasist , kuigi projekt on püüdnud algusest peale märgendada kõik sisestatud tekstid arhiiviregistrites vastava tähistusega . Usutavasti leitakse töö jätkudes , loodetava ühisandmebaasi valmides ning tööks vajalike vahendite stabiilsuse tekkides sellele probleemistikule koostöös positiivne lahendus . Tekstid on sisestatud korpusesse võimalikult originaalilähedasel kujul , vaikimisi on parandatud ainult endisaegse kirjaviisi w-d v-ks ja y-d ü-ks - eesmärgiga tagada sõnaotsinguga võimalikult resultatiivne tulemus . Samas on muinasjutukorpusesse sisse viidud ainult osa diakriitikuid , ülejäänute puhul ja rohkelt diakriitilisi märke sisaldavate tekstide puhul on piirdutud vastava märkuse tegemisega . Ei ole parandatud kiirustamisest või muust põhjusest tingitud tähevigu ega -unustamisi . Ka see on alalõik , milles eri folklooritekstide korpuste loojad on lähtunud igaüks oma korpuse eesmärkidest , kuigi mõistlikum olnuks ehk rakendada ühtsustatud põhimõtteid . Arhiivitekstides tavaline murdekeel kujutab endast takistust , mis ei võimalda tekste hõlpsalt arvuti abil analüüsida . Töömahukuse tõttu ongi materjalikorpuse analüüsi esimesed katsed tehtud suhteliselt lihtsalt leitavate üksuste põhjal - töö teise poolde koondatud artiklites on selleks nimed , mis on leitud konkreetse sõna otsinguga ( V , VI ) või teatud mudelile vastava sõna otsinguga korpuses ( VII ) . Üks olulisi asju , millel tekstikorpuse formeerimisel tuleb veel peatuda , on mitte-muinasjutulike tekstide küsimus ( vt ka V : <arv> ) . Otsustasime projekti töö käigus arvele võtta ja korpusesse kanda kõik seni arhiivis imemuinasjutuks klassifitseeritud tekstid , sealhulgas need , mille kohta teadsime kindlasti , et neid imemuinasjuttudeks pidada ei saa . Lähtusime taas ilmselgest tõigast , et ükskord tuleks need sisestada niikuinii ja et tekstikorpusest vajadusel jutte välja arvata on märksa lihtsam kui neid hiljem sisestada . Töö mitmes artiklis peatutaksegi küsimusel , milliste kriteeriumite alusel tekste imemuinasjuttude hulgast välja arvata . Köidete läbitöötajad pöörasid tähelepanu ka nendele tekstidele , mis meenutasid imemuinasjutte , ja vastavalt sisetundele või nõupidamisele töörühma teiste liikmetega pidid ise otsustama , kas tekst ka korpusesse sisestada või teha kahtluse kohta pelk märge läbivaadatud tekstide andmestikku . Nagu mõned juhtumid on näidanud , on sellistegi võib-olla imemuinasjuttude märkimisest kasu olnud nt. kirjanduslaenuliste juttude väljaselgitamisel ( vrd V : <arv> ) . Kas need jutud ka imemuinasjuttudena korpuses arvele jäävad , selgub pärast süstemaatilist tüpoloogilist järelkontrolli . Sellega seoses on teadvustatud , et mõned käesolevas väitekirjas esitatud arvandmed võivad täpsustuda - žanripõhise printsiibi kohaselt , mis tõmbab piiri ( ime ) muinasjutu ja muistendi vahele , tuleb ülima tõenäosusega mõni jutt korpusest välja arvata ning teisalt korpusesse lisada osa jutte , mis seni tõenäoliselt märkamata jäänud . <arv> . <arv>. Projekti käigus valminud uurimused TÜ üliõpilastest ja kraadiõppuritest koosnev töörühm on lisaks tööle tekstikorpusega tegelenud ka ühe ja teise imemuinasjuttudega seotud aspekti läbiuurimisega . Märkimist väärib , et üha suurenev tekstikorpus on võimaldanud ka kraadiõppuritel just arhiivitekstidel põhinevaid tekstianalüüse . Kui enamik <arv>-<arv>tel Tartu ülikoolis rahvaluule alaste seminari- või kursusetöödena muinasjutu teemal valminud kirjutisi toetus peamiselt kirjanduslikele muinasjututöötlustele ( Kunder , Kreutžwald jne ) või siis arhiivitekstide kogumikule " Eesti muinasjutud " ( EMj , <arv> ) , siis praeguseks on arhiivitekstide uurimisvõimalused laienenud . Eks ole uurimuste toetumine ennekõike trükitud teostele ka mõistetav ja eelduspärane ( nagu eelpool viidatud Grimmi-uurimuste puhul ) ning heal tasemel koostatud ja toimetatud kogumiku " Eesti muinasjutud " analüüsimine positiivne - tegu on asjatundliku valikuga ning nõnda võimaldavad samal materjalil baseeruvad , kuid eri aspektidest tehtud uurimused võrrelda analüüse ka omavahel . Samas on kahetsusttekitav , et selle käigus on rikkalik arhiivimaterjal jäänud valdavalt kasutamata ja käsitlemata . Enamik projekti raames tehtud uurimusi on toetunud traditsioonilisele tüübikesksele lähenemisele , valminud on ülevaated jututüüpidest " Tuhkatriinu " ja " Kuningatütar klaasmäel " ( Toomeos-Orglaan <arv> ) , " Naistetapja ja kolm õde " ( Lepp <arv> ) , siinkirjutajalt " Lohetapja " vaatlus ( I ) . Ell Vahtramäe on kaitsnud magistritöö ja kirjutanud artikli jututüübist " Abistaja nimi " ( Vahtramäe <arv>a , <arv>b ) . Projekti kaastööline on olnud ka Katri Laurimaa Tallinna Pedagoogikaülikoolist , kes on kaitsnud mitmekülgse magistritöö jututüübi AT <arv>B ( " Vahetatud naine " ) interpretatsioonidest ( <arv> ) . Samas on kõigi nende tüübivaatlustega alati kaasnenud ühe või teise aspekti sügavam analüüs - olgu sümbolistlik tõlgendus ( Lepp ) , mees- ja naispeategelasega juttude võrdlus ( Toomeos-Orglaan ) või süžeestruktuuri vaatlus ( Järv ) . Eraldi on muinasjuttudega seoses käsitletud autentsusproblemaatikat ning historiograafiat ( Vahtramäe <arv> , Toomeos-Orglaan <arv> ja <arv> , siinkirjutaja artikkel VI ) . Laiematest teemadest on käsitletud võrdlevalt Satu Apo ja Bengt Holbeki muinasjututeooriaid ( Laurimaa <arv> ) ning muinasjuttude aja-kontseptsiooni ( Kaasik <arv> ) . Enamik käesoleva töö artiklites väljendatud eesmärke on tingitud tööst muinasjutuprojektiga , mitmete küsimuste tekkimine johtub otseselt sellest , kuidas need on projekti raames lahendamist nõudvana esile kerkinud . <arv> . <arv>. Eesti imemuinasjutud arhiivis : geograafiline ja ajaline lõige <arv> . a ülevaates ERA kogudest on R. Viidalepp ja O. Loorits tõdenud , et juttude statistiline eraldamine muinasjuttudeks , muistenditeks jne olekski mõeldav alles pärast nende tüüpideregistri valmimist ( Viidebaum &amp; Loorits <arv> : <arv> ) . Seepärast on varasemates uurimustes juttude määr liigiti välja toomata ning räägitakse üsna üldsõnaliselt vaid rahvajuttude koguhulgast , mis on Viidalepa ja Looritsa hinnangul suurusjärgus <arv> ( samas : <arv> ) ; <arv>. a Eesti Rahvaluule Arhiivi kogude ülevaates hinnatakse rahvajuttude arvuks <arv> ( Saukas <arv> ) . Küll on teada konkreetsed andmed loomamuinasjuttude hulga kohta pärast vastava tüpoloogia korrastamist , Pille Kippar on oma uurimistöö tulemusena leidnud umbes <arv> käsikirjalist loomamuinasjutuvarianti , mis jaotuvad <arv> jututüüpi ( Kippar <arv> : <arv> ) . Nagu muinasjutuprojekti tööd alustades võiski eeldada , suurenes töö käigus imemuinasjutuvariantide hulk töörühma poolt kogusid läbi vaadates registreerimata jäänud tekstide arvelt järjest : kui kartoteegi põhjal tööd alustades võis opereerida oletustes <arv> variandiga ( II : <arv> ) , siis praegu , suvel <arv> on korpuses <arv> teksti . Kui konverteerida see arv kaasaja mõisteid kasutades tinglehekülgedeks , teeb see kokku <arv> <arv> tinglehekülge teksti , olles eesti folkloristikas seniloodutest ilmselt üks suuremaid tekstikorpusi . Rohkem kui <arv> imemuinasjuttu sisaldavad kogud arhiivis on : J. Hurda kogu S. Sommeri kogu M. J. Eiseni kogu ERA kogu RKM kogu <arv> <arv> <arv> <arv> <arv> Ülejäänud vaatlusalused <arv> teksti pärinevad väiksematest kogudest . Arvestades kogumiskihelkonda või jutustaja päritolukihelkonda , juhul kui see on teada ja esimesest erinev , näeb kirjeldatav muinasjutumass kihelkonniti Eesti kaardile laotatuna välja järgmiselt ( vt joonis <arv> ) . Joonis <arv>. Eesti imemuinasjutud tekstikorpuses kihelkonniti . Selgub , et tumedamad alad , kust on jäädvustatud kõige rohkem muinasjutte , on Lõuna-Mulgimaa ( Helme , Karksi , Tarvastu ) ning Viljandi , Põhja-Eestis Kuusalu ümbrus ( Ambla , Kadrina , Haljala ) ja Kagu-Eesti tervikuna ( eriti Vastseliina , Võnnu ) . Kõige tumedam , mustemast must ala on Setumaa . Selles suhtes on kogu ( ne ) mispilt laias laastus üsna samasugune kui mõistatuste ( Krikmann <arv> : <arv> ) , vanasõnade ja regilaulude puhul ( Krikmann <arv> : <arv> ) . Looritsale toetudes on Arvo Krikmann sõnastanud meie " tähtsaimaiks folkloorialadeks üldisemas plaanis " : <arv> ) Lõuna-Eesti üldse , eriti Mulgi ja Kagu-Eesti ; <arv> ) Ranna-Eesti , eriti kirdepoolne põhjarannik . ( samas : <arv> ) Nende alade esiletõus talletatud folkloori osas tundub olevat seotud ühelt poolt tüüpiline vanapärase folklooriainese säilimisele perifeeriais ning kadumisele Kesk-Eestis . Mõistatusi analüüsides on Krikmann määratlenud needsamad mainitud alad paikadeks , mis on vahendanud laene naaberrahvaste keeltest ja rahvaluulest ( vt nt Krikmann <arv> : <arv> ) . Iga kihelkonna folklooritiheduse puhul võime oluliseks pidada kaht tegurit : nii sealse folkloorikogumise kui folkloorse traditsiooni enda intensiivsust , " ning esimene sõltus küllap suuresti teisest " ( Krikmann <arv> : <arv> ) . Teisal aga , seoses mõistatusežanriga , teeb Krikmann vahet - kui kirjapandud ( eri ) mõistatuste hulk on seotud tema arvates kohaliku mõistatusfondi suurusega , siis üleskirjutuste arv näitab kihelkondliku kogumistöö intensiivsust ( Krikmann <arv> : <arv> ) . Nagu kinnitavad välitööd , on Võru- ja Setumaa tänapäevalgi tõepoolest säilitanud nii palju muinasjutte , et neid võib õigusega pidada selle žanri " kuldaladeks " . Teiste tumedate alade puhul on olukord natuke probleemsem . Kui kolm eri žanride levikukaarti näitavad üsna samasugust võimsust just samades piirkondades , siis pigem tundubki tõenäoline , et tegu on neist piirkondadest kokku kogutud , mitte neis loomuldasa lasuva suhteliselt suurema materjalimäega . Põhja-Eestile annab dominandi muinasjuttude osas ennekõike folkloorikogumise varane ajajärk . Sealt on pärit ka ühed vanimad muinasjutud Eestimaa Kirjandusliku Ühingu ( EKÜ ) kogust ( vrd Toomeos-Orglaan <arv> ) , Lõuna-Viljandimaal seevastu on käidud talletamas ka hilisemal ajal ( XX sajandist on pärit ligi viiendik üleskirjutusi ) . Küll võiksime ehk oletada nende alade domineerimisel seost ka kirjakultuuri ( ja raamatumuinasjuttude ) levikuga , ent jõukamal ja rahvaraamatute levikus jõudsal Mulgimaal ning suhteliselt kaua väheldase kirjaoskusega Setumaal peaks olukord olema diametraalselt erinev . Ell Vahtramäe monograafiline uurimus jututüübist " Abistaja nimi " ( AT <arv> ) toob välja , et laias laastus just neil kolmel alal on ka see jututüüp kõige rohkem levinud ; seejuures Viljandi ümbruse variantides on sarnaselt Tartumaaga kõige rohkem rahvapärast jutustamist , kuid teisalt ka raamatust mahakirjutamisi ( Vahtramäe <arv> : <arv> ) . Siinkirjutaja jaoks on kõnekas fakt , et samad alad on tumedamad ehk domineerivamad üleskirjutuste seisukohalt näiteks ka " Lohetapja " variantide levikus ( I : <arv> ) . Ehk resümeerides jääbki küsimus , kas pole kõigil neil puhkudel tegu ennekõike põhjalikuma kogumistööga . Muinasjuttude arhiivi laekumise andmed on järgnevalt kantud ka ajakaardile ( vt. joonis <arv> ) . Muinasjuttude ajalist lõiget olen analüüsinud kahel korral , esimene neist on esitatud töö artiklis II ( lk <arv>-<arv> ) , kus see on tehtud praegusest korpusest peaaegu poole vähema materjali põhjal ( <arv> teksti ) . Teine analüüs on tehtud paralleelselt töö valmimisega ( Järv <arv>b : <arv>-<arv> ) . Kui võrrelda kaht ajamäestikku omavahel , siis võib öelda , et kogumisaegu puudutavad tendentsid on eri suurusega materjalikogumite puhul põhijoontes samad . Imemuinasjuttude kogumise kõrgaegadeks ( mil laekunud on üle <arv> teksti ) on esimesel perioodil aastad <arv>-<arv> , mis on seotud Hurda üleskutsetega rahvaluule kogumiseks . Teiseks kõrgajaks on Eesti Rahvaluule Arhiivi loomisele järgnev kogumistöö <arv>-<arv>. Iseäranis suure jõnksu on toonud kaasa aastad <arv>-<arv> , mille jooksul on arhiivi jõudnud kummalgi aastal üle <arv> imemuinasjutu , seda ennekõike Samuel Sommeri korjanduse raames . Nn " tasandikud " ehk vähese kogumisega alad on mõistetavalt korpuse algus- ja lõpuosas - enne <arv>. aastaid , mil kogumine polnud veel alanud ning teisalt II maailmasõja järgsel ajal. Lauskmaad kahe tipu vahel , ehk aastatepikkust kogumistühikut I maailmasõja paiku on täheldatud ka eesti vanasõnade puhul - " erinevused ainestikus ante quem ja post quem " on iseäranis järsud ( EV <arv> : <arv> ) .  Joonis <arv>. Eesti imemuinasjutud tekstikorpuses <arv>-<arv>. Eesti imemuinasjututekstide detailsem periodiseering neljaks alajaotuseks on esitatud artiklis VII : <arv>. Vanimad eestikeelsed muinasjutud , kirja pandud pastor Knüpfferi poolt , on ilmunud trükis Rosenplänteri " Beiträge " kuuendas numbris <arv>. aastal ( Esimene jutt " Kaks venda ja külm " BKES <arv> : <arv>-<arv> ) ; ülevaate Rosenplänteri enda arvatavast kogumistööst oma leerilaste juures on andnud Walter Anderson ( <arv> ) . Pärast neid üleskirjutusi järgneb pikka aega ainestikus paus , taas kasvama hakkab meie muinasjutuvaramu <arv>. aastast <arv>. Tekstikorpuse viimane vaadeldav käsikirjaline imemuinasjutt pärineb aastast <arv>. Tekstide paiknemine kergelt käsitletavas korpuses võimaldab juttude pikkuse hõlpsa liigutusega välja arvestada . Selgub , et tekstikorpuses on juttude keskmiseks pikkuseks umbes <arv> tähemärki , s.o <arv> , <arv> tinglehekülge . Võrdluseks olgu toodud Heda Jasoni andmed , mille järgi selgub , et euroopa , lähis-ida või india [ muinas ] jutu pikkus on <arv>-<arv> sõna ( Jason <arv>b : <arv> ) . <arv> . <arv>. Ainese piiritlemine ja representatiivsus Vladimir Propp tegi oma andekad üldistused imemuinasjuttude süžeestruktuuri kohta saja jutuvariandi põhjal . Kuigi need peavad paika vaid osaliselt , ei ole vajakajäämise põhjuseks mitte materjali vähesus , vaid kohati ka teadlase suundumus jätta kõrvale asju , mis ei sobi tema teooriaga ( vt nt Honko <arv> : <arv> ) . Satu Apo ( <arv> , <arv> ) teeb oma mitmekülgsed järeldused jutusüžeede ja -tegelaste kohta ühest piirkonnast kogutud <arv> teksti põhjal . Loomulikult ei ole tekstide suur hulk väärtus omaette . Christine Goldberg põhjendab , miks ta loobus AT <arv> monograafiat kirjutades pärast kahesaja variandi läbitöötamist edasiste variantide vaatlemisest : teine sada teksti hakkasid kordama esimest ning autorile tundus , et see ei anna juurde midagi uut . Selle asemel üritas ta " mõista ja seletada , miks üht ja sama muinasjuttu räägitakse üha uuesti ja uuesti " ( Goldberg <arv> : <arv> ) . Mõistagi oleks ka siinkirjutajale teatud ülesannete lahendamiseks piisanud juttude juhuslikust või sihtotstarbelisest valimist . Kui plaaniks olnuks analüüsida näiteks jutustajate muinasjututõlgendusi , oleks ilmselt olnud tark valida välja mõne tõetruu meisterkoguja talletused , nagu on teinud Holbek , võttes vaatluseks Evald Tang Kristenseni kogu - see pärines kogujalt , kes tundis kultuuri , millest kogus , kes oli ise jutuvestja , kelle informantide repertuaari oli kirjalik kultuur vähe mõjutanud ning kes varustas ainese küllaldaste konteksti puudutavate andmetega ( vt Holbek <arv> : <arv>-<arv> ) . Olen nii enda kui teiste uurimuste puhul korduvalt tunnetanud , et eesti folkloristide jaoks on nii vooruseks kui viletsuseks see , et Eesti Rahvaluule Arhiivi on kogutud tohutu hulk tekste , mis vajavad analüüsimist ( vt ka nt VI : <arv> ) . Me ei saa sellest tekstihulgast üle ega ümber . Ajuti võime tõepoolest piirduda pinnaseprooviga , teatud juhtudel on aga otstarbekas vaadelda kogu materjali - seda juhul , kui kõik on käepärasel kujul analüüsiks koos . Sõltuvalt sellest , et järkjärgult arvutisse jõudev materjal pakub suhteliselt lihtsaid võimalusi statistiliseks eritluseks , on siinkirjutaja võtnud eesmärgiks anda ülevaade kogu materjalist , tehes analüüsid korpuses olemasoleva tekstihulga põhjal . Eesti folkloristikas on mitmeid näiteid viimaste aastate katsetest analüüsida võimalikult ammendavalt ühe žanri kogu kättesaadavat materjali . Olgu siinkohal lisaks juba nimetatud vanasõnade käsitlusele ( Krikmann <arv> ) ära märgitud esialgsed üldandmed mõistatuste kohta ( EM <arv> : <arv>-<arv> ) . Samuti on sellist totaalanalüüsi tehtud mitme temaatilise alažanriga , nagu näiteks teatud mütoloogiliste haiguste korpuste analüüsid ( Hiiemäe <arv> ; Paal <arv> ) või kaasaja mõistatusfolkloori kõige elujõulisem uusosa , mille kohta folkloristid esialgu veel edasi kasutavad määratlust mõistatuste " perifeeria " ( Voolaid <arv> ) . Selliste totaalanalüüside puhul ongi muuhulgas ka analüüsi maht eesmärgiks omaette - kui meil materjal juba tervikuna olemas on , ei ole otstarbekas käsitleda sellest ainult valimit , vaid võtta vaatluse alla terve korpus . Sageli on need seotud ka vastava väljaande või netipublikatsiooni ettevalmistamisega , kus just kogu ainese esitlemine ja selle põhjal üldistuste tegemine ongi loomulik . Töös esitatud artiklites on sellest kõigest johtuvalt analüüsitava materjali määr olnud aina mahukam : ERA kartoteegikaartidest ja masinakirjakoopiatest ( I ) järjest täieneva tekstikorpuseni ( kronoloogiliselt vastavalt II : <arv> teksti , V : <arv> , VI : <arv> , III : <arv> , VII : <arv> teksti ) . Artikli IV materjal baseerub peamiselt autori välitöödel , käsitletud on - taas kõiki - vaadeldaval ekspeditsioonil kogutud muinasjututekste , mida on analüüsitud arhiivipärimuse taustal . Loomulikult on sellise lähtekoha sõnastamine - analüüsi all olgu mitte valim , vaid totaalne kogum - ainese esitlusel ka problemaatiline , kuna see viitaks justkui sellele , nagu peegeldaks andmed kõiki räägitavaid muinasjutte . On ilmselge , et arvandmeid esitades peame teadvustama seda , et need lihtsalt peegeldavad arhiiviüksuste koosseisu , aga ka küsitlussituatsioonide tulemust , mitte aga ei näita tegelikku pilti näiteks muinasjuttude erinevast teadmisest ( eri piirkondades ) . Osa jututüüpe on esindatud arhiivis lumepalliefektiga võimendatult ; kord kogutuna ja/või trükises ilmununa on need tekstid näiteks küsitluskavasse põimituna kindlasti toonud kaasa üha uusi üleskirjutusi , sealt ehk omakorda rännanud järgnevasse küsitluskavasse jne. Suurt ja kindlasuunalist mõju avaldavad teatud muinasjuttude laekumisele spetsiifilised , eesmärgipärased kogumised . Näiteks väljaande " Setu lauludega muinasjutud " eessõnas tõdetakse , et mainitud osa juttudest on arhiivis <arv>-<arv>tel täienenud " eriti sihikindlalt " - kuna Vaike Sarvel oli plaan nende korraldamisele asuda ( SLM : <arv> ) . Kui kutseliste folkloristide puhul on sellised tagamaad teada , siis hulk näiteid on märksa komplitseeritumad . Mitmed korrespondendid on saatnud oma kirjapandud tekstid nii J. Hurdale kui M. J. Eisenile , mõnikord üsna sarnases sõnastuses , mõnikord seda mõnevõrra kohendades . Osad kogujad on korraldanud sootuks kurioosseid kogumisi . Ell Vahtramäe viitab artiklis " Rahvajutud ja raamatujutud " juhtumile , mil kooliõpetaja Heinrich Masing on lasknud õpilastel üles kirjutada oma kodumurdes ühe tüübi [ ATU <arv> ] <arv> varianti . Vahtramäe delikaatses sõnastuses tekitavad need " segadust statistikate koostamisel ning muinasjutu tõese tuntuse määramisel " ( Vahtramäe <arv> : <arv> ) . Samalaadse näite võime leida tüübist " Lumest laps " ( ATU <arv> ) , millest on tekstikorpuses hulk lühikesi üleskirjutusi <arv>. aastast . Kõigi nende puhul on märgitud kogujaks H. Ottas Tartu Poeglaste Koolist ning kõik need on kooliõpikus leiduva loo ( ilmselt kohustuslikuks ) ümberjutustuseks , mis mõistagi jutu leviku või ajalise mõõtme lihtviisilise arvestamise täiesti ebaadekvaatseks teevad . Taolised näited teevad statistika kohatise juhuslikkuse ilmekalt selgeks . Sõltuvalt päritolust võib arhiivitekstid jagada laias laastus kolmeks : <arv> ) vabatahtlike korrespondentide mälu/mälestuste põhjal kirjapandud tekstid ; <arv> ) korrespondentide poolt kogumas käies kirja pandud tekstid ; <arv> ) välitööde käigus - tihtilugu ootamatult - küsitlema tulnud folkloristide kirjapanekud . Kindlasti oleks ühelt poolt materjali esituse seisukohalt ühtsem , kui oleks analüüsitud näiteks kas ainult kogumisüleskutsete peale saadetud ainest või siis ainest , mille on kogunud konkreetse eesmärgiga kogujad rahva seas . Samas sõltub ka kogumistel palju juhusest ja siinkirjutajale on tundunud kõige otstarbekam materjalist ülevaadet andes lähtuda enda käsutuses olevatest tekstidest , teadvustades ühtlasi seda , et vaatluses esitatu ei hõlma kuidagi kogu käibel olnud muinasjutupärandit - pilt on esitatud sellisena , nagu see on olemas arhiivi üleskirjutustes . Teadlikult on siinsetest vaatlustest välja jäetud heliülesvõtted ( v. a. artiklis IV , kus just nende analüüs on omaette eesmärgiks ) . Muinasjuttude helilindistused väärivad kindlasti edaspidi spetsiaalseid analüüse , nii vajaks käsitlemist nende pikkuse erinevus võrreldes kirjalike tekstidega , erinevate mõttekorduste määr jne. Just teksti päritolu - Eesti Rahvaluule Arhiivis imemuinasjutuks määratletav ( või varem määratletud ) tekst - ja üleskirjutuskeel - eesti keel - sõltumata rääkimiskeelest , ongi olnud materjalivaliku aluseks nii korpuses tervikuna kui siinesitatud uurimustes . Ühelt poolt ei ole juttude rääkimine teises keeles mingiks takistuseks nende võimalikule tungimisele eesti traditsiooni ; teisekeelsed muinasjutud on keeleoskajate kaudu ikka keelepiire ületanud . Heda Jason ( <arv>b : <arv>-<arv> ) väidab , et " lingvistilised parameetrid ei ole seotud jutu levikuga " . Seisukohani vaadelda kõiki arhiivitekste ei jõudnud siinkirjutaja kohe ; artiklis II olen jätnud vaatluse alt välja Lutsi alalt kogutud tekstid ( <arv> teksti ) , mis on sageli jutustatud vene keeles ( kuid kirja pandud eesti keeles , mõnedel juhtudel osaliselt sulgudes originaalsõnu ära tuues ) . Samas tekib sel moel eristades ju näiteks Setu alalt pärit tekstide puhul küsimus , kas ei peaks sealset omapärast ning idamõjulist jututraditsiooni esindavat tekstikogumit käsitlema hoopis iseseisvana , mitte koos teiste tekstidega . On ilmselge , et kogu Eesti alal kõneldud muinasjutupärimus ei ole olnud ühtne , vaid kujutanud endast hulka väiksemaid ja eripärasemaid traditsioone . Nii oleks ehk tulemusrikkam teatud kitsamate piirkondade sügavam käsitlus , nagu seda on Setu muinasjuttude ja -jutulaulude vaatlus Kristi Salvelt ning Vaike Sarvelt ( SLM : <arv>-<arv> ) või Ida-Virumaa rahvajuttude analüüs ( Salve <arv> ) . Kaasaja teaduslike rahvajutupublikatsioonide puhul on ( allikakogudena ) sageli tooniandvaks mitte kogu rahva suhteliselt eripalgelist jutuvaramut koondavad tekstikogumikud , vaid ühe piirkonna või ühe/mõne isiku jutupärimuse põhjal koostatud valimikud ( nt väljaanded AWR ja AFT ) . Samal printsiibil on koostatud ka eesti rahvajutustajale mõeldud eesti eri kihelkondade materjalil põhinevate raamatute sari : RjT <arv> , <arv> , <arv>. Olen seega teadlik , et üldistuste tegemine niivõrd mitmetest personaalsetest , piirkondlikest ja kogumisloolistest asjaoludest sõltuva materjali põhjal on mingis mõttes meelevaldne . Töösse koondatud artikleid kirjutades on olnud aga kogu eesti arhiiviainesest ülevaate andmiseks sellise lähtekoha valimine mõistlik . Loodetavasti võimaldab just loodud tekstikorpus analüüsida , kus väiksemate alaosade piirid kulgevad või kuhu need tõmmata . Muinasjutt koosneb vastandustest , selgelt väljatoodud opositsioonidest , mida võib nimetada samuti muinasjutu stiilile ülimalt tunnuslikuks ( Lüthi , Holbek <arv> ) . Järgnevalt kasutan minagi töös esilekerkinud probleemistiku piiritlemiseks vastandust , raamistades selle viie opositsioonipaariga . <arv> . <arv>. Muinasjutu ja teiste žanride probleem Uurimistööd tehes on siinkirjutaja korduvalt kõhelnud , kas materjali ühtsuse huvides tuleks enne analüüsi sealt välja arvata selgelt muistendižanri kuuluv aines . Hulga näiteid tüübikataloogis imemuinasjuttude hulka arvatud , ent uurija seisukoha järgi sinna mittekuuluvatest tekstidest toob Holbek , kes piiritleb imemuinasjutud AT kataloogis numbrivahemikust <arv>-<arv> üldse ainult pulmadega lõppevate süžeedega , jättes vaatluse alt välja abieluga mittelõppevad nn " lastemuinasjutud " ( Holbek <arv> : <arv>-<arv> , vt ka II : <arv> ) . Imemuinasjuttude hulgast peab ta põhjendatuks välja arvata ka sinna ekslikult klassifitseeritud muistendid ja legendid . Nii on tehtud materjalikogudega teistegi rahvaste tüpoloogiate puhul , näiteks soome imemuinasjuttude tüübiantoloogiast ( vt Rausmaa <arv> : <arv>-<arv> ) on viidatud ja välja jäetud jututüübid , mis on " selgelt muistendlikud " , nagu ATU <arv> , <arv> , <arv>A , <arv> ( endised AT <arv>A ja B ) , <arv>D , <arv>B* ja <arv>. Need tüübikataloogis imemuinasjuttude sektsiooni kuuluvad jututüübid on tavapärastest muinasjuttudest selgelt eristuvate tunnustega - lihtsama ülesehituse , tugeva usundilise taustaga jne. Ses suhtes on mõnevõrra nukrustav , et uues ATU tüpoloogias on selgelt muistendlikud tüübid , nagu äsjamainitud , oma endisele kohale jäänud . See annab küll aimu , et väljaandmisprintsiipides on toetutud väljakujunenud tüpoloogiale , ent teisalt nõrgendab žanritekstide ühtset kuuluvust . Teatud juhtudel on ilmselt mõistlik näiteks tüübid esitada nii muistendi- kui muinasjututüpoloogiates . Ülo Valk märgib näiteks eesti kuradi-kujutelmade käsitluses , et muistenditüüp " Pillimees kuradite peol " ( Aarne , Sagen <arv> ) " läheneb oma motiivirohkuselt muinasjutužanrile " ( Valk <arv> : <arv> ) , Simonsuuri Jauhiaineni usundiliste muistendite motiivi- ja tüübikataloogis on sedasama süžeed kirjeldatud kui väljaarendatud narratiivi ( E <arv> ) . Artiklis IV : <arv> on viidatud jutule noormehe püütud naissoost kurivaimust , kes kirikus kuradite üle naerab ning hiljem noormehe juurest oma koduilma naaseb ( Aa S <arv> , vrdl Simonsuuri-Jauhiaineni Q <arv> ) . Selle jututüübi eesti variandid meenutavad samuti pigem muinasjuttu kui muistendit - erinev tavalistest muinasjuttudest on vaid see , et lõpp pole õnnelik . Valikud uurimistöös sõltuvad nii allikatest kui eesmärkidest . Muinasjutuprojekti eesmärgiks on olnud eesti imemuinasjuttude tüpoloogilise väljaande ettevalmistamine ja sellega seoses imemuinasjuttude piiritlemine . See on seadnud ka üldised raamid korpuse koostamisele ja seepärast on töös võetud eesmärgiks tegeleda piiride täpsustamisega . Muistendeid ei ole korpusest ( ega ka uurimismaterjalist ) esialgu välja arvatud , vaid just mõne väljaarvamispõhimõtte katsetamine ongi üheks töös realiseeritud eesmärgiks . Kõrvalepõikena tuleb märkida , et valdav enamik muinasjutuprojekti kaastööliste senistest kirjutistest ongi sellise suundumusega - kuidas ühed või teised tekstid tuleks muinasjutukorpusest välja arvata kas muistendlikkuse või ebaautentsuse tõttu - seega on tegu just ennekõike praktilise probleemiga , mis on seotud konkreetse ainese läbitöötamisega . Muidugi tekib küsimus , kas üldse on põhjust uurimuses keskenduda ainult ühele alažanrile , sisuliselt piiritleda materjal üsna kunstlikult - puht sel printsiibil , nagu ta on jõudnud liigitajate töölauale ATU kataloogi põhjal . Liigitamine kui niisugune on ju samuti kohati subjektiivne . Kui osa jutte on hägusate žanritunnustega narratiivid , siis mõnede tüüpide puhul võib aja jooksul täheldada lausa žanrivahetust - üks muutus toob kaasa teise ja nõnda teiseneb lõpuks kogu motiivikompleks . Piret Paal on halltõvemuistendeid käsitlevas uurimuses leidnud , et kui usk halltõvelugudesse hakkas kaduma ( võrreldes mitmete teiste usundiliste muistendite ainesega varem ) , siis muutusid need lood muinasjutulisemaks , mis tõi kaasa ebamäärase tegevusaja ning -koha ( vt Paal <arv> : <arv> ) . Iseäranis palju võime leida jutupärimusele tunnuslikku žanrivahetust ja koomilise elemendi juurdetulemist just kaasajal ( Röhrich <arv> : <arv> , vt ka IV : <arv>-<arv> ) . Teisalt võib tekkida ka küsimus , miks me üldse peame nii väga žanre eristama , kui rahvalikus žanrijaotuses see oluline pole - rahvas ju ei too välja näiteks muinasjutu alažanre imemuinasjutte ja novellilaadseid jutte ? Kui folkloristikat on püütud sarnaselt taimedega XX sajandi algusest klassifitseerida , siis on selle taga lisaks Linnélt ülevõetud kategoriseerimistarvidusele ka materjali enese dikteeritud suundumus . Kui meil oleks tegu ühe või kahe tekstiga , siis ei oleks sellel eritlusel niisugust tungivat tarvidust . Olemasolev materjalihulk ise tingib selle , et tuleb luua mingi süsteem ja need tekstid kuidagi ära kategoriseerida . <arv> . <arv>. " Tiheda " ja " õheda " korpuse probleem Lauri Honko on esile tõstnud arhiiviainese ja välitöödel kohatava elava pärimuse erinevust , sedastades täiesti loomulikuks asjaolu , et " samateemalisi jutte räägitakse eri piirkondades eri isikute ja olendite kohta " . Honko sõnul sallitavat sellist varieerumist vaid arhiivis , mitte välitööpaigas : selleks , et teatud miljöös juurduda , peab " sissepürgiv aines alluma traditsioonidominantidele " ( Honko <arv> : <arv> ) . Arhiiv seevastu võimaldab meile suuremat varieerumist . Selles suhtes on oluline peatuda Honko poolt viimastel aastatel viljeldud ja valjult kuulutatud " tiheda " ja " õheda " ( thick ja thin ) korpuse vahelisel vastandusel . Vastavad seisukohad esitab Honko oma programmilises artiklis ( <arv>b ) . Eri aegadel ja eri paikadest kogutud arhiivimaterjal moodustab reeglina õheda ainese , mis tema sõnutsi toob kaasa vaatlusviisi " tekst on kuningas " ( Honko <arv>b : <arv>-<arv> ; eesti keeles oleks ilmselt üsna adekvaatne vaste " tekst on isand " ) . Seevastu tõeliselt tulemusrikkalt uuritavaks aineseks peab Honko süstemaatilise välitöö tulemusel saadud korpust , mis luuakse intensiivse kogumisega ühelt või mitmelt informandilt ühes kindlas kogukonnas või regioonis . Ta toob välja , et uurijad ei näi teadvat fakti , et arhiivitekstides ilmnev varieerumine ei peegelda veel tegelikku varieerumist kultuurikontekstis . Jagades " suulise teksti " uurimisloo kolme järku , leiab Lauri Honko , et varieerumise jälgimine tekstuuris , s.o folklooriteksti pinnastruktuuris on paradigmana ajalooks saanud ( Honko <arv>b : <arv>-<arv> ) . Nii soovitab ta pöörduda välitööde juurde , mille käigus on võimalik tiheda korpuse loomine . Juba varem on Honko ( <arv> ) reageerinud oma arvustuses Goldbergi teosele : huvi vormi , kompositsiooni ja variatsiooni vastu võib olla kasulik kvalitatiivselt kõrgemal tasandil ; nüüd [ st üksteisega sidumata tekstide analüüsis ] jääb jutustaja hüpoteetiliseks arvuks ( integer ) . Honko eeskujul on ka näiteks Jyrki Pöysä ( <arv> ) soovitanud varieerumist vaadelda ainult tihedas korpuses , mida piiritleb ühtne ajaline ( või kogumispõhimõtetest lähtuv tõlgenduslik ) raam . Selles suhtes võime pidada tihedaks korpuseks Jaan Sandra kogutud tekste , mida analüüsitakse artiklis III - need on tekstid , mis on kirja pandud ühe isiku poolt kitsast piirkonnast , Setumaa lääneosast ja Vastseliina kihelkonnast , samuti üsna lühikese ajavahemiku jooksul . Kui vähesel määral vastavad tiheda korpuse tingimustele ka artiklis IV Siberist Orava külast kogutud jutud , mida on analüüsitud arhiivitekstide , eriti Lõuna-Eestist pärit pärimuse taustal , siis nende koguhulk pole siiski väga suur , puuduvad sama materjali korduvesitused ega pole ka eriti põhjalikult fikseeritud tausta . Kaasaja pärimuses säilinud muinasjuttude vähesus tingibki selle , et meil on liiga vähe võimalusi nende kasutust ja tegelikku varieerumist vaadelda <arv>. Kuna töö eesmärgiks on ülevaate saamine imemuinasjuttude poeetikast ning arhiivikorpusest ja teatud võimalike markerite väljatoomine žanritunnuste ja ebaautentsete tekstide eristamiseks , on töö ülejäänud artiklites ( I , V-VII ) siiski teadlikult valitud analüüsiks õhe korpus , ühelt suurelt alalt korjatud ja üksteisega väheseotud tekstid , mida siiski ühendab üks raam - eesmärk meie rahvaluulekogusid täiendada . Kuigi korpuse tekstid ei ole omavahel seotud orgaaniliselt , lõimib kõiki tekste see , et nad on juba algusest peale kokku kogutud nende poolt , kes näevad ühiselt levivas pärimuslikus materjalis mõtet . Olgu märgitud , et tiheda korpuse tekkimine pole ka välitööl tagatud iseenesest ; kui rahvaluulearhiiv on enam või vähem juhuslikuks valimiks rahvasuus ringlevast folkloorist , siis ka kuitahes heade kogujate puhul ei saa kuidagi tagada seda , et kogumissituatsioonis " tiheda korpuse " laadset ainest otsides ka kõik reaalselt tuntud tekstid kätte saadakse . Võime olla üsna kindlad , et tekstid , mis meieni jõuavad , olgu arhiivi vahendusel või isikliku kogumise tulemusena , ei moodusta tavaliselt enamikkugi sellest , mida teatakse või on antud ajahetkel antud piirkonnas teatud . Nii pole välitöödel lootust koguda kõike infomandi mälust , " kopeerida kõvaketast täielikult " . Talletada saab ikkagi ennekõike seda , mida küsimustele vastatakse ning milliseid assotsiatsioone üks või teine küsitlussituatsioon kaasa toob . Kui me <arv>. aastal oleme kogunud Lääne-Siberist Orava külast ühtekokku viis imemuinasjuttu ja kümmekond muud muinasjuttu , siis ei näita see , et tol aastal teati selles külas ainult neid jutte . Me ei suuda kuidagi pädevalt hinnata tegeliku muinasjututeadmise olukorda , selle kohta saame teha vaid oletusi . Lauri Honko ei paku oma artiklis välja mingit lahendit juba olemasolevate arhiivitekstide analüüsiks , ilmselt seepärast , et ei pea neis avalduvat varieerumist üldse tõeliseks varieerumiseks , vaid nimetab seda fenomenoloogiliseks varieerumiseks ( vrd Honko <arv>b : <arv> ) . See aga ei tähenda veel , et meil poleks põhjust neid tekste üldse vaadelda või et käsitluse mingi aineseosa väljanõrutamine oleks perspektiivitu . Eesti materjalikogude maht on seadnud meie ette pigem probleemi , et hulk materjali lebab arhiivikeldrites puhtas puutumatuses ; kui tekstid ka registrisse või heal juhul isegi tüpoloogiakartoteeki on kantud , siis ikkagi ei ole nende sisu kohta täpset teavet ega täit ülevaadet . <arv> . <arv>. Suulise ja kirjaliku probleem Kuna nüüdseks on muinasjutuprojekti töö raames ligi sadakond XX sajandi lõpul ja XXI sajandi algul salvestatud imemuinasjuttu ka litereeritud , oleks siinse töö artiklites olnud põhimõtteliselt võimalik need ka vaatluse alla võtta . Tegeledes viimasel aastal kahe raamatu toimetamistööga ( RNTA , HW ) , on siinkirjutajale ilmekalt ilmsiks saanud , et kuuldeliste tekstide üks-ühene edasiandmine kirjapildis annaks üsna raskestiloetavaid tulemusi . Sellist teksti iseloomustavad sõnakordused ja mõttetupikud ( vrd RNTA : <arv> ) , mis trükitud teoses on mõistlik välja jätta . Arhiivitekstides me selliseid kordusi üldjuhul ei leia ning pole väga tõenäoline , et need tekstid oleksid omal ajal esituses tänapäeva suulistest tekstidest selles suhtes erinenud . Täpset reproduktsiooni võimaldavad talletada heli- ja paratekstuaalset informatsiooni jäädvustada videoülesvõtted . Selliste tekstide analüüs toob välja nende erinevuse võrreldes kirjapandud tekstidega - iseäranis võrreldes varasemate üleskirjutustega , mis valdavalt mälule toetusid . Näiteks on Carl Lindahl esinduslikus tekstiväljaandes jätnud avaldamata lisaks sotsiaalselt tundlikule informatsioonile jutustajate vastused vestluse segajatele , informandi ekslikud sõnad ja täitesõnad ( vrd AFT <arv> : xli ) . On väidetud , et juba suulise kõne esimene üleskirjutus , kuitahes delikaatne , muudab varjundit ( alters the tone ) ja kärbib konkreetset esitust ( Brewer <arv> : <arv> ) . Näiteks Heda Jason toob välja , et üleskirjutatud tekstide puhul väheneb märkimisväärselt otsese kõne osakaal ( Jason <arv>b : <arv>-<arv> ) . Kui ühe - suhteliselt hilise - üleskirjutuse juures on märge , et " Materjal kirjutatud sõnasõnalt , aeglase jutustamise järgi " <arv> , siis arvatavalt on tegu ikkagi erandiga , tavaliselt ei ole saadud arhiivitekste sellisel moel kirja panna . Paul Hagu oletab , et rätsepaametit pidanud Jaan Sandra tegi oma pikad ja sõnarohked üleskirjutused hiljem ning mälu järgi - päevavalges tegeles ta ikkagi ennekõike rätsepatööga ning kogu materjali pani kirja alles mitme päeva pärast ( Hagu <arv> : <arv> ) . Ilmsesti on - eriti pikkade juttude puhul - tekstide alles tagantjärele üleskirjutamine olnud enamiku endisaja korrespondentide toimimisviisiks . Seepärast on selge , et kui jätta välja mõned akuraatsed üleskirjutajad , siis reeglina ei kajasta arhiivitekst elavat esitust päris üksüheselt - nii või teisiti on see ikkagi kirjapanija kohendatud vahendus , vahevorm suulise ja kirjaliku vahel . Samas on selline muutus ühine just enamikule arhiivitekstidele . Seega , kuigi Jaan Sandra on muidugi äärmuslik näide kogujast , kes on tegelikult võetav ainest loovalt esitava kirjamehena , siis tõenäoliselt on vähemal või rohkemal määral ühtaegu toimetav roll enamikel üleskirjutajatel , nende kirjapanekute puhul on tavaliselt tegu tekstidega , mis on tehtud spetsiaalselt paberilt lugemise tarvis . Sellest annab tunnistust näiteks tekst jututüübist ATU <arv> , milles üleskirjutaja Johannes Samson sõnastab teksti keskel ilmselgelt omaaegsele kirjanduskultuurile viitava küsimusmalli : " Aga kos' see Hants siis nüid õieti oli ? " küsib lugeja <arv>. Sarnase näite leiame Jaan Sandra tekstidest , kelle üks esimestest saadetud imemuinasjuttudest kannab pealkirja " Kriips , vana sarviku rehknungist läbi " <arv> - mis on samuti XIX sajandi kirjanduskultuuris sageli kasutust leidnud retooriline pöördumine tekstist välja . Seega lähtun eeldusest , et kirjapandud muinasjutu puhul on kasutusel teistsugused väljendusvahendid kui suulise teksti puhul ning need esinevad samal moel enamikus tekstides . Käesolevas vaatluses on suulised tekstid ( sealhulgas doktoritöö valmimise aastatel autori poolt kogutud aines nii Lääne-Siberist kui Setumaalt ) korpusest ja statistilisest andmestikust välja jäetud , sooviga tagada see , et materjal oleks vaadeldav ühtsetelt alustelt . Küll aga viidatakse sellistele tekstidele mõnel puhul täiendavaid näiteid tuues ( nt artikkel VII ) . <arv> . <arv>. " Ehitud " ja " eheda " probleem . Autentsus Eesti folkloristikas on pika arhiivitöö ja teaduspublikatsioonide ettevalmistamise vältel olnud käibel arusaam , et " rahvaehtsa " ainese hulka ei kuulu ei omaloomingulised ega trükistest pärinevad tekstid - sellest tuleks eraldada mittetraditsiooniline aines ja dubletid ( vt nt Krikmann <arv> : <arv>-<arv> ) . Kõige põhjalikumalt on autentsuskontrolli teinud lühivormide publikatsioone ettevalmistavad töörühmad . Mõistagi pole probleemistik mustvalge . Alan Dundes on möönnud , et piir ehtsa folkloori , " pärimuse " ja " võltspärimuse " ( fakelore ) vahel pole sugugi ühene , vaid alati suhteline . Nii näiteks märgib ta , et võltspärimuseks ei saa pidada kirjandust , mis toetub folkloorile või pärineb folkloorist nagu Chauceri Canterbury lood - millel on lähedasi analooge bona fide suuliste rahvajuttude seas . Dundes esitab seisukoha , et võltspärimuse mõiste viitab materjalile , mis on kas täiesti fabritseeritud või mida on drastiliselt muudetud ja sageli peenemaks tehtud ( bowdlerize ) , kuid mida väidetakse ( minu rõhutus - RJ ) olevat puhtsuuline traditsioon ; nii võiks võltspärimuseks nimetada ka Grimmide muinasjutte ja Lönnroti " Kalevalat " ( Dundes <arv> : <arv>-<arv> ) . Autentsusproblemaatikaga tegelevad põhiosas artiklid V ja VI , samuti ka III . Kõige keerulisem on autentsushinnangut anda individuaalsetele arendustele , kus piiri omaloomingu ja pärimuse vahel on raske tuvastada . Folkloristide poolt sageli ebaehtsaks liigitatud Jaan Sandra kirjapanekuid vaadeldes olen tõdenud , et arhiivisaatjate väljamõeldud tekstide rahvapärasuse kohta hinnangu andmisel oleks kõige õigem kuulata folkloorikandjate , " rahva " häält ( III : <arv> ) - kui rahvas midagi omaks võtab , siis see ongi folkloor . Iseküsimus on küll , kuidas seda teada saada , kas rahvas midagi omaks võtab . Üks võimalus selleks on tüübiantoloogiate avaldamisel mitte vältida ka silmatorkavalt eripäraseid tekste . Kui Roman Jakobson ja Pjotr Bogatõrjov ( <arv> : <arv>-<arv> ) on <arv>. aastal kirjutanud ühiskonna preventiivsest tsensorlusest - enne traditsiooni jõudmist peab ühiskond üksikisiku eneseväljenduse heaks kiitma , muidu ei jõua see käibesse - siis folkloorile teise elu loomisel , arhiiviteksti avalikustamisel või varjamisel on selleks tsensoriks ka folkloristid . Artikkel III käsitlebki muuhulgas seda problemaatikat - kuivõrd on meil , folkloristidel , õigus autentsusele hinnangut anda . Praeguse aja telemäng " Rooside sõda " pakub meile piltliku näite saatejuhitsensorlusest , mida võib võrrelda folkloristide autentsushinnanguga - mängija saab mingi arvu punkte , kui tema arvamus langeb kokku mingi hulga " rahva seast " pärit inimeste keskmise arvamusega . Saates esitatakse küsimus : näiteks , kes on tavaliselt muinasjuttude kangelane . Mingi konkreetne mängija - olgu tema siis informandi rollis - pakub välja ühe variandi , oma arvamuse . Tema selja taha tuleb saatejuht - tema on siis folkloristi rollis - , kes ütleb näiteks " Ants arvas ( paus ) : " Kuningapoeg " . ( paus ) Rahvas aga ütleb : ( paus ) " Vaenelaps ! " " Samas on ka väära vastuse öelnu üks rahva seast . Folkloristide ootus , mis rahva silmis tähendab koguda ainult " suulisi " tekste , on viinud selleni , et kaasajal informandid kas teadlikult või alateadlikult ei kipu folklooriainese raamatustlugemist tunnistama . Siinkirjutaja on mitmel korral välitöö situatsioonis tundunud , et kuuldud muinasjutt pärineb tõenäoliselt raamatust , jutustaja aga justkui ei taha oma jutu allikat avada . Võib-olla on põhjuseks unustamine või siis see , et informandi jaoks pole see olnud tähtis - nii nagu ka meie alati meeles ei hoia , kust me mingit infot saame . Samas on muinasjutt just oma kunstilise terviklikkuse tõttu midagi , mille puhul oleks eelduspärane oletada , et informant teab , kust see pärineb . Meie esimesel külaskäigul muinasjuttude jutustaja Ksenja Müürsepa poole ütles ta , et räägib neid jutte , mida on kodukandis kuulnud . Jutustaja lapselaps Tatjana Kodas aga täpsustas pärast lugu , millele Ksenja ise oli andnud pealkirja " Konn " ( ATU <arv> ) , et äsjaräägitud muinasjutt on kuuldud venekeelselt heliplaadilt " Tsareevna-ljaguška " . Samamoodi pärinevat osa lugusid ( nagu näiteks " Tõbine kannab tervet " ATU <arv>+<arv>+<arv> ) raamatust <arv>. Samamoodi pakuvad kogumissituatsioonid ( vt nt artikkel IV : <arv>-<arv> ) hulga näiteid situatsioonide kohta , kus jutustaja ei taha või tea avada juttude päritolu ka vastava küsimise peale . Soome uurija Satu Apo leidnud , et mitte ükski kirjalikke allikaid selgelt kasutanud jutustajaist ei ole tunnistanud juttude pärinemist raamatust ( Apo <arv> : <arv> , vt IV : <arv> ) . Ilmselt ei ole jutustaja enda jaoks jutu päritolu sugugi nii tähtis kui selle sisu . Võibolla ei taheta aga folkloristile täit tõde oma teadmiste päritolu kohta avada . Nii tekib küsimus , ega informanti liigselt ei pärsi teadmine , et kogujaid huvitab ainult " põlvest põlve " ja " suust suhu " leviv pärimus ? Kas väitega , et ta ei tea , kust jutt pärit on , püüab ta lihtsalt kogujaid mitte kurvastada , kuigi tegelikult teab , et see pärineb raamatust ? Olgu põhjus , milline on , kui tegu pole otsese mahakirjutusega ( või : lugemisega ) , siis on tegemist folkloorse esitusega . Satu Apo pole selliseid uuesti räägitud jutte vaadeldavast materjalist kõrvaldanud , kuna peab neid rahvatraditsiooni osaks , folkloriseerumisnähtuse näiteks ( Apo <arv> : <arv> ) . Oskar Loorits käsitleb vanu rahvusvahelisi jutumotiive , mille on arhiivi saatnud " usaldatavad kaastöölised " , ent mis on meie rahvatraditsiooni jõudnud alles uuemal ajal. Ta sõnab , et kui meil ei tarvitseks " iga kord kohe võltsimist ja otsest plagieerimist kurta " , tuleks arvestada " Grimmi , Anderseni , Kreutzwaldi , Kunderi jt. , eriti aga veel Eiseni rahvaraamatute sugestiooni " ( Loorits <arv> : <arv> ) . Loorits leiab siit seletuse mõnede motiivide ja süžeede populaarsusele ning teiste " justkui " vähetuntusele . Võime olla ilmselt üsna kindlad , et " suust suhu " muinasjutud on tihtipeale kirjalikku algupära või siis paljudel kordadel kirjanduse kaudu õpitud ning et samas on küllaga ka juhtumeid , kus muinasjuttu on meeles hoitud puht jutustajate mälu põhjal , nagu kinnitavad kirjapanekud sajanditaguselt Setumaalt . Ilmselt on olnud inimesi , kes teistele raamatust loetut vahendavad , kogu aeg . Mitte kirjaoskamatus ei ole see , mida me peame hindama , vaid oskus vahendada eelmisi vahendusi . Oma töö käigus ongi siinkirjutaja jõudnud seisukohale , et folkloorivaatlusest , -tüpoloogiast , -statistikast jne võiks välja jätta ainult dubletid . Kui mingi saadetud tekst on otse kirjandusest maha kirjutatud , pole põhjust seda folklooriks pidada , kui aga kirjandusest loetut on juba omakorda edasi arendatud , siis võime seda pidada esialgu üksikinnovatsiooniks , mis järgmise sammuna võib juba saada folklooriks . Saatja ei saa kirjutisest ju iseennast folkloorivahendajana välja jätta ( vrd nt L. Honko analüüsi Lönnrotist " Kalevala " loojana ( <arv>a ) . Kui tekst rahvani jõuab , siis selle edasine traditsiooni jäämine sõltub juba selle " rahvalikkusest " - rahva heakskiidust , ehk " tsensorlusest " . Sellega seoses on paslik võrrelda folkloori kunstkäsitöölise toodanguga , nagu näiteks saapaga ( vt III : <arv> , vt nn kunstimeisterlikkuse vaatepunktist Holbek <arv> : <arv>-<arv> ) , rahvas ise otsustab , mida kasutusele võtab : liiga eripärast asja ei saa kanda , liiga tavalist aga pole mõtet kanda . Muinasjutuprojekti töö käigus on teiste töörühmade eeskujul tehtud juttude taustandmetesse märkusi võimalike trükistest mahakirjutajate kohta . Samuti on loodud muinasjututrükiste andmebaas , kuhu on kantud andmeid kirjanduses avaldatud muinasjuttude kohta ( vt lähemalt V : <arv>-<arv> ) . Selle baasi põhjaks on Pille Kippari tehtud ning kartoteegiks koondatud märkmed trükis avaldatud loomamuinasjuttude kohta . Lisaks sellele on töörühm andmebaasi tarvis läbi vaadanud teoseid , mille pealkirjadest võis oletada imemuinasjuttude olemasolu . Mitme jututüübi ( ATU <arv> , <arv> , <arv> , <arv> ) puhul on töörühma liikmete uurimuste tulemusena selgunud , et enamik tüübivariante võibki olla kirjanduslikku algupära ( vt Toomeos-Orglaan <arv> : <arv> ) . Mõne korrespondendi korduva raamatustlaenamise kahtluse korral on andmeid võrreldud väljaande " Eesti vanasõnad " kogujateregistriga ( EV <arv> ) , kusjuures tavaliselt on meie töörühma hinnangud autentsusele sellega korreleerunud ( vt V : <arv>-<arv> ) . Võimaliku laenulise loomusega kogujad on andmebaasis ära märgitud . Autentsusmääratlust oleme muinasjutuprojekti töös otsustanud kasutada gradueeritult ja märgendada korpuses eraldi sõnasõnalised mahakirjutused raamatuist või teistest käsikirjadest , refereeringud ning oletatavasti raamatutest rahvasuhu jõudnud motiivid ( vt VI : <arv> ) ning teaduslikku tüübiantoloogiat koostades esitada tekste ka kolmest viimasest alaliigist . <arv> . <arv>. Ainese läheduse ja kauguse probleem Möödanik , ammune aeg , muinas-lugu - kõik need töö ainesega seonduvad märksõnad viitavad sellele , et meil on piisav distants nende reaalsete isikutega , kes on arhiiviteksti algus- või lõpuridadel märgitud saatjana või kelle leiame tänapäeval vastava andmebaasi nimedelahtris . Olukord muutub , kui jõuame välja kaasaega , kui juturääkijad on inimesed meie seast . Ammuste arhiivitekstide käsitlemine on mõnes mõttes vähem probleemitu kui kaasajal kogutud pärimuse analüüs . Nii olen ise takkajärele tundnud oma kahe kaasaja jutustamisi käsitleva artikli puhul ( siinse töö artikkel IV ja Järv <arv>a ) , et olen ennast paigutanud vaadeldavate suhtes mõnevõrra " üleval olevale " positsioonile . Samas on see ilmselt mingil määral juba nii uurimisse kui kogumisse sisse kodeeritud . Rahvaluule kogumine on olnud XIX sajandi kogumiskontseptsioonist alates tavaliselt kogumine kelleltki " teiselt " ( vt Dundes <arv> : <arv> ) . Kui me ka kogume iseendalt või endale tuntud inforantidelt , tuleb nähtust analüüsides paratamatult püüda sellest distantseeruda ning tuua välja oma hinnangud esitajate oskuste või pädevuse kohta . Teine aspekt , mispärast muinasjutuaines on žanrina käsitlemiseks paljudest teistest " valutum " , on see , et muinasjutt ei tungi niivõrd inimese privaatsfääri , nagu näiteks usundilised memoraadid või osa perepärimuse alla kuuluvast ainesest , ja seega riivab ka analüüs vähem jutustajate huve . Samas on siingi oma " aga " , mis ilmneb antud töö mitmes artiklis käsitletava autentsustemaatika puhul . Autentsuse kohta on raske anda hinnangut , mis oleks objektiivne . Iseäranis ajaliselt kaugema materjali puhul võib uurija negatiivset arvamust avaldada ilmselt märksa kergekäelisemalt - tsiteerides veelkord Honko kriitikat Goldbergi uurimusele : " elavaid on hoitud , samas kui teiste suhtes väljendutakse üsna lugupidamatult " ( vt Honko <arv> ) . Ilmselt pole asi mitte lugupidamatuses , vaid lihtsalt respekti hägustumises - isikliku kontakti puhul on uurija kindlasti märksa talitsetum , seevastu ajaliselt kaugete informantide puhul võib negatiivse hinnang kergemini esile tulla . See vastuolu tuleb esile mitmes töö artiklis ning on hetkel mulle kui uurijale jäänud lahendamatuks . Tean ka oma kolleegide varasemaid käsitlusi , mida nad ei ole ühel või teisel põhjusel tihanud analüüsitavale informandile endale lugeda anda . See on teemavaldkond , mis kaasajal ka Eestis üha suuremat tähelepanu nõuab ning tulevikus kompleksselt lahendatavate probleemide hulka kuulub . Varasemate arhiivitekstide puhul on juba aastakümneid aktuaalne küsimus kontekstist . Meil on arvutul hulgal pandud kirja folkloori , kommenteerimata selle esitamise tagamaid või põhjusi , seletamata , miks midagi jutustati või teati . Samas ei nõua muinasjutud oma vormi ja väljakujunenud žanritunnuste tõttu sel määral konteksti avamist kui näiteks vanasõnad , mille tähenduse tabamiseks see on sageli hädavajalik . Ilmne on muidugi see , et muinasjutu-kirjapanekutes on harva esitatud selle tähendus esitajalt või kogujalt , tavaliselt tuleb uurijail endil muinasjutte tõlgendada ja nende tähendust otsida , nagu näiteks seda on teinud Alan Dundes ( <arv> ) või Bengt Holbek ( <arv> ) . Siinses töös käsitletavate arhiivitekstide puhul oleme paratamatult esitajast ja kontekstist kaugel ja meie lähenemisvõimalused neile tekstidele on piiratud . Lähtuvalt töö eesmärgist tuua välja üldised tõdemused kogu imemuinasjuttude materjali kohta arhiivis , olen küsimuse muinasjuttude tähendusest - pärast põgusat pilku sellele sissejuhatavas artiklis ( I ) - esitatud analüüsidest välja jätnud . <arv> . <arv>. Vaatepunkt Töö autor ei ole olnud jutuvestja , vähemasti mitte enamal määral kui õhtul magamaminekuks muinasjuttu rääkides või vahel matkaseltskonnas meelt lahutades . Siinses töös on autoripositsioon arhiivi-uurija oma , kelle ees on hulk erinevaid muinasjutte erinevatest aegadest ja kohtadest . Töö artiklite enamik kujutab endast autori kummardumist kartoteegikasti ( tegelikult küll arvutifailide , ent kasutan siin traditsioonilist metafoori ) kohale , uurija pilguheitu erinevatest paikadest ja aegadest pärit variantide kirevusele . Selle vaateviisi keskmeks on tuhanded tekstid , milles tuleb luua kord . Töö eelduseks on niisiis , et arhiivimaterjali on võimalik jagada ja et seda ka on mõttekas jagada , võrreldes omavahel jutte ning liigitades neid erinevatesse tüüpidesse . Mulle tundub , et kokkupuude andmekogumi loomis- , haldamis- ja kasutusproblemaatikaga on tinginud ka soovi mitte piirduda tekstivalimiga , vaid täiendada korpust üha uute keldriköidetest väljakaevatud juttudega ; arvudest lummatud lootuse , et analüüsis oleks arvesse võetud kõik olemasolevad tekstid ; püüde vältida üldistuste tegemist vähema kui tervikkogumi põhjal . Siinne käsitlus kujutab endast paljuski keskendumist materjalihulgale ning konkreetsel empiirilisel ainesel põhineva analüüsi esitust . Siinkirjutajale mõjus mõtlemapanevalt John Algeo ( <arv> ) püstitatud küsimus nimeteooria kohta - kas nimeteooria on üldse võimalik . Algeo kasutab jõulist metafoori , tuues näite ühelt poolt nimeuurijaist kui filatelistidest või " kingakarpi kogujatest " . Seevastu professionaalidele on kogumisest ja tulemuste esitamisest vähe , " ükspuha kui tähenärijalikult ja professionaalselt " on need tehtud . " Sügavatel öödel vähkrevad nad unetult ja mõtlevad : " kas nimeteooria on võimalik ? " " ( samas : <arv> ) . Eks sama probleem on hõlpsasti kohandatav ka folkloristidele ja nende tööle . Algeo vastandab deduktiivse ja induktiivse lähenemise , sõltuvalt ühe viisist teha üldistusi üksikjuhtumite põhjal ja teise viisist tuletada teooriast üksikjuhtumeid ning toob välja nendevahelise paradoksi - deduktiivse lähenemise puhul on faktid ebaolulised , ent faktidest koosneb teadus ; kui oleme puhtalt induktiivsed , ei saa me tõusta konkreetsete faktide kohale , kuigi teaduse eesmärk on seletada olemasolevaid fakte kui universaalsete printsiipide näiteid . Töö " tüüpidega " ning kohatine kirjanduslike variantide tagaajamine tuletab meelde ajaloolis-geograafilist lähenemislaadi , kus eesmärgiks oli koguda niipalju üleskirjutusi kui võimalik ja nende põhjal rekonstrueerida tüüpide algkujud ning välja selgitada levikuteed ( vt nt tüübimonograafiad Anderson <arv> , Ranke <arv> , Roberts <arv> ) . Ilmselt tuleneb see osalt siinkirjutaja püsimisest eesti muinasjuttude uurimistraditsiooni kütkeis - nii nagu Walter Anderson võtab ka <arv>-te lõpus kettkirjade uurimiseks endastmõistetavana kasutusele soome meetodi ning näeb neid " vanade taevakirjade jätkuna " ( vt Seljamaa <arv> : <arv> ) . Lähtuvalt oma eesmärgist käsitlen käesolevas töös lisaks tekstidele ka nende pindstruktuuri - seda , millise mustri mingi jutustaja ühtse traditsioonikoe peale tikkinud on . Ilmselt võime vastandada kaht suunda , mis mõlemad on eesti folkloristikas möödunud sajandi lõpul ja uue algul edukalt kasutusel olnud . Mõned süvastruktuuri vaatlejate mõtteavaldused annavad aimu , nagu oleks tekstide pinnakihis kaevamise puhul tegu millegi koletuga . Mulle tundub aga , et suurte andmemassiivide analüüsi puhul pole tegu ainult tuima ja väheütleva arvuloendiga . Pindstruktuuris liivaterade lugeminegi võib olla õigustatud , kui me saame teada midagi asjade olemuse kohta või piltlikult väljendudes : kui sellest selgub , millised koed ja värvid ning miks mustris esinevad . Töös kasutatav arhivaari vaateviis on kohati tekstiloojatele , muinasjutu esitajatele ja üleskirjutajatele vastanduv , hinnanguline , vahel kriitilinegi näiteks nende loomelaadi või autentsuse suhtes . Kergem on anda hinnanguid ajaliselt kaugel olevate esitajate tekstidele , märksa raskem on tõlgendada meie keskel elavate inimeste jutupärandit ning tuua välja oma seisukoht nende suhtes . Olen teadlik , et see , küsimusi žanrikuuluvusest ja autentsusest esitav arhiivikeskne vaatenurk ei ole kindlasti parim viis näiteks muinasjuttude sisu avamiseks . Küll aga on selline vaatepunkt kõige mõistlikum olukorras , kus meil tuleb hõlmata suur hulk arhiivimaterjali ja seda kuidagi lahterdada . Nagu eelpool märgitud , on artiklite käigus siinkirjutaja arusaam ja tõlgendus folkloristi tööks tarvilikust autentsusest muutunud . Mulle tundub , et tüübiantoloogiate avaldamisel pole mõtet kõrvale jätta ka isikupäraseid arendusi , kuna needki annavad aimu folklooriprotsessist . Kui mingi tekst on otse kirjandusest maha kirjutatud , pole põhjust seda folklooriks pidada , kui aga seda on juba omakorda edasi jutustatud , siis võime seda pidada üksiktekstiks , mille käibelejäämine sõltub juba selle " rahvalikkusest " - rahva heakskiidust . Ent kirjakultuurist tulnud pärimuse rejekteerimine on siinkirjutajal siiski artiklite kirjutamise algul sihiks olnud , neid tekste pole peetud samaväärseks ehtsa muinasjutuga , sellest annavad tunnistust kasutatud hinnangulised väljendid nagu näiteks ( infomandi ) " aus ülestunnistus " selle kohta , et mingi tekst oli pärit kirjandusest ( IV : <arv> ) . Kindlasti ei arva siinkirjutaja enam aastal <arv> , et muinasjututeksti raamatust lugemine oleks midagi tavatut või ka taunimisväärset . Ühtviisi jõudsalt on rahvasuus olnud käibel nii suuline kui kirjandusest või meediast lähtuv pärimus ( vt ptk <arv>. <arv> , vrd ka V : <arv> ) . Nagu näitavad mitmed isiklikud kogemused informantidega , ongi kirjanduse- või televisiooniteoste jõudmine juttudesse - ka informandi sõnutsi " muinasjuttudesse " - tänapäeval endastmõistetav . Nüüdisajal on mitmed informandid ise seostanud muinasjutte televiisorivaatamisega . See ei ole pelk uurijapoolne soov näha traditsioonilise jutustamise kontinuiteeti tänapäeva TV-kultuuris , vaid informantide eneste väljendatud seisukoht . Nii on kogumistel meie vestluskaaslased võrrelnud ( nüt kaias televiisor't , a sis olliq vanaaolitsõq jutuq <arv> IV : <arv>-<arv> ) . Või siis teisal võrreldi muinasjutu jutustajat samal moel televiisoriga : " Mõne kõige põnevama koha peal pidas [ ta ] pausi , nagu televiisorgi peab . Ja siis ootasid niikaua ! " <arv>. Arhiivikeskne vaatepunkt tingib selle , et minu partneriks ja ühtlasi uurimisaluseks ei ole sageli mitte niivõrd jutustajad , kuivõrd just kogujad , olen tegelenud pigem koguja kui pärimuskandja analüüsimisega . Tõsi , teatud juhtudel ongi piir nende vahel hägus ( vt ka III : <arv> ) . Tööd kirjutades olen üha enam tundnud , et ka üleskirjutajat võib käsitleda kui koostööpartnerit , nii nagu välitöödel käijad käsitlevad informanti kaas-uurijana . Esituskeskse meetodi järgijad peavad endastmõistetavaks seda , et jutustaja iga kord sõltuvalt kontekstist oma teksti varieerib . Tundub , et folkloori üleskirjutajate puhul on süžeede varieerimisel ja autentsuse hindamisel liiga vähe arvestatud sellesama vastastikuse mõju probleemiga - näiteks milliseid jutte ja millisel kujul on oodanud need , kellele kogujad XIX sajandi lõpul tekste saatnud on . Richard Viidalepp on kirjutanud paeluva käsitluse , milles sisuldasa püüab rehabiliteerida folkloristide seas ebatraditsioonilise üleskirjutajana kuulsust kogunud Hans Anton Schultzi . Autor toob põhjuseks , miks Koeru kihelkonnast pärit rätsepmeister oma saadetistes järjest ebatraditsioonilisusesse kaldus , tagasiside , õigemini selle puudulikkuse . Iseäranis algul jagas Jakob Hurt vanavarakorjajatele usinalt kommentaare ajakirjanduses ilmunud aruannetes , ent nagu osutab Viidalepp Hans Anton Schultzi näitel , oli see tagasiside Hurda tohutu töömahu tõttu kohati ka pinnapealne . Hurt oli saadetiste suhtes kiitev ning nõnda ilmusid Schultzi tekstidesse järjest isikupärasemalt väljaarendatud kujutelmad pseudomütoloogiast jne ( Viidalepp <arv> ) . Siinses töös viljeldav tekstikeskne lähenemisviis juhib meid tõdemuse juurde , et arhiivisaadetised ei ole midagi umbisikulist , saadetud abstraktsete inimeste poolt abstraktsele folkloristile . Kui iga folklooriteose esitus kujuneb jutustaja ja kuulaja koosmõjus , siis ka pelk kirjutamine valgele paberile ja hilisem vanavarakorjandusse saatmine sõltub ju sellest , milline on saatja ja adressaadi suhe . Igal mõttel ja väitel on mingi põhjendus . Nii on vaatenurga valimisel määrav ka uurija enda eelhäälestus . Ei ole juhus , et koos naisuurimuslike suundade esiletõusuga on vastukaaluks vaja kuulata ka mineviku meeste häält , tõlgendada meestekultuuri . Muinasjuttude vestmisel näisid varasemal ajal juhtohjad olevat olnud meeste käes , seda väidab ka väljaanne " Eesti muinasjutud " , kus aga lähemat kinnitust ei anta ( EMj : <arv> ; II : <arv>-<arv> , vrd ka Viidalepp <arv> : <arv> ) . Kuivõrd on sellise oletuse taga aga meie , meesoost uurijate tõlgenduslik soodumus oma sookaaslasi esile tõsta ? Ines Köhler-Zülchi ( <arv> : <arv>-<arv> , vt II : <arv> ) näited kinnitavad , et tihtipeale on autorid kippunud esitatud fakte kallutama ning et tegelikult sellist meessoo domineerimist muinasjuttude jutustajatena andmetest välja lugeda ei saa . Nii on meil erapooletu hinnangu saamiseks võimalik ikkagi pöörduda ainult arvude ja statistika poole . Vaateviisilt eendub teistest ainus traditsioonisidusat ainest käsitlev artikkel ( IV ) . Siinkirjutaja oli muinasjututeema enda jaoks juba valinud ja esimesed sammudki astunud , kui kogumiskäik Siberi eestlaste juurde päädis eriliselt ehedate muinasjutukogumispäevadega , mil sattusime otse juttudekeerise keskele . Seejärel tundus juba endastmõistetav kogumiskogemust arvutiekraanil analüüsida püüda . Veelgi ehedamalt elasin sarnase teemavoogu sattumise üle ekspeditsioonil Ristile <arv>. aasta augustis , mil ühe külaelaniku poolt pakutud pajatusteema kordus teisal ja küsimise peale kolmandaski kohas ning mille vaatluse realisatsiooniks on artikkel pajatustest ( Järv <arv>b ) . Kolmas , kuid sama lummav näide jutuvestmise keskele sattumisest on mu esimene külaskäik koos Merili Metsvahiga Ksenja Müürsepa juurde Annelinnas <arv>. aastal . Talveõhtusest Tartu tuisust , linnaliinibussist ning kaubanduskeskusest paneelseinte vahel leiduva setu muinasjutuvaldaja juurde jõudmine moodustas tohutu kontrasti . Kolmanda või neljanda jutu järel , kui Ksenja järjekordselt oma lapselapselapselt küsis , kas too nüüd teab seda juttu või teist ning seejärel selle kohe ka kuulajatele esitas , oli juba tunne , et toimuv ei saa olla tõsi . Just selliste kogemuste pärast - olgu vaatleja sellal varustatud juba üksikasjalike teadmistega räägitavate juttude tüübikuuluvusest ja Eesti ning muu maailma variantidest või olgu ta ilma sellise tarkuseta - on tasunud välitöödel käia , tasunud eelistada neid paljudele maailma ahvatlustest . Uurimuse eesmärgiks on hinnata Eesti Rahvaluule Arhiivi kogutud muinasjutte kriitiliselt mitmest omavahel seotud aspektist - tuua välja imemuinasjutu eristus võrreldes teiste ( ala ) žanridega , selgitada välja mees- ja naisjutustajate osakaal muinasjuttude jutustajatena ning nende mõju räägitava repertuaari koosseisule , esitada küsimusi autentsuskontseptsiooni sisu ja otstarbekuse kohta ning välja tuua mõned markerid ebaautentsete tekstide eristamiseks korpuses . Töös on rakendatud totaalanalüüsi põhimõtet . Mitmete analüüsitavate probleemide tekkealuseks on olnud folkloristide kirjalikult fikseeritud või suuliselt ringlevad käibeväited , mille paikapidavust olen tundnud tarvidust materjali põhjal ka tegelikult järgi kontrollida . Mitmel puhul on ettevõetud analüüs tingitud peamiselt soovist saada mitmekülgne ülevaade materjalist , artiklis I olen püüdnud välja selgitada , milline on " Lohetapja " variantide põhisisu , milliseid tegelasrolle esineb tekstis , millised seosed valitsevad erinevate tegelaskujude vahel ja kuidas need jututüübi piires varieeruvad . Samamoodi on artikli II eesmärgiks saada ülevaade jutustajate ning jututegelaste soosuhetest ning artiklis VII jututekstides esinevate nimede tähendusest . Tekstikorpuse analüüsiks on siinses töös kasutatud kolme vaatlusviisi - ühelt poolt on välja toodud suurte andmehulkade statistilised üldtendentsid , teisalt on erandlike tekstide puhul rakendatud süva- või sisuanalüüsi ning kolmandaks on rakendatud võrdlevat meetodit . Kahe esimese vaatluse sümbioos on Eesti folkloristikas viimasel kümnekonnal aastal leidnud üsna mitmeid realisatsioone . Ülo Valk on oma põhjalikus monograafias kuradi ilmumiskujudest ( <arv> , trükis <arv> ) kasutanud lähtealusena samuti statistilist meetodit . Ta sedastab , et just üldstatistika abil on võimalik ära tunda võimalikke fantaseeringuid , mis ei tugine rahvapärimusele - " erandlikud ilmingud torkavad silma ja äratavad kahtlust teate autentsuse suhtes " ( vt Valk <arv> : <arv> , <arv> ) . Liisi Laineste ( <arv> : <arv> , <arv> ) , käsitledes etniliste anekdootide tegelaskujusid , on nimetanud kõige tavapärasemaks vahendiks just kvantitatiivse vaatluse põhjal väljavalitud ainese süvaanalüüsi , ta on valinud välja " uurimuse seisukohalt relevantsemad " küsimused ning neid seejärel käsitlenud . Liina Saarlo on enda uurimuses kasutatud meetodit nimetanud kvalitatiiv-kvantitatiivseks - pärast kvantitatiivse analüüsiga leitud huvipakkuvaid tekste analüüsib ta neid kvalitatiivselt ( Saarlo <arv> : <arv>-<arv> , <arv> ) . Selline oksüümoronist sõnapaar meetodi nimena võib ehk esmapilgul mõjuda segadusseajavalt , ometi on selle taga just suure andmehulga jaoks üsna sobilik analüüsiviis - pelk statistiline , üldtendentse välja toov vaatlus jääb väheseks , süvaanalüüsi tegemine on aga nii suure materjalihulga puhul võimatu . Seega on suuremahulise ainese puhul tulemusrikas just nende meetodite kombineerimine . XX sajandi muinasjutu-uurimustes , alguskümnenditest kuni sajandi keskpaigani , valitsevad soome meetodi järgijate tööd , mille printsiibid sõnastas Antti Aarne ( <arv> ) . Kõik tema poolt väljatoodud , uurimistööle - redaktsioonianalüüsile - eelnevad etapid on empiirilise kaanonina olnud endastmõistetavad ka muinasjutuprojekti tekstikriitilise väljaande ettevalmistustöös : materjali kogumine uurija kodumaalt , materjalikogu tegemine , allikakriitika rahvaehtsuse või üleskirjutaja muganduse osas , kirjandusmõju hindamine , täiendav kogumine , iga teksti paigutamine eraldi lehele [ andmebaasi kirjeks ] , materjali korrastamine ( vt Aarne <arv> : <arv>-<arv> ) . Soome meetodi korral järgnes ka redaktsioonianalüüs . Käesolevas töös ei ole mindud edasi ei selleni ega algkodu otsimiseni , pole ka püütud välja selgitada muinasjuttude tekkeaega . Küll on ilmselt soome meetodi uurimisviisi järelmiks siinses töös artiklist artiklisse korduv jaht kõikidele kättesaadavatele variantidele ning ehk ka osutused ( võimalikele ) kirjanduslaenudele . Suuresti on see tingitud jällegi allikmaterjali poolt pakutud eeldustest - meie materjalikogud on ennekõike tekstidemäed , mille kohta on suhteliselt vähe taustandmeid . Ka senised kogumisstrateegiad on ennekõike olnud orienteeritud kvantitatiivsele materjaliammutamisele , mis on Eestis kaasa toonud pigem teksti- kui isikukesksed uurimused jutu- või kitsamalt muinasjutuainese kohta . Siinseski töös on võrdlev meetod mõningal määral esil juttudes esinevate nimede leviku jälgimisel ( I , V , VI ) . Alan Dundesi sõnutsi on võrdlev meetod suguluses olevate folklooripalade leviku väljaselgitamiseks senistest meetoditest " kõige rafineeritum ja komplitseeritum " ( Dundes <arv> ( <arv> ) : <arv> ) . Tõsi , tema järgi ei saa seda pidada võrdlevatest vaatlustest ainsaks , vaid üheks paljudest . Ka Leea Virtanen ( <arv> : <arv> ) on kinnitanud , et me võime küsida võrdlevat meetodit rakendades uusi küsimusi , kuid võrdleva meetodi põhiprintsiibid ei ole vananenud . Bengt Holbeki töö " The Interpretation of Fairy Tales " ( <arv> ) pakub metodoloogiliselt ülikireva vaatepunktide valiku , mida ise põhjalikumalt muinasjututeemaga alustades ka läbi kaalusin . Tema töö keskseks osaks on küsimus muinasjuttude tähendusest . Kuigi pärast Holbeki tööd tundub tähenduseproblemaatikast möödaminek kohatuna , on siinses töös sisu interpreteerimist riivatud ainult seeria esimeses artiklis ( I ) , ning sealgi on avatud seda žanrispetsiifiliselt , võrreldes sama süžee esinemist eri žanrides . Artiklite puhul on siinkirjutaja meeles hoidnud Alan Dundesi <arv>. aastal ilmunud artiklis väljendatud mõtet , et folkloristidel tuleks uurida nii teksti- , tekstuuri- kui kontekstitasandi omavahelisi seoseid ning et kaks viimast peaks kuuluma sarnaselt teiste distsipliinidega ka folkloristide huvisfääri ( Dundes <arv> : <arv> , vt ka VII : <arv> ) . Töö erinevates artiklites ongi kokkuvõttes püütud vaadelda kõiki tasandeid - kui tekste käsitlevad artiklid I , III ning põhirõhk langeb tekstuuritasandile ( V , VI , VII ) , siis kontekstianalüüsi poole pürgivaks võib pidada artiklit IV . Minu vaatlused on paljus välja kasvanud imemuinasjuttude korraldamis- ja tüpologiseerimistööst ning otsivad vastuseid selle tööaja jooksul tekkinud küsimustele . Nii võrreldakse töös arhiivitekste omavahel ( I , III , V , VI , VII ) või siis isiklikult kogutud tekste arhiiviainesega ( IV ) . Suure materjalihulgaga töötades tuleb uurijal ülevaate saamiseks paratamatult ainest rühmitada ja välja tuua tendentse . Iga jutustaja räägib üht muinasjutuüksust kui tervikut ning loomulikult ei ole tal seda esitades mõtteski , et tema jutustus alluks mingile statistilisele seaduspärasusele . Kui aga meil on hulk selliseid tekste kogutud , siis on eelduspärane , et nendes ilmnevad tendentsid , mida saab kõige paremini välja tuua statistika abil . Väitekiri koosneb seitsmest artiklist , mis on ilmunud aastatel <arv>-<arv> - kaks noorte folkloristide uurimuste seerias " Pro Folkloristica " , kaks elektroonilises folklooriajakirjas " Mäetagused " , üks ajakirjas " Keel ja Kirjandus " ning kaks ülejäänut artiklikogumikes . Ühe trükis ilmunud artikli ( IV ) sihtauditoorium on algselt olnud võõrkeelne lugejaskond ning töös esitatud eestikeelne variant on väheste muudatustega avaldatud hiljem . Kuna tegu on eri väljaannetes ilmunud artiklitega , siis on töö mõningal määral mittelineaarne - mitmel korral naastakse ühe ja sama teema juurde ning mõnda asja ( kasvõi muinasjutuprojekti olemust ja hetkeseisu ) on kirjutatud eri artiklite alguslehekülgedel lahti korduvalt . Vastavalt kirjanduse uustrükkide ilmumisele või kättesaadavaks osutumisele eri artiklite kirjutamise ajal võivad artiklites erineda viited samadele käsitlustele . Kuna töö kirjutamise ajal on ilmunud muinasjuttude rahvusvahelise tüübikataloogi uus versioon ATU ( <arv> ) , on töö viimases artiklis ning registris esitatud tüübinumbrid sellega vastavusse viidud . ERA arhiiviviited on esitatud , kasutades eesti folkloristikas traditsioonilist viitekuju . Siinkirjutaja peab samavõrd oluliseks nii rahvusteaduste uurimistulemuste vahendamist emakeeles kui ka nende tutvustamist rahvusvahelisele auditooriumile , seepärast on enamikust eestikeelsetest artiklitest ilmunud mõnevõrra - iseäranis just arvandmetega - täiendatud ingliskeelsed variandid : artiklist I aastal <arv> , artiklist aastal <arv> - see on ka kõige viimaseks muinasjuttude teemal kirjutatud ja ümbertöötatud artikliks . Ingliskeelsena on avaldatud ka kahe artikli ( V , VI ) kontsentraat ( Järv <arv>b ) . Töö esimesed kolm artiklit ( I-III ) on sissejuhatavad . Heitmaks pilku imemuinasjuttudele üldiselt ning ühtlasi näitamaks tegelaskujude varieeruvust eesti pärimuses ühe jututüübi piires , on esmalt analüüsiks valitud populaarne jututüüp " Lohetapja " . Vladimir Proppi arvates esindab see tüüp arhetüüpset kuju , mille variantideks on kõik teised jututüübid ( Propp <arv> : <arv> , I : <arv> ) . Seejärel antakse ülevaade imemuinasjuttude laekumisest rahvaluule arhiivi aegade lõikes ning analüüsitakse jutusüžeede sõltuvust nende jutustajatest ( II ) <arv>. Edasi heidetakse põhjalikum pilk arhiivitekstidele , analüüsides muinasjuttude omapärase koguja , Jakob Hurda suurkorrespondendi Jaan Sandra muinasjututekste ning nende stiili ( III ) . Kuna tema saadetised on " tavalisest " arhiivitekstist üsna erandlikud , võib käsitlust nimetada rahvapärase muinasjutu stiili vaatluseks eituse kaudu . Väitekirja keskmises artiklis ( IV ) tehakse põige arhiivist reaalsesse jutustamissituatsiooni , kirjeldades üht kogumissituatsiooni Lääne-Siberis . Siinse käsitluse teise poole moodustab kolmest artiklist koosnev tsükkel , mille eesmärgiks on fiktiivses muinasjutužanris reaaleluliste nimede esinemist analüüsides tähelepanu juhtida erinevatele tekstianalüüsiga seonduvatele probleemidele . Kõigepealt antakse paari kõnekat näidet kasutades ülevaade üldprobleemidest autentsuse alal ( V ) , siis analüüsitakse koha- ( täpsemalt saare- ) nimesid muinasjuttudes ( VI ) ning viimaks tehakse üldine analüüs tegelaskujude nimedest muinasjutus ( VII ) . Seega kujutavad töö algusosa artiklid endast küllalt erinevatelt metodoloogilistelt aluselt formeeritud üksusi , töö teine pool on ühtsema lähtelaadiga . Töös esitatud vaatlused lähtuvad valdavalt tüübist , teisalt aga ka jutustajast pro kirjapanijast ja ühiskonnast ( III , IV ) . Hulk artiklitest on nö totaalanalüüsikontseptsiooni esindajaks - analüüsitud on kogu kättesaadavat arhiiviainest . Pakutud pole mitte ainult valmis tulemusi , vaid pigem ka mõtteviise või teid ühe ehk teise asja käsitlemiseks . <arv> . <arv>. Vale-Jüri kiusatus . Valekangelasest " Lohetapja " ( AT <arv> ) põhjal [ <arv> ] Artiklis käsitletakse imemuinasjutu " Lohetapja " arhiivivariante - vaadeldakse selle levikut ning tüübis esinevaid tegelasrolle . Esmaeesmärgiks on võetud nii ülevaate saamine jututüübist , selle tegelasrollidest kui ka muinasjutužanrist üldse - kuivõrd see jututüüp on " klassikaline " ja seda on peetud muinasjutu arhetüübiks . Muidugi tuleb sellesse eeldusesse suhtuda mõningaste reservatsioonidega , kui " Lohetapja " on maskuliinseks ( st meeskangelasega ) jututüübiks , siis uurijad on välja toonud selle süžee erinevuse muudest alaliikidest , nt Heda Jason ( <arv> : <arv>-<arv> ) eristab eri tegevuskäigud maskuliinse , feminiinse ning tasu-karistusmuinasjutu puhul . Ühe muinasjututüübi põhjal vaadeldakse , milline on imemuinasjutus tegelasrollide omavaheline suhe ning milline iga süžeeosa funktsioon . Käsitlusest selgub ka jutustajate poolt kangelase , vastase ja valekangelase tegelasrollide täitjaks valitud aktorite omavaheline mõningane korrelatsioon . Valekangelase rolli analüüsides selgub , et ta on sageli jutu kangelase " ebatõeline " variant , kellega tal osa tunnuseid kattub , mingi parameeter aga puudu jääb . Artikli tulemusena nähakse kangelase olulisimat vaenlast mitte vastases ( lohe ) , vaid hoopis valekangelases . Muinasjutu " Lohetapja " tegevuskäiku on artiklis tõlgendatud kosimiskatsete reana . Artikli aluseks on ettekanne Noorte folkloristide konverentsil <arv>. <arv> . <arv>. Eesti imemuinasjuttude kangelaste , jutustajate ja kogujate soost [ <arv> ] Artikkel käsitleb arhiivis leiduvate eesti imemuinasjuttude kogujate , jutustajate ning räägitud juttude peategelaste soo kombinatsioone . Ühtlasi antakse ülevaade arhiivi kogutud imemuinasjuttudest ning esitatakse lähtuvalt kogujate soodominandi muutumisest ainese periodiseering . Samuti vaadeldakse , milliseid vastassoost kangelasega jututüüpe on jutustajad eelistanud , ning püütakse leida sellise eelistuse põhjusi . Artiklis selgub , et muinasjuttude arhiivi laekumise kõrgaegadeks on rahvaluule suurkogumise aeg XIX sajandi <arv>ndatel aastatel ning XX sajandi <arv>ndatel aastatel ERA loomisele järgnenud kogumisaeg . Ilmneb , et eesti muinasjutuüleskirjutused on varasemal perioodi pärit valdavalt meestelt , hiljem naistelt . Analüüsitakse neid tekste , mille variantides on kangelane pigem jutustaja vastassoost ( need kõik on meessoost kangelasega tekstid ) , selle põhjustena tuuakse välja juttude kandumine lastekasvatamissfääri , sh nn " lastemuinasjuttude " domineerimine , tekstide esinemine kirjanduses . Eesti materjal kinnitab mitmete teiste rahvaste kohta käivates uurimustes täheldatud tendentse , et mehed räägivad peamiselt maskuliinseid muinasjutte , naiste puhul sellist teravat vahet jutustaja soo ning jutukangelase soo vahel pole . Väitekirja võetud artiklit on hiljem täiendatud kogu käesoleva materjali analüüsiga ning arvutusmetoodikat mõnevõrra muudetud ( vt Järv <arv>b : <arv>- <arv> ) . Seepärast olgu siinkohal esitatud ka täiendatud loetelu vastassooliste jutustajate seas populaarsemaist jututüüpidest kogu praeguse korpuse põhjal : ATU <arv> , <arv> , <arv>* , <arv> , <arv> , <arv> , <arv> , <arv> , <arv>. <arv> . <arv>. Jaan Sandra isikupärased muinasjutud [ <arv> ] Käsitlus on teiste väitekirja artiklitega võrreldes erandlik , kuna selles ei ole otsitud lahendust mingile konkreetsele probleemile , vaid on esitatud mitmekülgne ülevaade ühe jutustaja stiilist . See tuleneb artikli esituskontekstist - artikkel on avaldatud J. Sandra kogutud muinasjuttude valmiku " Kahrukõrvaga Ivvan " järelsõnana . Analüüsis on näidatud , et Jakob Hurda üks viljakamaid korrespondente - Jaan Sandra - on tihtipeale võetav ise loova kirjaniku / muinasjutu jutustajana , ka siis , kui ta ise omistab ühe või teise žanrivõtte jutustajatele . Artiklis käsitletakse ka autentsusproblemaatikat ning sedastatakse , et Sandra talletatu pole sugugi tingimusteta ebaautentne , nagu enamikust tema kohta kirjalikult või suuliselt sõnastatud hinnangutest aimub ; tuuakse välja aspekte , milles ilmneb Sandra ehe rahvapärasus . Kuna tema kirjapanekud traditsioonilistest muinasjututekstidest erinevad , sõnastatakse artiklis soovitus anda võimalus rahval , mitte folkloristidel hinnata , kas Sandra poolt rahvaluuleks nimetatu selleks ka sobib . Sandra kirjapandud muinasjutte vaadeldes tuuakse välja , et just ebarahvapärasus on mõnikord see , mis on sugereerinud erinevaid uurijaid oma analüüsideks tema tekste välja valima . Analüüsitakse Sandra stiili ning selle muutumist aja jooksul , tuuakse välja ta stiilile tunnuslikke ning " keskmisest erinevaid " jooni ning süžeearendusi . <arv> . <arv>. Vana-aolidsõq jutuq kaasajal - kogumiskogemus Orava külas Siberis [ <arv> ] Artikkel analüüsib muinasjuttude kogumist ühel <arv>. aasta ekspeditsioonil ja talletatud muinasjutte , keskendudes imemuinasjuttudele . Kui sõnaga ' ( rahvaluule ) arhiiv' konnoteerub ilmselt paljudel millegi tolmuse metafoor ning reaalsest elust eemal olev tardunud varamu , siis artikkel püüab vormida analüüsi esimest oma välitöödel kogetud ehedatest muinasjutukogumise kogemustest . Artiklis kirjeldatakse kogumissituatsiooni ja analüüsitakse , mismoodi muinasjuttude jutustajad ise muinasjuttudesse suhtuvad . Artiklis käsitletakse Eestist Siberisse väljarännanud elanike järeltulijate jutuvestmist ning mälestusi endisaegsest muinasjuttude vestmistraditsioonist küla ühistöödel ligi poolsada aastat tagasi . Vaadeldakse ekspeditsioonil kogutud muinasjututüüpe ning nende sarnasust ja erinevust võrreldes arhiivi kogutud tüübivariantidega . Selgub , et kogumisel muinasjutte jutustanud informandid on esitanud samalaadse struktuuriga muinasjutte - kuuldute seas domineerivad imemuinasjuttudest nn tasu- ja karistusmuinasjutud , muudest muinasjuttudest üht laadi struktuuriga jutud . Analüüsitakse mitme jutustajaga jutustussituatsiooni , sh kõnelejate poolt jutustamisel tehtud remarke ja muid kõneakte ning näidatakse , kuidas jutustaja esitab juttu suhteliselt kindlakskujunenud vormeleid kasutades . Samuti selgub , et jutustajad seostavad muinasjutte sundimatult kaasaegse televisioonikultuuriga ning et suhtumine raamatust õpitud juttudesse on ambivalentne , teatud juhtudel seosest pigem vaikitakse , kuigi küsimise peale tuleb see välja , teatud juhtudel tunnistatakse üsna avalikult . Artikkel on algselt mõeldud võõrkeelsele lugejale . <arv> . <arv>. " Ehe " ja " ehitud " . Mõnest autentsusprobleemist <arv>. sajandi muinasjutukirjapanekutes [ <arv> ] Kui artiklis Jaan Sandrast on tegeletud ühe koguja " sissearvamisega " traditsiooni , siis väitekirja viimases kolmes tekstis tegeletakse " väljaarvamisega " . Selle artiklitsükli puhul on keskseks nimed , nende kasutamine muinasjuttudes ning seosed autentsusproblemaatikaga . Tsükli esimeses artiklis antakse ülevaade eesti imemuinasjuttude teadusliku antoloogia koostamise käigus autentsuse vallas tehtud eeltöödest , esilekerkinud probleemidest ning edasistest kavadest . Lähemalt peatutakse ühel jututüübil ( ATU <arv>* ) , mille variantides esinevad nimed ning jutu ebatraditsioonilise süžee tekitavad kahtlusi rahvaehtsuses , tekst selgubki olevat autorilooming . Seda jututüüpi on eesti imemuinasjuttudest seni nimetatud ainsaks puht-eestiliseks tüübiks isegi sellises autoriteetses väljaandes nagu " Enzyklopädie des Märchens " ( Masing <arv> : <arv> ) , artikli tulemusena järeldatakse aga , et muinasjututüübi variandid tuleks ehtsate muinasjuttude seast pigem välja arvata . Artikli teises osas käsitletakse " Hansu ja Grete " Eestis levinud kontaminatsioonilist redaktsiooni , milles lapsi taga ajama tõtanud vanapagan joob end lõhki . Selgub , et sellised variandid on Eestis levima hakanud alles pärast süžee ilmumist trükis J. Kunderi muinasjutuvalimikus ( <arv> ) . Artiklis jääb kõlama toonaste käsikirjade laenusuhete keerulisus ; teksti päritolu tuvastamist raskendab sageli juhtum , mil esimene teade mingist süžeest esineb pigem varases muinasjutuväljaandes , mitte arhiivtekstis . Siit alates on autor hakanud üha enam huvi tundma muinasjuttudes esinevate nimekasutuse tendentside vastu , ning on otsesõnu sõnastatud juba artiklis I varjamisi esineva oletuse , et sageli viitab nime truu kasutamine esitaja poolt tekstide võimalikule ebaautentsusele . Artikkel on ilmunud Eesti Rahvaluule Arhiivi <arv>. juubeliks valminud arhiivitööd kajastavas kogumikus " Kogumisest uurimiseni " . <arv> . <arv>. Kas nimi rikub muinasjutu ? [ <arv> ] Artikkel on eelmises käsitlustes tõstatatud temaatika otsene edasiarendus . Jätkatakse oletusega , et fiktiivse muinasjutužanri puhul saab pärisnime kasutada teatud juhtudel ühelt poolt võimalike ebaautentsete tekstide leidmiseks ning teisalt žanripiiride kindlakstegemiseks . Taas käsitletakse põhjalikumalt autentsusproblemaatikat ning avatakse muinasjutuprojekti suhtumist autentsusesse eesti folkloristikas viljeldud autentsuskontseptsiooni taustal . Keskendutakse muinasjututekstides esinevatele saarenimedele . Analüüsis selgub , et tihti lubab reaalselt olemasolevate saarenimede nimetamine muinasjutus konkreetse teksti autentsete imemuinasjuttude seast välja arvata - need on kas muistendid , kirjanduslaenulised jutud või individuaallooming . Võrreldes artikliga V on tehtud mõned korrektiivid hinnangutes tekstide autentsuse kohta . Artikkel on ilmunud TÜ rahvaluule õppetooli metoodikale keskenduvas kogumikus " Pärimus ja tõlgendus " . <arv> . <arv>. Sehvtjeviiten ja seitse tõdemust . Isikunimedest muinasjuttudes [ <arv> ] Käsitluses püüan näidata , milline on nimede tähtsus uurija jaoks , kuidas juttudes esinevad nimed võivad kergitada mitmeid jutu sisu , autentsuse ja levikuga seotud probleeme . Analüüsin Eesti Rahvaluule Arhiivi kogutud muinasjututekstide põhjal , kas teiste rahvaste materjalide kohta väljatoodud üldised tendentsid avalduvad ka eesti tekstides , ning sõnastan seitse tõdemust isikunimede kasutamise kohta muinasjuttudes . Kuigi nimesid kasutatakse eesti rahvapärases imemuinasjutus suhteliselt juhuslikult , jäetakse tuntavalt kirjandusmõjulistes tekstides nimi sageli muutmata . Eesti tekstikorpuses tõusevad esile ka reaalses nimetraditsioonis varasemal ajal kõige laiemalt levinud nimed . Tuuakse välja nimekasutamise põhjuseid muinasjutus : need tulenevad tavakõne strateegiast , tarvidusest tegelasi vastandada või identifitseerida , süžee toetumisest muistenditraditsioonile jm. Sedastatakse , et eripärase jutustamisstiiliga jutustajate/kirjapanijate puhul võib nende isikupärane esitusviis domineerida žanrile tunnusliku väljendusviisi ( nimede nappuse ) ees . Artikkel on ilmunud ajakirjas " Keel ja Kirjandus " .   Töö keskendub fiktsionaalsele žanrile - imemuinasjutule , mida käsitletakse valdavalt arhiivitöö , vähemal määral ka rahvaluulekoguja perspektiivist . Olen koondanud eri artiklites ilmnevad järeldused teemade kaupa : Üldist <arv> ) Imemuinasjuttude kogumist Eesti Rahvaluule Arhiivi võib jagada intensiivsuse järgi neljaks perioodiks . Jututekstide laekumisel on kaks kõrgaega : <arv>-<arv> ning <arv>-<arv>. Kõrgaegade vaheline madalseis kujutab endast veelahet mitmes ( sooga seotud ) punktis : XIX sajandi üleskirjutustes domineerivad jutustajatena ( aga ka kogujatena ) ennekõike mehed , XX sajandil on muinasjutte enam kogutud naistelt ; jutustaja eelistab endaga samasoolise peategelasega jutte pigem varasemal perioodil ( vt p. <arv> ) . <arv> ) Eesti eri piirkondadest kogutud arhiiviainese mahuosad on suhteliselt sarnased teiste läbiuuritud žanridega ( vanasõnad , regilaulud ) : materjalirohkuse poolest paistavad silma Setumaa , Mulgimaa ja Kuusalu ümbrus . Kui jätta kõrvale Setumaa , võib see olla tingitud pigem rahvaluulekogumise intensiivsusest kui pärimuse enda eeldatud aktiivsusest . Kogujad ja jutustajad <arv> ) Üldiselt kehtib imemuinasjuttude puhul tendents , et jutustaja ning jutu kangelase sugu langevad kokku , ennekõike tuleb see ilmsiks meeste räägitud juttude puhul ning pigem korpuse varasemas osas . <arv> ) Hiljem on olukord muutunud ning XX sajandil on osa maskuliinseid ( meespeategelasega ) muinasjutte saanud populaarsemaks hoopis naisjutustajate seas , milles kahtlemata mängib oma osa muinasjuttude üleüldine kandumine naiste sfääri ( vt. punkt <arv> ) . <arv> ) Juttudes , mille peategelane ja jutustaja on eri soost , avalduvad tihtipeale järgmised tendentsid : peategelane on kujutatud pigem negatiivse tooniga ja/või vastassoost kõrvaltegelane tõuseb esile positiivsena . <arv> ) Imemuinasjuttude hilisema populaarsuse naissoost jutustajate seas on tinginud muuhulgas juttude publitseerimine ning ( nende ) lastele ettelugemine . <arv> ) Muinasjuttude vestmistava jääb kergemini püsima , kui ühiskond säilitab talupojaühiskonnale traditsioonilisi vaba aja veetmise viise ( ühistöö ja/või ühislaulmine jne ) . <arv> ) Ühes vaadeldud kogukonnas ( Orava külas Siberis ) osutusid muinasjuttudest käibele jäänuks peamiselt sarnase struktuuriga , nn tasu-karistusmuinasjutud , leidus ka neile lähedase süžeega jutte teistest allžanridest . Tegu on didaktiliste juttudega , Holbeki määratluse järgi " lastemuinasjuttudega " . Ilmselt on just lastele suunatus üheks põhjuseks , miks just need jutud on kogukonnas säilitanud oma aktuaalsuse . Kuivõrd kogutud juttudes oli silmapaistvalt esil küsimus , kuidas saavutada majanduslikku kindlustatust , on see teema ilmselt antud ühiskondlikes oludes kuulajatele aktuaalne . <arv> ) Hulk juttude kirjapanijaid on jutte esitades ja ümber töötades oma loomelaadilt võrreldavad jutustajatega . Nii mõnigikord on nad võtnud endale vabaduse kas rahva suust pärinevaid jutte " ilusamaks teha " , neid trükiallikaile tuginedes kirja panna või koguni ise välja mõelda . Seejuures väljenduvad nad sageli nii , nagu oleks see kuuldud kelleltki teiselt . <arv> ) Üheks selliseks " jutustaja " -tüüpi kirjapanijaks on olnud ka kõige produktiivsem imemuinasjuttude koguja ( üle <arv> teksti ) , rätsep Jaan Sandra . Oma üleskirjutustes on ta muutunud järjest loovamaks , tema kirjapandud jutud üha väljaarendatumaks . Sandra jutud on mitmes aspektis silmatorkavalt erinevad Euroopa muinasjuttude stiilikaanonist - tema stiili iseloomustab kuhjamine , detailirikkus , ratsionaalsus , tegevuse rütmi vaheldusrikkus , emotsionaalsus ning vanasõnarohkus . Samas jäävad tema jutud just seepärast ka meelde . <arv> ) Tänapäeva jutustaja seostab lisaks raamatutele tihtipeale muinasjutte ka televisiooniga ning võib sealt käibesse tulnud lugusid ka edasi rääkida ; kui folklorist raamatust või televisioonist pärinemisele aga tähelepanu juhib , võib informant sageli selle kas unustanud olla või siis sellest vaikida . Tekstid <arv> ) Imemuinasjutužanris kujutatakse müütilist lohevõitlust kosimiskatsena . " Lohetapja " süžee vajab valekangelase rolli , et õige kangelase väärtusi paremini esile tuua . <arv> ) Eesti imemuinasjuttudest seni ainsana puhteestiliseks peetud jututüüp AT <arv>* ei ole rahvapärane muinasjutt , vaid kirjanduslik autorilooming ( täpsemalt C. R. Jakobsoni kirjanduslik töötlus ) . <arv> ) Seni Eestis käibinud autentsuskontseptsioon on pisut kitsendav . Kui mingi tekst on otse kirjandusest maha kirjutatud , pole põhjust seda folklooriks pidada , kui aga seda on juba omakorda edasi jutustatud , siis võime seda pidada üksiktekstiks , mille käibelejäämine sõltub juba selle " rahvalikkusest " - rahva heakskiidust . Tüübiantoloogiate avaldamisel pole mõtet kõrvale jätta ka isikupäraseid arendusi , kuna needki annavad aimu folklooriprotsessist . <arv> ) Selleks , et kirjandusest pärinev muinasjutt juurduks rahvatraditsioonis , peab see vastama rahvapärasele väljenduslaadile ja süžeekäigule ; kui jutt on sellest liiga kaugel , ei lähe see käibele . Tekstuur <arv> ) Jututüübisisene varieeruvus tegelaskujude tasandil on üsna märkimisväärne . Siiski eksisteerib teatav seos tegelasrolle täitvate aktorite gruppide vahel . Näiteks " Lohetapjas " kuuluvad kangelane ja valekangelane , olgugi et nende tegevusala määratlemine tugevasti varieerub , enamasti samasse ühiskonnasfääri . <arv> ) Sarnaselt teiste Euroopa rahvastega kasutatakse eesti rahvapärases imemuinasjutus tegelaste pärisnimesid suhteliselt vähe ( <arv>% tekstidest ) . Kõige rohkem leidub eesti tekstikorpuses ühiskonnas laialt levinud nimesid . <arv> ) Kui suust suhu leviva muinasjututeksti puhul võetakse nimi reeglina traditsioonist , ühiskonnale tüüpiliste nimede hulgast , siis mittesuulisest allikast pärineva muinasjututeksti puhul tuleb nimi sageli kirjandusest kaasa . <arv> ) Reaalsete koha- ning isikunimede kasutamine viitab eesti imemuinasjuttudes sageli sellele , et tegu on muistendi ( või muistenditraditsioonile toetuva muinasjutu ) , kirjanduslaenu või individuaalloominguga . <arv> ) Sageli tuleneb nime kasutamine muinasjutus tavakõne strateegiast , tarvidusest tegelasi vastandada või identifitseerida . <arv> ) Kõige põhilisem , mis mõjutab nimede kasutamist muinasjuttudes , on jutustaja isiklik loomelaad , see jääb domineerima žanrile tunnusliku väljendusviisi nõuete ees . <arv> ) Jutustaja kasutab jutustades suhteliselt kindlakskujunenud vormeleid . Konkreetses esitussituatsioonis võib ta kõrvalseisjate repliigid sageli märkamata jätta . Kuigi ta neid märkusi ka automaatselt kordab , ei tarvitse ta järelemõelnuna neid aktsepteerida . ... siis elavad nad tänapäevani ( Järelsõna asemel ) Jututüübis " Sepp ja kurat " ( ATU <arv> ) , millest on Eestis üsna palju üleskirjutusi , pikendab sepp tema hinge järele tulnud kuradit üle kavaldades mitmel korral oma elu . Esmalt nõiub ta targa või nõia abiga kuradi raudse pingi külge . Kurat ei võtta õppust ning teisel korral sepale järele tulles laseb ta end uuesti sisse vedada , noppides nõiutud õuna . Sama sünnib ka kolmandal korral peaaegu põrgu väravas , nüüd poeb uhkustav kurat pisikesse raudkarpi . Siinkohal ei lähe ma jutuga edasi , ei hakka selle tüübi erinevaid variante võrdlema ega ka arutlema , kas see tüüp peaks kuuluma imemuinasjuttude hulka ( nagu näitab tüübinumber ATUs ) , legendilaadsete juttude hulka ( vrd Rausmaa <arv> : <arv> ) , naljandite hulka ( vrd Röth : <arv>-<arv> ) või rumala kuradi muinasjuttude hulka . Siinkohas on selles jutus oluline surma edasilükkamise teema . Meie rahvaluulekogusid ümbritseb surma-metafoor . Arhiivitekste nimetatakse surnud tekstideks , väga sageli on meie rahvaluulekogumist võrreldud sõnadega : võidujooks surmaga . Eestis on Jakob Hurda aegadest rahvaluulet kogudes püütud " päästa veel seda , mida päästa annab " . Alles kahekümnes sajand tõi uurijate teadvusesse tõdemuse , et folkloor ümbritseb meid kõikjal ning et folkloori ei pea talletama ainult " vanadelt informantidelt " , " teiste " , " võõraste " käest ning kusagilt mujalt . Siiski on mõned folklooriliigid , mida välitöödel harva kuulda saame ning mille puhul on see võrdlus endiselt aktuaalne . Mõnigikord kuuleme folkloristide ettekannetest või loeme nende käsitlustest , et analüüsitakse informanti , kellega on tehtud pikka koostööd ja keda enam pole . Selline on Juha Pentikäise vaatlus Marina Takalost ( <arv> ) . Suurepärane muinasjutuvestja Ksenja Müürsepp , keda ka siinses töös mitu korda mainitud , lahkus möödunud aastal . Kui sel aastal Setumaal mulluse ekspeditsiooni ühele imetlusväärsetest jutuvestjast toona tehtud fotosid viia tahtsin , sain teel temagi kohta sama sõnumi ... See surma-metafoor , väljasuremine ei käi aga kindlasti muinasjuttude eneste kohta , vähemasti mitte tervikuna . <arv>. aastal oma esimest muinasjututeemalist ekspeditsiooni Setumaale Obinitsasse planeerides tundsin suurt kõhklust , asudes üliõpilastega teele väga võõrasse keskkonda , asudes koguma vastuvoolu tänapäeva trendidele - mitte elujõulist pärimust - vaid just vana , valitud peaeesmärgiks muinasjutud . Ka kogenud kolleegid olid soovitusi andes alul kahtlevad , väljendudes umbes nii : " Omal ajal teadsin küll jutuvestjaid , aga need , kelle juures mina käisin , on küll kõik kadunud " . Seepärast olin kõigeks valmis . Minu - ja ju küllap enamiku osaliste - üllatus oli suur , kui leidsime mitmeid kõrges eas lummavaid muinasjutuvestjaid . Samuti kohtasime nooremaid jutustajaid , kes kuulnud jutte oma vanavanematelt ning teisi õppinud raamatust . Selle-aastane äsjalõppenud ekspeditsioon Meremäele - kuhu töö sissejuhatava osa valmissaamisega riskides kõhklevalt läksin , ent samamoodi tulemusrikkalt tulin - kinnitab samamoodi : me leiame muinasjutte veel . Nii tundubki mulle taas , nagu kogumisel Orava külas Siberis - kui me eeldame , et midagi ei ole leida , siis me seda ei leiagi , kui eeldame , et muinasjutud on surnud , siis pole neid ka tõenäoline saada . Kui aga otsida , siis pole see põrmugi lootusetu . Kui mulle vastu vaieldakse , et tegu on lihtsalt jäänusega vanast pärimusest , mis kohe-kohe niikuinii kadumas siis minu jaoks lisab lootust just see , et muinasjutte räägivad ka noored , nagu seegi , et Eestis on nüüd juba kümme aastat olemas oma jutuklubide traditsioon . Lisaks eessõnas väljendatule on mul jäänud öelda veel mõned tänusõnad , nii isiklikud kui professionaalsed . Seda tööd lõpetades tahan ma kõigepealt tänada kaht inimest - need on dr Diana Baikov ja dr Mari Punab - ning nende abilisi . Edasi tänan ma suurepärase kogumiskogemuse eest kõikide oma ekspeditsioonide kaaslasi . Ja lõpuks tänan ma väga neid informante , kes oma muinasjutte on rahvaluulekogujatele esitanud - nii neid kümneid , kellelt olen ise kogunud kui ka neid tuhandet , kellega olen kokku puutunud ainult rahvaluulearhiivis üleskirjutuste vahendusel . Rahvaluulekogujale ei räägita juttu niisama , vaid tavaliselt teadmises , et see talletatakse - kui seda ei kasutata ka kohe , siis saab see oodata oma aega . Möödunudaastaselt ekspeditsioonilt Setusse on meelde jäänud pilt - informant väljendas imestust , et kolmekümnendatel lindistasid " mehed Tallinnast " tema isalt muinasjutte , aga pärast pole neid kuskil raamatuis leida olnud . Ma loodan , et sajand vanad muinasjutud töörühma loodud jutukorpuses on jõudnud oma aja ära oodata , loodan , et nad leiavad ka edaspidi käsitlemist uurimustes ning kõige tähtsam , et osad neist hakkavad ka edasi elama sellistena , millistena nad mõeldud on - edasi jutustatuna .    <arv> Väitekirjas trükitud artiklitele on töö sissejuhatuses viidatud nende töö järjenumbri põhjal ( ilmumisandmeid vt lk <arv> ) . <arv> Käesolevas töös kasutatakse lühiduse huvides imemuinasjutu tähenduses ka termineid muinasjutt ning jutt , kui pole teisiti mainitud . <arv> Siinkirjutaja on oma käsitluste ingliskeelsetes variantides ( sh artikli IV algvariandis ) kasutanud Bengt Holbeki eeskujul viimast terminit . <arv> Alan Dundes on <arv>. aastal kirjutatud artiklis " Metafolkloor ja suulise kirjanduse teadus " sellist , ka folkloristide poolt kasutusele võetud seisukohta seostada rahvaluulet valega või eksitusega teravalt kritiseerinud - kui rahvaluule on " eksitus " , siis on rahvaluulealane teaduskraad akadeemilise " rumaluse tipp " ( Dundes <arv> : <arv>-<arv> ) . <arv> Hiljem arendab Jason oma vaateviisi edasi analüüsis " euro-afro-aasia " kultuurile omasest etnopoeetikasüsteemist ( Jason <arv> ) . <arv> Neljandasse rühma - karnevalilike muinasjuttude hulka ATU imemuinasjutud ei kuulu , nende puhul on tegu nö imemuinasjutu paroodiaga - nagu nt " Vahva rätsep " ( ATU <arv> ) . <arv> ERA , MD <arv> ( <arv> ) &lt; Setu , Kiksova k - R. Järv , E. Pomozi &lt; Maria Valge , snd <arv> ( <arv> ) . <arv> ERA , MD <arv> ( <arv>-<arv> ) &lt; Tartu l &lt; Setu , Pankjavitsa v , Kuurakõstõ k - R. Järv , M. Metsvahi &lt; Ksenja Müürsepp , snd <arv> ( <arv> ) . <arv> Tuleb küll kohe lisada , et Eesti puhul pole AT kataloogi tüüpide vähene representatiivsus probleemiks olnud , kuna meie muinasjutuaines on kataloogis hästi esindatud Aarne enda poolt XX sajandi kahekümnendatel aastatel Hurda kogu muinasjuttude liigitamise tõttu ( Aarne <arv> ) . <arv> Warner seondab tuhas istuva ema kaotanud tüdruku kuju keskajal esineva leinaaja kombega , mil leina märgiks ei pestud ega kasitud ( vt Warner <arv> : <arv>-<arv> ) . <arv> Siiski on rahvaluulekogudesse jõudnud tekstid säilitanud kohati ka väga ebakonventsionaalseid ütlemisi ja kujutluspilte - nt sarnased peenutsemata hüüdnimed leiame ka " Tuhkatriinu " eesti variantidest . <arv> Eesti uurijatel on Grimmide muinasjutud jäänud seni peaaegu käsitlemata , osalt ehk seepärast , et väga pikka aega enamikku Grimmide muinasjuttudest eesti keelde tõlgitud ei olnud . Enam-vähem täisväljaandes ilmusid Grimmide muinasjutud kolmeköitelise kogumikuna alles aastatel <arv>-<arv> ( GMJ ) . Paraku on tõlkes mitmeid ebatäpsusi ( vt Rato <arv> ) ning ka kanoonilisest kahesajast jutust on puudu kokku kaheksa lugu : " Neitsi Maarja laps " ( KHM <arv> ) , " Käblik ja karu " ( KHM <arv> ) , " Surisärgike " ( KHM <arv> ) , " Jonnakas laps " ( KHM <arv> ) , " Varastatud heller " ( KHM <arv> ) , " Varblane ja ta neli poega " ( KHM <arv> ) , " Eva erisugused lapsed " ( KHM <arv> ) ning " Viljapea " ( KHM <arv> ) . <arv> Kuna paljud süžeed on lasteraamatutest kõigile tuttavad , võimaldab see edukas olla näiteks postmodernistlikel muinasjuttudel , kus varasemat traditsioonilist ainest uuel moel ümber miksitakse , olgu kinos ( " Shrek " ) , kirjanduses ( tuntud kaasaegseks esindajaks Angela Carteri muinasjutu-ümberkirjutused ) või teatrilaval ( vrd eesti autori Urmas Vadi " Lendav Laev " ) . <arv> Seeria on ilmunud <arv>-<arv> ; seejuures <arv>. aastal esimesena avaldatud imemuinasjuttude väljaanne on taasilmunud ümbertöötatuna <arv>. aastal ( Rausmaa <arv> ) . <arv> Erinevalt kõnealuses artiklis esitatud aastaarvudest võib teist perioodi alustada juba aastaga <arv> - kaks teksti on saadetud alles <arv>tel , ent kuuldud juba <arv>. aastal . <arv> Olen küll osalenud tiheda korpuse loomisel , kogudes folklooriainest , mh rohkelt muinasjutte Setust pärit informandilt Ksenja Müürsepalt , kelle juures on käinud <arv>- <arv>. aastal mitmeid folkloriste kokku seitsmel korral . Merili Metsvahilt on kogutu põhjal valminud arvukalt analüüse ( vt nt Metsvahi <arv> ) . <arv> RKM II <arv> , <arv>/<arv> ( <arv> ) &lt; Simuna khk , Avanduse v - H. Joonuks &lt; Juhan Rääk , <arv> a , ( <arv> ) . <arv> E <arv>/<arv> &lt; Võru - Johannes Samson ( <arv> ) . <arv> H I <arv> , <arv>/<arv> ( <arv> ) &lt; Vastseliina - Jaan Sandra ( <arv> ) . Huvitav on asjaolu , et samalaadset pealkirja kasutab Sandra pea kümme aastat hiljem hoopis ühe teise süžee puhul : H II <arv> , <arv>/<arv> ( <arv> ) &lt; Setu , Meremäe v , Meeksi k - Jaan Sandra &lt; Paadso ( <arv> ) . <arv> ERA , MD <arv> ( <arv> ) &lt; Venemaa , Novosibirski obl , Tsanõ raj , Orava k &lt; Nikolajevka k - R. Järv , M. Sarv &lt; Berta Kalamiis , snd <arv> , Berta Hank , snd <arv> ( <arv> ) . <arv> ERA , MD <arv> ( <arv> ) &lt; Setumaa , Hilana k - Karin Krondel , Helen Kästik &lt; Maria Uibokand , snd <arv> ( <arv> ) . <arv> Selles , <arv>. aastal kirjutatud artiklis , esitatud arvandmetesse tuleb suhtuda mõningate reservatsioonidega , täiendatud andmed leiab töö sissejuhatuse ptk <arv>. <arv>.