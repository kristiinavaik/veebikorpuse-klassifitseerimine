kirjak	tea_AA_00_6.tasak.ela	Paul Leis Storage Area Networks Mäluvajadus kasvab . Edukaks e-äriks on vaja kliendikeskseid süsteeme - pole kahtlust , et klient valib teenuse , mis on talle sobivaim , temale häälestatud , tema erinõudmisi arvestav . Kliendi vajaduste/soovide järgi infosüsteemi häälestamiseks on vaja analüüsida kliendi eelnevaid toiminguid ja arvestada ka mitmesuguste välisteguritega , st kliendikeskse infosüsteemi loomise eelduseks on otsustustehnoloogiate ( sealhulgas ka äri-intellektitehnika ) rakendamine . Otsustustehnoloogiate rakendamiseks on aga vaja firma andmebaasidesse talletatud andmeid - seega on vaja mahukaid andmehoidlaid . Kuna firmade andmehoidlad kasvavad tohutu kiirusega ( võrreldes <arv> aastaga prognoositakse <arv>. aastal firmades <arv> kordset andmemahtude kasvu ) , siis vajame järjest enam odavat mälu . Õnneks on ka mäluseadmete areng tormiline , järgnevalt toome mõned faktid ja prognoosi : <arv> : tihedus <arv> bitti/toll<arv>, hind <arv> USD/MB <arv> : tihedus <arv>-<arv>bitti/toll<arv>, hind <arv>,<arv> -<arv>,<arv> USD/MB ~<arv> : tihedus <arv>bitti/toll<arv>, hind <arv>,<arv> USD/MB Seega : mälu on/saab veelgi enam olema , mälu hind langeb . Kas aga praegune infrastruktuur - igal serveril omad kettad ( DAS - Direct Attached Storage ) - on piisav järjest suurema mälu efektiivseks kasutamiseks ? Ilmselt mitte , vaja on uut võrgupõhist infrastruktuuri , mida tähistatakse ( nagu jänkidel ikka kombeks on ) kolmetähelise lühendiga SAN . SAN ( Storage Area Network ) - mälu- , võrgu- ja tarkvaratehnoloogiad ühendav karkass ( framework ) , mis toimib ühtse virtuaalse andmekeskusena . SANi iseloomustab : SANi võivad kuuluda Sun , IBM , HP , Compaq jt serverid , mida ohjavad erinevad operatsioonisüsteemid ( Solaris , HP-UX , AIX , NT jt ) . SANi võivad kuuluda erinevate firmade kettaseadmed ja kettamassiivid ( RAID ) - SAN on avatud süsteem . Märgime , et esialgu toetavad SANi pakkujad oma ( ja veel mõningaid ) kettaseadmeid , lähitulevikus võib loota kõikide kettaseadmete integratsiooni . SAN tagab süsteemi ühtse kujutise ( single system image ) - SANsüsteemide administreerimine ja seire on lihtsam/odavam . SAN tagab mäluteenuse kõrge kvaliteedi : käideldavuse - rikketaluvus nii mäluseadmete kui ka ühenduste ( alternatiivsed teed ) rikete korral ; paindlik varundamine , ka laivõrgu korral jõudluse - vajaduse korral eraldatakse rakendusele dünaamiliselt enam mäluressurse - süsteemide tippkormused on sel viisil “ kergemini talutavad ” skaleeritavus - mälu on võimalik hõlpsasti laiendada , lisada uusi seadmeid SAN on majanduslikult efektiivne - mälu ostame nii palju , kui praegu on vaja , süsteemi skaleeritavuse tõttu pole mäluvajaduse etteplaneerimist vaja ; võrdle ka : mälu “ hind praegu ” vs “ hind-siis-kui vaja ” ; SAN lahenduste hind on <arv>-<arv>% kõrgem tavalahenduste hinnast - majandusliku efektiivsuse määrab aga total cost of ownership ( TCO ) . Suuremad tegijad . Tuntumad SANi tootjad on : EMC , Compaq , IBM , Sun , Storage Technology . Üsna huvitav on Suni lahendus , mis toetub Javal põhinevale Jiro-tehnoloogiale kui baasile keeruliste heterogeensete võrkude riist- ja tarkvara administreerimiseks ja seireks . Lõpetuseks : SAN-tehnoloogia on veel üsna noor ( <arv> aastat ) mistõttu tema kasutusele võtmisega võiks pisut oodata ( “ las küpseb ” ) . Küll aga tasuks firma infrastruktuuri probleemide lahendamisel silmas pidada vajadust mõne aja pärast SAN ikkagi evitada . Rein Jürgenson Infotehnoloogia - väljakutse ülikoolidele Rein Jürgenson - sündinud <arv>. juunil <arv>. Lõpetanud Tartu Ülikooli matemaatikuna <arv> ja aspirantuuri <arv> , füüsika-matemaatikakandidaat Tartu Ülikoolist <arv>. Täiendanud end <arv> Helsingi Ülikoolis , <arv> Darmstadti Tehnikaülikoolis ja <arv> Jyväskylä Ülikoolis . Tegutsenud mitmeid aastaid Eesti Informaatika Seltsi juhatuses ja A &amp; A toimetuskolleegiumis . Töötanud TA Füüsika ja Astronoomia Instituudis ( <arv>-<arv> ) , Tartu Ülikoolis ( <arv>-<arv> ) , edasi Tallinna Tehnikaülikoolis . Uurimistöö kuni <arv> arvutusmatemaatika alal , sealtmaalt informaatika alal . Uurimisvaldkonnad informaatikas : programmeerimistehnoloogiad , andmestruktuurid , abstraktsioon , objekt-orienteeritud programmeerimine . Mitme populaarse ülikooliõpiku autor , olnud eestvedaja mitmete programmeerimiskeelte ja -tehnoloogiate juurutamisel Eestis : on “ kirjutanud ” ( õpikute kaudu ) Eestisse keeled PL/<arv> , Modula-<arv> , Ada ja Pascal ning struktuur- , moodul- ja objekt-orienteeritud programmeerimise tehnoloogiad . Tallinna Tehnikaülikooli tarkvaratehnika õppetooli professor ja infotehnika teaduskonna dekaan . OTSITAKSE INFOTEHNOLOOGE Harva kohtame ajalehenumbrit , mille tööpakkumiskuulutused ei sisalda IT-spetsialistide otsinguid . Järjest enam reklaamitakse karjäärivõimalusi välismaal , näiteks : “ Kui Sind huvitab IT-alane töö Soomes ( Saksamaal ) , tule laupäeval ... kell ... intervjuule ... ” TTÜ informaatikaõppejõude pommitatakse süstemaatiliselt analoogilise sisuga meilidega . Kohati korraldatakse IT-inimeste otsimist lausa saatkondade kaudu - sedavõrd oluliseks loetakse IT arengu toetamist paljudes riikides . Igale A &amp; A lugejale on hästi teada , et korralikult haritud informaatikutest ja teistest IT-inimestest tuntakse teravat puudust kõigis arenenud riikides - lihtsalt ei leidu piisavat hulka noori , kel on IT-alal õppimiseks ja töötamiseks vajalikud eeldused ja huvi . Ja seda vaatamata tõsiasjale , et IT-töötajate sissetulekud on elu nõudel palgaskaalade tipupiirkondadesse nihkunud . Nagu ajakirjandus meid hiljuti teavitas , on IT-töötajate palgatase ka Eestis ületanud juba finantssektori palgataseme . Eestis on IT-spetsialistide puudus eriti suur , sest üleminekuperioodi raskuste , õppekorralduslike möödalaskmiste ( õppesüsteemi korduvad läbimõtlematud muutmised TTÜ-s ) ja riigitellimuse tekkemehhanismi ebaadekvaatsuse tõttu on IT-ülikoolilõpetajate arv viimastel aastatel piinlikult väike olnud . Kuidas siis firmad vajalikke kõrgharitud spetsialiste saavad ? Loomulikult on totaalse defitsiidi tingimustes pea ainsaks võimaluseks nende üksteiselt ülemeelitamine ehk äraostmine . Kahjuks on üheks keskseks IT-spetsialistide taoliseks “ ostukohaks ” olnud ka ülikoolid ja see on tekitanud ülikooliharidusega kaadri koolitusele tõsist kahju . Mõned näited TTÜ infotehnika teaduskonna informaatikainstituudi najal . Aastail <arv> - <arv> kaotas instituut näidatud põhjusel üle <arv> töötaja , kellest enamik olid perspektiivsed , tihti akadeemilise kraadiga ( <arv> doktorit-kandidaati , <arv> värsket magistrit , <arv> doktoranti ) parimas eas õppejõud ja teadurid . ( Hansapank ja Eesti Pank tunduvad lausa arvet pidavat meie noorte annete esilekerkimise üle - nad juhivad informaatikainstituudi “ ostuklientide ” edetabelit vastavalt seitsme ja kolme inimühikuga . Aga noh , nende pankade hea IT-tase ütleb ka midagi ! ) Õnneks ei näidanud enamik juhtivaid õppejõude suure palgaraha vastu üles oodatud huvi ja instituudi know-how säilis . Seetõttu säilitas instituut ka teovõime ja tänu kraadiõppe heale järjele ( nt möödunud aastal kolm uut doktorit ) ja sellest tulenevale õpetajaskonna taastootmisvõimalusele on instituut jälle valmis tõsisematele väljakutsetele vastama . Infotehnika teaduskonna kolm instituuti valmistavad ülikoolitaseme IT-spetsialiste ette kolmel bakalaureuse- ja kolmel ( nelja-aastase ülikoolitaseme õppega ) diplomiõppeerialal . Aastal <arv> võeti vastu üle <arv> uue põhiõppe üliõpilase , neile lisanduvad muidugi uued magistrandid ja doktorandid . Käesoleval aastal kasvas ka lõpetanute arv ligi sajani ja edaspidi tõuseb see jõudsalt . Aastal <arv> avab infotehnika teaduskond koos majandusteaduskonnaga uue interdistsiplinaarse bakalaureuseeriala - äriinfotehnoloogia , mille loomise idee pärineb Eesti IT-firmade juhtidelt . Eesmärgiks on ette valmistada kõrgtasemel IT-spetsialiste , kes orienteeruksid hästi ka äris , suudaksid luua firma IT-strateegiat ja arendada uusi IT-lahendusi . Taolistest spetsialistidest tuntakse Eestis väga suurt puudust . KUI PALJU IT-SPETSIALISTE ON EESTILE VAJA ? See on küsimus , millele on siin-seal vastata püütud , kuid seda on tehtud üpris suvaliselt . <arv>. aasta veebruaris toimunud Eesti Informaatikanõukogu istungil pakkusin Soome ülikoolide vastavatele andmetele tuginedes Eesti üheks eesmärkarvuks “ <arv> ülikooliharidusega informaatikut ” aastas ja see arv otsustati fikseerida ka nõukogu otsuses . Et selles fraasis esinevad sõnad ei ole laiemale üldsusele üldsegi mitte üheselt mõistetavad terminid , siis sai ajakirjandusse jõudnuna “ ülikooliharidusest ” peatselt märksa laiem “ kõrgharidus ” ja “ informaatikast ” hoopis üldisem “ infotehnoloogia ” . Kokku võttes on Eesti eesmärgina avalikkuses mõnda aega figureerinud “ <arv> kõrgharidusega infotehnoloogi aastas ” , mis on naeruväärselt nõrk eesmärk ja mis võib edasi kõlama jäädes osutada Eesti IT-haridusele ja IT-tööstusele tõelise karuteene . Kui palju IT-spetsialiste on Eestis siiski vaja aastas ette valmistada ? Ühest vastust ei ole muidugi võimalik anda , kuid objektiivsele kaudinfole tuginedes saab kõnealuste arvude jaoks siiski selliseid lähendeid tuletada , mis peegeldavad tegelikkust märksa paremini kui laest võetud arvud või näiteks ministeeriumide küsitlemisel saadavad juhuarvud . Järgnevas piirdun põhiõppe vaatlemisega ( ei käsitle magistri- ja doktoriõpet ) ning tuginen võrdlusele Soomega , kes peaks meile IT-alal igati eeskuju väärivaks maaks olema ja kelle puhul täpsed vastuvõtuarvud on teada . Soomes võeti aastal <arv> tarkvarakesksetele IT-erialadele ( tietotekniikka ) uusi õppureid vastu kolmel tasemel järgmiselt : ülikoolidesse <arv> , kutsekõrgkoolidesse <arv> ja kutse- ehk ametikoolidesse <arv>. Seega oli Soomes summaarseks vastuvõtuarvuks IT-õppesse <arv> <arv> , mis on muide eelmise aasta vastavast arvust <arv> % suurem . Nende andmete järgi on kerge leida , milline peaks olema IT-õppurite vastuvõtt Eestis sel juhul , kui me tahaksime Soomega samale tasemele jõuda . Lugedes A &amp; O eeskujul Soome rahvaarvuks <arv>,<arv> miljonit ja Eesti rahvaarvuks <arv>,<arv> miljonit , saame elementaartehete abil leida , et Eesti peaks Soomega samamahulise IT-õppe tagamiseks aastas vastu võtma : ülikoolidesse <arv> , rakenduskõrgkoolidesse ( meie vaste Soome kutsekõrgkoolile ) <arv> ja kutsekoolidesse <arv> õppurit , kokku seega <arv>. Aukartustäratavad arvud , eks ole ? Pidamata leitud arve mingiteks piibliarvudeks , arvan siiski , et neid võib ligikaudsete sihtarvudena Eesti jaoks mõõdupuuks seada , seda enam , et võrdlus teiste arenenud riikidega , näiteks Saksamaaga , viiks samas “ kaalus ” arvudeni . On pikemata selge , et rakenduskõrg- ja kutsehariduse tasemel on Eesti IT-alade õppuritehulk sedavõrd väike , et mahajäämust Soomest peaksime mõõtma vaat et suurusjärku ühikuna kasutades - on ju kutse ( kõrg ) hariduse teema Eestis alles käsilevõtmise staadiumis ja IT-alal on astutud üksnes esimesi tõsisemaid samme ( IT-kolledž ) . Et meil on IT-haridust seni viljeldud valdavalt ülikoolides , siis on mahajäämus IT-ülikoolihariduse mahus suhteliselt väiksem , kuid osutub siiski üsna arvestatavaks . Konkreetsemalt , kui lugeda ülikoolihariduse hulka nelja-aastast bakalaureuseõpet ja nelja-aastast diplomiõpet ( Soomes , muide , on õpe enamasti viieaastane ja lõpeb magistrikraadi omandamisega ) , siis leiame vastavat IT-haridust andvate ülikoolide ja kõrgkoolide ( TTÜ , TÜ , TPÜ , EBS ) tasuta ja tasulisse õppesse vastuvõetute arve liites , et Eesti ülikoolitaseme vastuvõtuarv langeb vahemikku <arv>-<arv> ( arvu kõikumine on tingitud mitme eriala puhul kerkivast küsimusest , kas see kuulub Soomega võrreldavate IT-erialade hulka ) . See arv osutab , et IT-õppe mahult Soome <arv>. aasta tasemele jõudmiseks tuleb Eestis suurendada ülikooliõppe vastuvõttu IT-erialadel umbes kaks korda . Vastuvõtuarvu kahekordses suurendamises näengi peamist väljakutset Eesti ülikoolidele . Ja Eesti arengumõjureid silmas pidades peame sellele väljakutsele vastamist lugema oma kohuseks . Nagu Soome IT-vastuvõtu andmetest näha võib , vajab Eestis olulist mahukasvu ka IT-alane rakenduslik kõrgharidus ( edaspidi tundub kujunevat selle nimeks kutsekõrgharidus ) ja kutseharidus . Samas oleks aga , vähemalt IT-alal , ülimalt lühinägelik , kui ülikooli- ja kutse ( kõrg ) hariduse proportsioonide korrastamiseks hakataks ülikooliharidust administratiivsete meetmetega , näiteks riigitellimuse vähendamisega , kokku tõmbama . Selliseid mõtteid on kahjuks kuulda/lugeda olnud ja üpris kõrgelt . Ülaltoodud arvud näitavad selgelt , et olulist laiendamist vajab ka IT-ülikooliharidus ja selle tõsiasja ignoreerimine annaks vaid järjekordse tõuke ratsurõppejõudude ( ühest koolist teise kooli loengule ruttavate õppejõudude ) ordu kasvuks . Vajab ju uute kõrgkoolide korralikul tasemel väljaarendamine palju aastaid ja ega need head IT-õppejõud ikka taevast ka ei kuku . Arvestagem , et Eestis on ka hallolluse kogus piiratud ja kui seda kuhugi juba kontsentreerunud on , siis tasub panusetegemisel neid kontsentreerumiskohti kõige tõsisemalt silmas pidada . Viimane mõttekäik viib teisegi põhimõttelise küsimuseni : kas ikka väikeses Eestis on tingimata tarvis rakenduskõrgharidust ülikoolidest välja viia ja arendada seda eraldiseisvates kolledžites ? Kas ka see ei vii niigi piiratud ressursside killustamiseni ? Aga see on juba omaette teema , mida siinkohal ei arendata . Liis Toomsalu - Tartu Ülikool , Arvo Toomsalu - Tallinna Tehnikaülikool TEMPEST ja selle rakendamise seaduslikkus Külma sõja aegne vastasseis kahe ideoloogilise süsteemi vahel soodustas telemehaanika ja arvutustehnika intensiivset arengut kogu maailmas . Kuid mitte kõik teaduse ja tehnika saavutused ei aidanud kaasa inimeste eluolu parandamisele , paljud neist olid suunatud kaasinimeste- “ vaenlaste ” vastu . Maailma vallanud paranoia lõi soodsa pinnase mitmesuguste salajaste pealtkuulamis- ja jälgimissüsteemide ning -seadmete loomiseks . Tänapäeval võimaldavad satelliitidele paigutatud vahendid mitte üksnes jälgida , vaid isegi tuvastada tänaval kõndiva isiku . Side- ja arvutivõrkudes ringleb tohutus mahus informatsiooni , mida on tarvis n-ö “ võõraste silmade ” eest hoolikalt kaitsta . See pole kaugeltki lihtne ülesanne . Pidevalt täiustuvad meetodid ja tehnilised vahendeid , mida rakendatakse telefoni , faksi või elektronposti teel edastatava informatsiooni salajaseks pealtkuulamiseks . Nii võimaldab ülemaailmne mittesõjalise otstarbega pealtkuulamissüsteem Echelon jälgida kogu sidesatelliitide vahendusel edastatavat infot , sealhulgas ka arvutitevahelist . Infoedastuse turvalisuse tõstmiseks rakendatakse enamasti krüptimist , kuid piisavalt võimsa arvutustehnika abil saab avada ka krüptitud sõnumeid . Tegelikult on olukord veelgi keerukam . Olgu krüptimisel rakendatavad meetodid kui tahes efektiivsed , jõuavad teatised lõpuks ikka mingi elektroonilise väljundseadmeni , kus info teisendatakse inimesele arusaadavasse vormi . Selline informatsioon on suhteliselt kaitsetu ja on põhjust küsida , kuivõrd turvalised on kasutatavad väljundseadmed . Iga töötavat elektroonikaseadet ümbritseb elektromagnetväli . Raadioseadmed , raalid , kirjutid jms genereerivad talitluse käigus pidevalt elektromagnetsignaale , mida on võimalik registreerida ja seejärel töödelda , taastamaks algset informatsiooni . Kasutades tundliku antenniga varustatud erivastuvõtjat , saab võrdlemisi kauge maa pealt kinni püüda töötava arvuti monitori või printeri poolt emiteeritavat nn kompromiteerivat kiirgust ( compromising emanation ) ning esitada selles sisalduvat infot inimesele mõistetaval kujul [ <arv> ] . Miks nimetatakse taolist kiirgust “ kompromiteerivaks ” ? Arvatavasti seepärast , et kiirgusväljas võib sisalduda mitte ainult avalik , vaid sageli ka salajane informatsioon . Mõnikord kasutatakse infotöötlussüsteemide iseloomustamisel mõisteid “ Punane/Must-süsteem ” ( RED/BLACK-system ) . Nn punastes süsteemides säilitatakse ja edastatakse salajast teavet , “ mustad süsteemid ” salajasi andmeid ei sisalda . Eriti just “ punaste süsteemide ” korral tuleb vältida süsteemis sisalduva teabe “ lekkimist ” kompromiteerivate kiirgusväljade kaudu . Võitluses infolekkega on abiks teave , mida leiab TEMPEST-standardeist . Järgnevalt vaatleme lühidalt , mida kujutavad endast TEMPEST-standardid ja milliseid õiguslikke probleeme tekib nende rakendamisel . REETLIKUD KIIRGUSED JA TEMPEST Van Ecki kiirgus <arv>. aastal avaldas hollandi insener Wim van Eck artikli “ Electromagnetic radiation from video display units : an eavesdropping risk ? ” , milles ta kirjeldas meetodeid , kuidas võidakse salaja pealt kuulata ( jälgida ) videomonitoride ekraanile väljastatavat infot . Van Eck kirjeldas vastuvõtjat , mis suutis registreerida arvutimonitoride kiirgusvälja kaudu edasikantavat infot . Katsete tulemusena selgus , et monitori arvutiga ühendav varjestamata või ebapiisavalt varjestatud liit-videosignaalikaabel emiteeris nii tugevat kiirgust , et kujutist oli võimalik vastu võtta monitori läheduses asuva tavalise televiisoriga . Televiisori ekraanil tekkis sama kujutis , mis oli arvuti monitoril . Van Ecki artikli eesmärgiks ei olnud õpetada , kuidas piiluda võõrasse arvutisse , vaid juhtida avalikkuse tähelepanu arvutite infoturbe probleemidele . Kasutades ära arvutustehnika seadmeis tekkivaid reetlikke kompromiteerivaid kiirgusi , võivad volitamata isikud varjatult ammutada võõrastest arvutitest neile huvi pakkuvat informatsiooni , sealhulgas ka salajast . Pealtkuulamine toimub kontaktivabalt ja passiivselt , pole vaja mingeid elektrilisi ühendusi sideliinidega või miniatuurseid raadiosaatjaid . Seetõttu on infovargust raske avastada , kuid veelgi raskem toimunut tõestada , sest jälgimisaparatuur võib asuda infoallikast kümnete ja sadade meetrite kaugusel . Van Ecki artikkel leidis väga elavat vastukaja , eriti valitsusasutustes , kus suur osa töödeldavast teabest on konfidentsiaalse iseloomuga . <arv>. aastal avaldas Aacheni ülikooli professor Erhard Moller artikli , milles tugineti kompromiteerivaid kiirgusi käsitleva uurimuse tulemustele . Selles analüüsiti põhjalikult probleemi olemust ja kirjeldati meetmeid , kuidas nõrgendada kompromiteeriva kiirgusvälja tugevust [ <arv> ] . Van Ecki kiirguse tekkepõhjus seisneb lühidalt järgmises . Füüsiliselt esitatakse andmeid arvuteis elektrilaengute olemasolu või puudumise abil . Andmetöötlusel toimub manipuleerimine vastavate laengutega , seetõttu on paratamatu , et informatsiooni elektroonilisel töötlusel tekivad elektrivoolud . Muutused töödeldavates andmetes peegelduvad muutustena vooludes . Muutuvad voolud kutsuvad esile elektromagnetlained , mis kiirguvad ja levivad ruumis ning neid on võimalik sealt avastada . Kui pole rakendatud erimeetmeid , siis ruumis levivaist elektromagnetlainetest saab ( vähemalt osaliselt ) töödeldavaid andmeid “ välja noppida ” . Nagu kirjeldas van Eck , on üheks potentsiaalseks infoallikaks , mille ümber tekib enamasti piisava tugevusega elektromagnetväli , arvuti monitor . Analoogilised väljad esinevad samuti faksiseadmete , väliste kettaseadmete , skannerite , printerite ja teiste kiiretoimeliste välisseadmete juures . Mitte vähem “ reetlikud ” pole varjestamata andmeedastusliinid , näiteks liideste RS-<arv>C liinid [ <arv> ] . Piisab vaid korralikust ULL-sagedusalaga raadiovastuvõtjast , et registreerida liideses edastatavat informatsiooni . Andmetöötlusseadmete poolt emiteeritavaid kompromiteerivaid kiirgusi saab vastu võtta küllaltki kauge vahemaa tagant . Professionaalse aparatuuri kasutamisel võib kaugus pealtkuulatava infoallika ja jälgimisaparatuuri vahel ulatuda <arv> meetrini . Eristatakse kompromiteeriva elektromagnetkiirguse kolme levikuviisi : elektromagnetkiirgus , mis kandub ruumis edasi elektri- ja magnetvälja lainetena elektrijuhtides tekkivad elektromagnetkiirguse lained ( nn kiht- või pindlained ) elektrilised parasiitvoolud ja -pinged , mis kanduvad edasi elektriseadmete toiteliinides . Võimalikud on samuti transformatsioonid ühest levikuliigist teise . Tähtis pole ainult elektromagnetkiirguse levimise viis , vaid ka lainete intensiivsus , spektraalkoostis , sagedus ja kiirguse suunakarakteristikud . Näiteks monitorides eraldub põhiline osa kiirgusest monitori külgedelt . Kiirgusvälja tugevus monitori esi- ja tagaküljel moodustab vaid <arv>% külgmisest kiirgusväljast . Pindlainete ja parasiitpingete levikul eelsuundi ei ole täheldatud . MIS ON TEMPEST TEMPEST on USA valitsuse poolt kasutatav koo(n)dnimetus salastatud standardite kohta , mis käsitlevad elektroonikaseadmeist kiirguvat elektromagnetkiirgust ja selle lubatavaid norme . Aastal <arv> käivitati Rahvuslikus Julgeoleku Agentuuris ( National Security Agency ehk NSA ) programm , mille käigus uuriti arvuteist eralduva elektromagnetkiirguse registreerimise võimalusi . Uuringute tulemuste alusel töötati välja TEMPEST-standardid . Standardite evitamine pidi tagama salajast informatsiooni töötlevatest , säilitavatest või edastavatest seadmeist eralduva reetliku ( kompromiteeriva ) kiirgusenergia hulga vähenemise . Algne kiirgusstandard kandis tähistust NAG<arv>A ja see võeti USAs kasutusele <arv>. aastal . Praegu kehtiva kiirgusstandardi töötas välja USA Rahvusliku Sideturbe Komitee ( National Communications Security Committee ) ja see kehtib alates <arv>. aastast . Salajases dokumendis NACSIM <arv>A ( NACSI - National Communications Security Committee Instruction ) antakse riigiasutustele juhiseid , kuidas kaitsta salajast informatsiooni kompromiteeriva kiirguse eest . Akronüüm TEMPEST võeti kasutusele <arv>-ndate aastate lõpul ja <arv>-ndate alguses , see on tuletatud standardi Telecommunications Electronics Material Protected from Emanating Spurious Transmissions nimetusest [ <arv> ] . Erinevais allikais antakse lühendile veel teisigi ( mitteametlikke ) tõlgendusi , näiteks : Transient Emanations Protected from Emanating Spurious Transmissions , Transient Electromagnetic Pulse Emanation Standard , Telecommunications Emission Security Standards või isegi selliseid kurioosumeid nagu Tiny ElectroMagnetic Pests Emanating Secret Things . Nüüdseks on termin juba veidi vananenud , järjest sagedamini kasutatakse üldisemat mõistet Emission Security ehk lühidalt EMSEC . Praktikas kasutatakse mõistet TEMPEST märksa laiema probleemide ringi kohta , kui seda on üksnes standardid . Nii räägitakse TEMPEST-(seire)tehnoloogiast , TEMPEST-seadmeist , TEMPEST-sertifitseerimisest jms. TEMPEST-tehnoloogia TEMPEST-(seire)tehnoloogia kuulub varjatud andmehõive-tehnoloogiate valdkonda . Teatavasti jaotatakse elektrooniliste vahenditega läbiviidavat varjatud andmehõivet sekkuvaks ( trespassatory ) ja mittesekkuvaks ( non-trespassatory ) . Esimesel juhul rakendatakse spetsiifilisi pealtkuulamisseadmeid ( näiteks “ lutikaid ” ) , mis paigaldatakse pealtkuulatavate seadmete juurde või ühendatakse nende külge . Mittesekkuvad pealkuulamisseadmed üksnes registreerivad töötavast pealtkuulatavast elektronaparatuurist kiirguvat ( kompromiteerivat ) elektromagnetkiirgust . TEMPESTi põhimõttel toimuv seire on alati passiivne , mistõttu jälgimist ei ole võimalik otseselt avastada . Seirel registreeritakse jälgitava elektroonikaseadme kompromiteerivat kiirgust , saadud informatsiooni alusel püütakse algset teavet rekonstrueerida . Kuidas registreeritud kiirgusest uuesti alginformatsiooni taastada - need infotöötlusmeetodid ja -algoritmid on rangelt salastatud . Mis puutub seireaparatuuri , siis tüüpiliselt kasutatakse selleks aktiivse suundantenniga varustatud kõrge selektiivsuse ja tundlikkusega raadiosignaalide vastuvõtjat . Vastuvõetud info töötlemine toimub küllaldase jõudluse ja sobivate välisseadmetega ( näiteks mitme sagedusega monitor ) varustatud arvutis . Kasutades professionaalset seireaparatuuri , ei ole keeruline kinni püüda näiteks kõrvalruumis või naaberkorrusel töötava tavaarvuti monitori ekraanipilti . Veel enam , vajaduse korral saab eristada isegi ühe ruumi erinevais arvuteis töödeldavat informatsiooni . Varjatud jälgimist on enamasti lihtne läbi viia , sest valdav osa firmasid ja eraisikuid kasutab arvutustehnika seadmeid , mis ei vasta TEMPEST-standardite nõuetele . Isegi kui ollakse teadlikud pealtkuulamise ohust , puuduvad arvutite kasutajail vahendid oma seadmete kompromiteerivate kiirgusväljade ohtlikkusastme kindlakstegemiseks . Olukorra võib veelgi komplitseeritumaks muuta ka riik , piirates jälgimisvastaste meetmete rakendusvõimalusi . Nii näiteks sätestavad USA seadused , et kui keegi soovib rakendada kompromiteeriva kiirguse vähendamiseks vastumeetmeid , siis peab ta sellest teavitama vastavat riiklikku institutsiooni . USA-s lubatakse TEMPEST-standardite põhjal välja töötatud kaitsemeetmeid rakendada üksnes riigi struktuurides . TEMPEST-seadmed Kui räägitakse TEMPEST-seadmeist , siis nende all mõeldakse elektroonikaseadmeid , sh arvutustehnikaseadmeid , mille tehnilised näitajad ( emiteeritava kiirgusvälja tugevuse suhtes ) vastavad TEMPEST-standardite nõuetele . Tegemist pole tavaliste , vaid erikonstruktsiooniga elektroonikaseadmetega , mille elektromagnetilise kiirgusvälja tugevus on minimaalne , st ei ületa standarditega kehtestatud väärtusi . Sellised seadmed on kallimad kui analoogilised tavaseadmed , nad ei ole ette nähtud tavatarbijaile kasutamiseks . Keskmiselt on TEMPEST-sertifitseeritud elektroonikaseadmed kaks kuni kolm korda kallimad kui analoogilised tavaseadmed . Elektroonikaseadmeid , mille mõõdetud kiirgusvälja tugevus ei ületa TEMPEST-standardite norme , nimetatakse TEMPEST-sertifitseeritud seadmeiks . Sertifitseeritud seadmeist emiteeritav kiirgus on sedavõrd nõrk , et praktiliselt ei saa selle alusel alginformatsiooni taastada . Olenevalt kasutusvaldkonnast ja töödeldava info salastatuse astmest , jaotatakse kõik sertifitseeritavad seadmed veel kolme klassi . TEMPEST-sertifitseeritud arvutid ja -välisseadmed ( printerid , skannerid , kettaseadmed , klaviatuurid , hiired jms ) on kasutusel eeskätt riigiasutustes , kus töödeldakse suures mahus konfidentsiaalset informatsiooni . Põhiliseks tehniliseks võtteks , mis aitab tõkestada kompromiteeriva kiirguse levikut , on kiirgusallikate endi hoolikas elektrostaatiline ja -magnetiline varjestamine . Siiski sageli ei piisa üksnes elektroonikaseadmete varjestamisest , vaid sama tuleb ette võtta ruumidega , kus seadmed paiknevad , või isegi tervete hoonetega . Turvalisuse tõstmiseks loobutakse ühendustest üldkasutatavaisse lokaal- ja globaalarvutivõrkudesse . Seadmete ja ruumide kvaliteetne varjestamine on kulukas ettevõtmine , kuid ainult nii saavutatakse nõutav turvalisus . Omaette eksklusiivse seadmeklassi moodustab nn. TEMPEST-testaparatuur , mida kasutatakse kompromiteerivate kiirgusväljade mõõtmiseks . USA-s toimub testseadmete soetamine ja kasutamine range riikliku järelevalve all . TEMPEST-SEADMETE KASUTAMISE ÕIGUSLIK REGULATSIOON TEMPEST-tehnoloogia ja -seadmete kasutamisel valitseb oht , et varjatud infohõivet võidakse kasutada ka kuritegelikel eesmärkidel . Seetõttu peetakse oluliseks , et seadustega oleks reguleeritud TEMPEST-tehnoloogia ja -seadmete kasutamise eesmärk ja kord . Ühtset seisukohta varjatud andmehõive õiguspärasuse kohta pole senini välja kujunenud . Erinevate riikide õigusaktides kohtab mitmeid tõlgendusvariante . Kirjeldame näiteks USA , Suurbritannia ja Kanada õiguspraktika vastavaid seisukohti [ <arv> ] . AMEERIKA ÜHENDRIIGID USA seadustes käsitletakse sekkuvat elektroonilist pealtkuulamist kriminaalse tegevusena , mittesekkuvat pealtkuulamist seadused ei piira . <arv>. aastal võeti vastu seadus ( Electronic Communications Privacy Act ) , mis käsitleb saladuse tagamist elektronposti- , arvuti- ja kärgsidesüsteemides . Seadus käsitleb salajast elektroonilist pealtkuulamist kui illegaalset tegevust . Mõistega “ side ” tähistatakse seaduses teatiste sihipärast edastamist , see ei hõlma juhuslikku , ettekavat- sematut infoülekannet . Elektronseadmeist kiirguvate elektromagnetiliste kiirgusimpulsside vastuvõttu või salajast jälgimist ei loeta õigusvastaseks teoks . Teisalt aga on infosüsteemides oleva teabe volitamata salajane jälgimine USA seaduste kohaselt kuritegu . Kuriteoks loetakse isegi jälgimiseks kasutatava aparatuuri soetamist ja soetamisele kaasaaitamist . Samuti on seadusvastane jälgimisaparatuuri ( -seadme ) omamine , müük , ost ja valmistamine , välja arvatud juhud , kui selleks on saadud ametlik luba . Kuriteoks loetakse isegi seda , kui reklaamis märgitakse , et mingi seade on projekteeritud või valmistatud kompromiteerivate kiirguste registreerimiseks . USA seaduste kohaselt võidakse isikut karistada kuni viieaastase vanglakaristusega juhul , kui ta on kasutanud jälgimisaparatuuri võõrastes arvuteis oleva informatsiooni hõiveks . USA relvastuse ekspordikontrolli seadus ( Arms Export Control Act ) keelab omada ja eksportida TEMPEST-seadmeid ilma USA Riigidepartemangu loata . Seaduse rikkujaid , sõltumata nende kodakondsusest , ootab paratamatult karistus . Millega riskitakse nimetatud seadust rikkudes , näitab kujukalt Shalom Shaphyri juhtum [ <arv> ] . Viiekümne kolme aastane iisraeli ettevõtja Shalom Shaphyr elas Vietnamis ja tegeles salajase jälitusaparatuuri ostu ning müügiga üle kogu maailma . <arv>. aastal üritas S. Saphyr illegaalselt osta USA-st Vietnami Sotsialistliku Vabariigi siseministeeriumi jaoks varjatud jälgimise aparatuuri . Ta soovis saada seadmeid , mille abil oleks saanud kuni <arv> meetri kauguselt jälgida arvutimonitoridel kuvatavat teavet , st TEMPEST-seire aparatuuri . Õnnetuseks sattus S. Saphyr “ müüjale ” , kes osutus FBI informaatoriks , ja nii lõppes ta ettevõtmine täieliku läbikukkumisega . Katse eest ilma loata osta ja eksportida salajaseks jälgimiseks ette nähtud TEMPEST-seadmeid , mõisteti S. Saphyr süüdi ning teda karistati mõnekuulise vanglakaristusega . USA-s on riik täielikult monopoliseerinud nii jälgimis- kui ka jälgimisvastaste seadmete valmistamise ja kasutamise . TEMPEST-ser- tifitseeritud seadmeid saab omandada üksnes valitsuse antud loa alusel . USA valitsuse poliitikal - hoida saladuses kõike TEMPEST-iga seonduvat - on ka negatiivne külg . Salastades TEMPEST-standardeid ja piirates TEMPEST-sertifitseeritud seadmete kasutamist , takistatakse nii füüsilistel kui juriidilistel isikutel välja töötada ja evitada vahendeid , mis kaitseksid nende arvutisüsteeme ebaseadusliku pealtkuulamise eest . Seega jääb suuremal osal arvutikasutajaist realiseerimata võimalus ( ja õigus ) kaitsta nende arvuteis säilitatava , töödeldava ja edastatava informatsiooni konfidentsiaalsust . Keerukasse olukorda satuvad samuti firmad , kelle arvuteis töödeldakse ja säilitatakse delikaatseid isikuandmeid või muud salastatud informatsiooni . SUURBRITANNIA Suurbritannias <arv>. aastal välja antud side salajase pealtkuulamise seaduses ( Interception of Communications Act ) käsitletakse avalikes sideliinides edastatavate teatiste salajast pealtkuulamist õigusvastase teona . Seda sõltumata asjaolust , kas pealtkuulamine toimub sideliiniga vahetu ühendumise või siis passiivselt satelliidikanalite jälgimise teel . Viimasel juhul ( mittesekkuval jälgimisel ) laieneb seadus vaid planeeritud sideseansside pealtkuulamisele . TEMPEST-seire korral jälgitakse üldjuhul aga suvalist sideseanssi . Seega ei laiene antud seadus arvutitest või nende lisaseadmeist eralduva kompromiteeriva kiirguse varjatud pealtkuulamise juhtudele . Siiski peavad need , kes TEMPEST-tehnoloogia abil püüavad hankida teiste isikute salastatud isikuandmeid , arvestama , et viimased on seaduse kaitse all . Suurbritannias reguleerib konfidentsiaalsete isikuandmete kaitset <arv>. aasta andmekaitse seadus ( Data Protection Act ) . Viimases nähakse ette sanktsioone igaühe vastu , kes säilitab oma arvutis isikuandmeid , kuid samas ei taga , et andmetele toimuks üksnes volitatud juurdepääs . Veel sätestatakse seaduses , et isikuandmeid ei tohi säilitada mitte igas suvalises arvutis , vaid ainult registreeritud seadmes . Registreeritud arvutid peaksid omama TEMPEST-sertifikaati . KANADA Kanadas on astutud praktilisi samme arvutite salajase pealtkuulamise tõkestamiseks . <arv>. aastal vastuvõetud aktis ( Canadian Criminal Amendment Act ) on fikseeritud , et kaudne juurdepääs arvutiteenustele on õigusvastane . Seadusesse sissekirjutatud viide “ elektromagnetilistele seadmetele ” näitab seadusandja soovi rõhutada , et ka TEMPEST-tehnoloogial põhinev pealtkuulamine on seadusvastane ja karistatav . Antud juhul tuleks silmas pidada siiski üht momenti . Mingi tegevus võib olla tunnistatud küll õigusvastaseks , kuid see ei tähenda veel , et lihtne oleks sellise teo sooritajat tuvastada ja tema süüd tõestada . Kompromiteerivaid kiirgusi registreeriv pealtkuulamine toimub passiivselt , pealtkuulamisseade võib asuda jälgitavast objektist ( arvutist või arvutisüsteemi seadmest ) märkimisväärsel kaugusel , mistõttu puudub ka klassikaline kuriteopaik . Kuritegelikku tegevust on äärmiselt raske fikseerida ja teo kordasaatjat karistada . Kuulutades arvutite salajase pealtkuulamise õigusvastaseks , ilma et oleks tagatud adekvaatne kontrollimehhanism , võidakse avalikkuses kujundada väär arvamus , et turvalisuse küsimused on seeläbi lahendatud . Et Kanada seadus loeb TEMPEST-seadmete omamist õigusvastaseks , siis siingi satuvad konflikti riigi- ja erahuvid . Mitte ilma põhjuseta ei väideta , et Kanada seadused on orienteeritud pigem illegaalse jälgimise vastumeetmete rakendamise takistamiseks , mitte aga eba- seadusliku salajase pealtkuulamise ärahoidmiseks . Üha enam turvaspetsialiste ja andmeturbega tegelevaid firmasid nõuab , et arvutustehnika seadmetele kehtestataks riiklikul tasemel tehnilised normid , mille järgimine välistaks igasuguse salajase pealtkuulamise kompro- miteeriva kiirguse abil . Kõrvuti kõige kasulikuga , mida on kaasa toonud infotehnoloogia tormiline areng XX sajandil , on sellelgi oma varjuküljed . Kui <arv>-<arv> aastat tagasi oli arvutikuritegevus praktiliselt tundmatu , siis XXI sajandi alguseks on see muutunud tõsiseks globaalseks probleemiks . Arvutikuritegevuse levimine üle kogu maailma , üha rafineeritumate võtete kasutamine arvutikurjategijate poolt nõuab järjest suurema tähelepanu osutamist infoturbe küsimustele . Oleks naiivne loota , et arvutikurjategijate vaateväljast jäävad välja need ahvatlevad võimalused , mida salajases andmehõives pakub TEMPEST-tehnoloogia . Ühest küljest on see neile isegi omamoodi väljakutse , proovimaks oma oskusi ja nutikust , teisalt aga sobiv allikas kiire hõlptulu saamiseks . Esmapilgul tundub , et ennetamaks võimalikke õigusrikkumisi tuleks juba praegu täiendada seadusandlust , viia sellesse sätteid , mis reguleeriksid kompromiteerivate kiirguste kasutamist andmehõives . Ent nendest oleks vähe abi , kui ei looda toimivat mehhanismi , mille abil saaks tuvastada ja tõestada salajase illegaalse andmehõive toimumist . See on aga palju keerulisem ülesanne , millele pole seni veel sobivat lahendust leitud .  Viivi Jokk , TTÜ informaatikainstituut Dokumendi kolm struktuuri SISSEJUHATUS Meie pikaajalised arvutiõpetuse ja eriti tekstitöötluse õpetamise kogemused näitavad , et arvutikasutajate oskused on küllalt kesised . Ühelt poolt ei osata disainida dokumente ja teiselt poolt kasutada tööde tegemiseks sobivaid tekstitöötluse vahendeid . Selle tulemusena raisatakse oma töö tegemiseks tunduvalt rohkem aega kui vaja , tehakse töö endale ebameelivaks , koostatakse dokumente , mida teistel on raske lugeda ja arvutis edaspidi kasutada , ning vorme , mida on tülikas täita . Wordi kohta on ilmunud pakse ja õhukesi raamatuid , mis annavad rohkem või vähem üksikasjalikku teavet Wordi erinevate versioonide kohta , jättes vaatluse alt välja töö tekstiga ja nende põhimõtete vaatlemise , mis on seotud mingi trükise koostamisega . Igasuguse tekstitöö tulemuseks peaks ju olema korralikult kujundatud trükis . Selleks on jälle oma põhimõtted , mida tuleks tekstitöötluse vahenditega realiseerida . Oluline ei ole , kas tekstitööks on kasutada MS Word , Lotus Word Pro , Corel Word Perfect või mõni muu tekstitöötlussüsteem - tööpõhimõtted on ikka samad , kuid realiseerimisvahendid veidi erinevad . Käesolevas artiklis vaadeldakse dokumente nende struktuuri seisukohalt ja mitmete vajalike tööde tegemise üldpõhimõtteid . <arv>. DOKUMENDI STRUKTUUR Dokument tekstitöötluse seisukohast on igasugune kirjutis paarileheküljelisest kirjast kuni raamatuni . Dokumente võib jaotada lühemateks ja pikemateks dokumentideks . Lühemad dokumendid oleksid näiteks kirjad , ametikirjad ( haldusdokumendid ) , faksid , memod , vormid jne. Pikemad dokumendid oleksid referaadid , artiklid , aruanded ja raamatud . Lühemad dokumendid koosnevad enamasti ainult tekstist , kusjuures väga oluline osa on teksti paigutusel ( nt. haldusdokumendid ) . Kui selliseid dokumente tuleb koostada pidevalt , on oluline kasutada kas Wordi valmis dokumendimalle või koostada need ise . Pikemates dokumentides on suhteliselt suurem tähtsus mitmesuguste teksti ja kujutise komponentidel kui formaatimisel . Üldiselt on igal dokumendil oma väljakujunenud struktuur . Dokumendi struktuuri puhul võib eristada mitut vaadet . Dokumendi sisu seisuskohalt võib avada dokumendi sisulise struktuuri , dokument tekstitöötlusprogrammis on seotud dokumendi loogilise struktuuriga , prinditud dokument - tema füüsilise struktuuriga . <arv>.<arv>. DOKUMENDI SISULINE STRUKTUUR Dokumendi sisuline struktuur peegeldab kirjutise autori poolt määratletud komponente . Trükiste koostamise ja avaldamise pika aja jooksul on välja kujunenud teatud tüüpilised struktuurid , mida toetavad kaasaegsed tekstitöötlussüsteemid . Dokumendi sisulise struktuuri võiks tinglikult esitada skeemi <arv> abil . Kirjutis võiks alata sissejuhatusega , jätkuda tekstiga , mis võib jaguneda jaotisteks , ja lõppeda kokkuvõttega . Jaotistel oleksid pealkirjad ja ülejäänud tekst - põhitekst . Põhitekst jaguneb sisu järgi lõikudeks , mis on ka tekstitöötluse oluline mõiste . Veel võivad jaotise komponentideks olla joonised , tabelid jm. seled , mis on loodud kas tekstitöötluse vahenditega või imporditud kas graafika- või tabeltöötlusprogrammidest või skaneeritud . Jaotised võivad omakorda jaguneda alamjaotisteks , mis on samasuguse struktuuriga kui jaotised jne. Dokumendile võib genereerida ka sisukorra ja indeksi . Samuti võib genereerida tabelite ja jooniste loetelu , mida antud skeemis ei ole näidatud . <arv>.<arv>. DOKUMENDI LOOGILINE STRUKTUUR Tekstitöötluses käsitletakse dokumenti omavahel seotud komponentide ( objektide ) kogumina . Dokumendi loogiline struktuur peegeldab dokumendi komponente ja seoseid , mis on määratud tekstitöötlussüsteemiga . Tüüpilise dokumendi loogilist struktuuri võiks kujutada skeemi <arv> abil . Dokumendis on elementaarüksuseks märk ( sümbol ) . Märkidest moodustuvad sõnad , neist omakorda laused ja lausetest lõigud , nagu tekstide puhul ikka . Iga nimetatud komponendil on teatud omadused , mida saab muuta , ning nendega on seotud teatud hulk tegevusi , mida saab täita . Kui vaadata dokumenti tema tekstitöötlussüsteemis loomise seisukohalt , siis saab eristada järgmisi võimalusi : dokumendi saab luua malli ( Template ) põhjal dokumendile saab rakendada malli dokumendist võib luua malli . Iga Wordi dokument baseerub mallil . Kui dokumenti ei looda mingi kindla varem loodud malli põhjal , siis vaikimisi on malliks Normal Template ( salvestatud failina Normal.dot ) . Mall on erilist liiki dokument , mis sisaldab loodava dokumendi põhilisi määranguid nagu näiteks lehe seadeid , kasutatavaid fonte , vormindusmääranguid ja laade . Mallid on kahte tüüpi - globaalsed ja dokumendimallid . Globaalsed mallid ( nt. Normal Template ) sisaldavad määranguid , mis on kättesaadavad kõikidele dokumentidele . Dokumendimallid nagu nt. kirjamall sisaldavad määranguid , mis rakenduvad ainult neile dokumentidele , mis baseeruvad sellel mallil ( vt. Dokumendimallid ) . Sektsioon ( Section ) on dokumendi osa , millele rakendatakse teatud vormindusmääranguid . Lihtsaimal juhul koosneb dokument ühest sektsioonist . Mitut sektsiooni kasutatakse järgmistel juhtudel : a ) mingi osa dokumendi tekstist on kaheveeruline , ülejäänu aga üheveeruline ( joonis <arv> ) b ) päise või jaluse tekst muutub seoses peatüki pealkirja muutumisega ( joonis <arv> ) c ) mingi osa tekstist ( nt. tabel ) on lehel rõhtasendis ( joonis <arv> ) Lõik ( paragraph ) on tekstiosa , mille lõpetab vajutus ENTER-klahvile , mis tekitab lõigu lõpu märgi ö , mida tavaliselt näha ei ole , kuid mida saab kuvada/peita sama märki kandva nupu abil . Lõiguga on seotud sellised määrangud nagu reavahe , joondus , lõigu taane , taandrida , vaba ruum lõikude järel jne. Lõigumäärangud on seotud lõigu vormindamisega ( formaatimisega ) . Formaatimist on kasulik ja mugav teha laadi ( style ) abil , sest laadiga defineeritud määranguid on kerge muuta ja rakendada selle laadiga määratud dokumendi komponentidele korraga üle kogu dokumendi . Sõna ( word ) on mis tahes märkide jada , mis on eraldatud tühikutega . Selle järgi eristab tekstitöötlussüsteem sõna ja seetõttu on võimalik sõna aktiveerida topeltklõpsuga sõnal . Lõigu esimese sõna ette ei lisata tühikut . Märk ( character ) - mis tahes sümbol tekstis . Loend on kas punktitud või nummerdatud tekstiosa ( bullets and numbering ) . Tabel ( table ) koosneb ridadest ja veergudest . Tabelit saab kasutada andmete esitamiseks ja vormide koostamiseks , aga ka dokumendi kujundamiseks . Lause ( sentence ) on tekstiosa , mis algab suurtähega ja lõpeb lause lõpumärgiga ( punkt , küsimärk , hüüumärk ) , millele järgneb tühik . Rida ( row ) - tekstiosa ühe rea lõpust teise rea lõpuni . Päis ( header ) - igal lehel ( teatud lehtedel ) korduv tekst lehtede alguses . Muutuva tekstiga päiseid saab luua sektsioonide abil . Jalus ( footer ) - sama , mis eelmine , ainult lehe allääres . Peale nimetatud elementide võivad dokumenti kuuluda kujutised , mis paiknevad teisel loogilisel kihil kui dokumendi tekst . <arv>.<arv>. DOKUMENDI FÜÜSILINE STRUKTUUR Dokumente loetakse arvutist , töödeldakse arvutis ja edastatakse arvuti kaudu , kuid dokumente tahetakse ka printida , tekitades füüsilise dokumendi , mis võiks välja näha järgmiselt ( joonis <arv> ) : Dokumendi füüsiline struktuur on esitatud skeemi <arv> abil . Dokument koosneb alati vähemalt ühest leheküljest . Lehekülje määranguteks on lehekülje suurus , orientatsioon ja veerised - tekstist vaba ruum lehe servadel . Raamatu lehekülgede veeriseid võib vaadata sise- ja välisveeristena , mis paarisleheküljel on paaritu lehekülje peegeldus . Ülemisel veerisel paikneb päis ja alumisel jalus - nende paigutamiseks ei ole lisaruumi ette nähtud . Lisaks võib leheküljele määrata köiteserva , mis lisatakse veerisele . Lehekülje tekstialas võivad paikneda ka seled - mis tahes graafika , tabel või tekstikast . Selega on seotud tema suurus , paiknemine teksti suhtes ja seletiitel . <arv>. LAADID JA NENDE KASUTAMINE Laadid on parim vahend , mida saab kasutada dokumendi disaini säilitamiseks ja muutmiseks . Laadide kasutamiseks peab kõigepealt teadma , kuidas üht või teist dokumendiosa kujundada . <arv>.<arv>. DOKUMENDI LAADIMÄÄRANGUD Laadimäärangud on seotud nii teksti väljanägemise kui ka paigutusega . Järgnevalt mõned tüüpilised määrangud põhitekstile ja pealkirjadele . Põhiteksti määrangud . Enamasti kasutatakse põhiteksti jaoks seriifidega kirju , mille tähtedel on allosas jalakesed , mis moodustavad joone , mis on silmale abiks teksti lugemisel . Silma ette tulevad nüüd kindlasti raamatute ja ajalehetede põhitekstid , milles kasutatakse just selliseid kirju . Seriifidega kirjad on näiteks : Times New Roman , Bookman Old Style , Garamond , Bodoni . Kirja suuruseks trükises on harilikult <arv> pt või <arv> pt . Fond on nt. Bodoni Bd BT <arv> pt . Määratakse ka põhiteksti paigutus ( vasakule/rööpjoondus ) , taandrida või lõikudevaheline vaba ruum . Kui kasutatakse taandrida , siis soovitatav taande pikkus oleks kolm sümbolit ( <arv> pt kirja korral <arv>,<arv> cm ) ja pealkirja all olevat lõiku ei alustata taandega . Seega peaks põhiteksti jaoks olema defineeritud kaks erinevat laadi - PEALKIRJA ALL ja KõIK TEISED . Kui otsustatakse lõikudevahelise ruumi kasuks , siis on otstarbekas määrata see lõigu järele , kus ta liitub temale järgneva pealkirja ees oleva ruumiga , muutmata pealkirja paigutust ebasobivaks , nagu võib juhtuda siis , kui lõikudevaheline ruum on lisatud lõigu ette . Pealkirja määrangud : font ( kiri , suurus , laad ) , poolituse keelamine ( Don't hyphenate ) , paigutus ( vasakul/keskel ) , vaba ruum pealkirja ees ( Spacing : Before ) ja järel ( Spacing : After ) , pealkirja kooshoidmine järgneva tekstiga ( Keep with next ) või pealkiri algab uuelt leheküljelt ( Page break before ) . Oluline on , et pealkirja ees olev ruum oleks tunduvalt suurem kui järel olev ruum . Visuaalselt ja ka sisuliselt kuulub ju pealkiri temale järgneva teksti juurde . Eriti halvasti mõjuvad pealkirjad , mis ripuvad täpselt kahe lõigu vahel ( vertikaalselt keskel ) . Pealkirjade , aga ka lühikeste fraaside kirjutamiseks , eriti kui ruum on piiratud ( nt. tabelis ) , kasutatakse enamasti s eriifideta kirju . Seriifideta kirjade näiteks oleksid Arial , Humanist , Futura , Century Gothic jne. Kogu kirjatükis võib kasutada ka ainult ühte fonti : harilik kiri ( Regular ) põhiteksti jaoks ja paks või kaldkiri pealkirjade jaoks . Igal juhul kahest fondist ühes dokumendis peaks piisama täielikult : pealkirjade jaoks on soovitatav kasutada plokk-kirja ja põhiteksti jaoks seriifidega kirja . Peale selle võib loetavuse ja teksti mõistmise parandamiseks kasutada veel eri laade ( nt. paks kiri või kaldkiri ) . Seriifidega kirja kasutatakse koos seriifideta kirjaga ja vastupidi . Mitte mingil juhul ei soovitata kasutada koos erinevaid seriifidega kirju või erinevaid seriifideta kirju . Halvim valik on kahe üksteisest vähe erineva kirja koos kasutamine . Valitud seriifidega kirjale tuleks leida sobiv sama mõjuga seriifideta kiri . Kui põhiteksti jaoks on kasutatud Goudy Old Style , siis tema kaaslaseks tuleks valida sobiv seriifideta kiri . Tekib küsimus , milline on “ sobiv ” ? Valitav seriifideta kiri peaks tekitama sama meeleolu kui seriifidega kiri . Goudy Old Style 'i kaaslaseks võiks valida näiteks Gill Sans . Soovitatav oleks valida paarid samast grupist , nagu näiteks on formaalsed kirjad ja isikupärased kirjad . Soovitusi erinevate fontide koos kasutamise kohta leiab internetist <hyperlink> Järgnevalt on toodud mõned paarid enamkasutatavate kirjade kohta . Arial Narrow / Helvetica Narrow - Bookman , Century Schoolbook , Garth Graphic , Melior , Serifa , Times Arial , Helvetica - Bookman , Century Schoolbook , Garth Graphic , Melior , Times Benguiat - Benguiat , Korinna Bookman Old Style - Bookman , Station , Kabel Bold , Shannon Extra Bold Century Schoolbook - Bold , Brittanic Bold , Elephant , Impact , Headline Bold Futura Condensed - Charter BT Futura - Futura , Baskerville , Lithos , Serifa Goudy-Old-Style - Albertus , Bernhard Gothic , Gill Sans , Kabel Times New Roman - Arial , Bernhard Gothic , Broadway , Futura , Gill Sans , Bold , Geometric <arv> , Metro , Monotype OldStyle Bold Outline , Neuland , Informal <arv> , Kabel , Impact , Frutiger , Humanist <arv> <arv>.<arv>. LAADIDE DEFINEERIMINE Määrangud , mida peab arvesse võtma põhiteksti , pealkirjade , loendite ja muu sellise korral , saab kokku võtta ühte määrangusse , mida nimetatakse laadiks ( Style ) . Kõigepealt tuleb laad defineerida ( Format , Style ) ja siis saab teda alles kasutada või muuta . Laadid ( Style type ) võvad olla nii lõigule määratavad ( Paragraph) kui ka sümbolitele määratavad ( Character ) . Lihtsaim tee laadi defineerimiseks on järgmine . Kui tekstile on kõik vajalikud määrangud juba tehtud , siis piisab , kui see ( lõik või sümbolite jada ) aktiveerida ja anda käsk Format , Style ja avanenud aknast valida New ning näidata , mis tüüpi laadiga on tegemist . Aknas Name asendada nimi Style<arv> uuega , mis rohkem iseloomustaks laadi , näiteks Põhitekst ja valida OK. Selles aknas saab määrata ka formaate ja siduda laadiga kiirkäsku . <arv>.<arv>. LAADIDE KASUTAMINE Selleks et laad toimiks , tuleb teda tekstile rakendada . Laadi rakendamiseks aktiveerida tekst ja kasutada kas loodud kiirkäsku või valida nupurea laadide aknast vajalik laad . Samamoodi võib kasutada juba olemasolevaid laade , nagu näiteks pealkirjade jaoks on Wordis disainitud Heading<arv> , Heading<arv> jne. Nendes laadides on kõik eespool nimetatud pealkirja määrangud juba olemas . Vajadusel saab laadi muuta vastavalt trükise disainile . Olemasoleva laadi muutmiseks valida uuesti Format , Style , laadi nimi ja seejärel Modify ja Format , kust saab teha vajalikud muudatused fondi ( Font ) , paigutuse ( Paragraph ) jne jaoks . Tehtud muudatused mõjuvad kogu trükisele . Mugav ja lihtne ! <arv>. DOKUMENDIMALLID Dokumendimalli on kasulik säilitada niisuguste dokumentide jaoks , mida tuleb sageli luua . Lihtsaim viis dokumendimalli tegemiseks on salvestada juba olemasolev dokument , millelt on selle konkreetse dokumendi muutuv tekst kustutatud , kuid millel on säilinud defineeritud ( kasutatud ) laadid ja ka muutumatud tekstid ( nt. ametkirjal Teie ja Meie ) . Pärast Save As käsu andmist valida salvestamise tüübiks Document Template ja anda mallile sobiv nimi . Dokumendimall salvestatakse Templates kausta . Dokumendimalli kasutamiseks anda käsk File , New ja valida dokumendimall , nt. kiri . Kuvatakse ametikirja põhi , mis on koostatud Eesti Vabariigis kehtivate haldusdokumentide koostamise reeglite alusel ( joonis <arv> ) . Dokumentides , kus paigutus ja dokumendi elemendid on täpselt ette antud , tasub kasutada töö lihtsustamiseks välju ( Field ) . Näha on väljade nimed , aga esimeses reas on avatud ka välja kood , mis on kujul ] MACROBUTTON NoMacro[Adressaadi nimi ] } . Dokumendimalli loomisel võib sisestada näiteks väljade koodid , rakendada neile vajalikke formaate ja seejärel selliselt koostatud dokument salvestada dokumendimallina või kasutada Insert , Field käsku . Dokumendi täitmiseks klõpsata väljal , täita see soovitud tekstiga või kustutada , kui vaja . Pärast malli täitmist on olemas valmis dokument , mida võib kas printida ja/või salvestada . KOKKUVÕTE Dokumendi loomisel peaks arvestama , mis liiki dokumendiga on tegemist . Disainida dokument vastavalt tema liigile . Formaatida dokument laadide abil . Sageli kasutatavate dokumentide jaoks luua dokumendimallid . Urmet Jänes , AS Proekspert projektijuht Teenuse kvaliteet VoIP-võrkudes Kõneliiklus IP-võrkudes ( Voice over IP - VoIP ) on temaatika , millega tegelevad nüüdisajal nii seadmetootjad , võrguoperaatorid kui ka väga erinevad tarkvaratootjad . Interneti baasprotokolliks olev IP-protokoll on muutumas ainsaks andmesidevõrkude transpordistandardiks ning andmeside hõlmab telekommunikatsioonis järjest suuremaid mahte . Kõik uued telefonisüsteemid luuakse digitaalsetena , mis tingib andmeside ja kõneliikluse piiri kadumise - bitt ei tea midagi infost , mida ta kannab . Eesmärgiga kasutada võrgumahtu efektiivselt , püüeldakse kõneliiklus- ja andmesidekanalite ühitamise poole ehk siis kõneliikluse transportimisele sarnaselt andmesidega kõigi otspunktide vahel . Kõneliiklus andmesidevõrkudes tekitab teenuse kvaliteedi probleeme , mida vaatlemegi käesolevas artiklis . TEENUSE KVALITEET Iga teenust tarbides tekib meil arusaam selle teenuse kvaliteedist . Nii autoremont , pangas käimine kui interneti kasutamine tekitab meis emotsioone , mis võivad olla kas positiivsed või negatiivsed . Teenuse kasutamisest tekkinud emotsioonid määravad meie rahulolu teenusega , seega teenuse kvaliteedi meie jaoks . Niisiis on teenuse kvaliteet emotsionaalne mõiste ja seotud tajuga . Teenuse pakkujale on kasutaja hinnang teenuse kvaliteedile väga oluline . See hinnang määrab teenuse kasutamise sageduse ja teenuse pakkuja konkurendi juurde jooksmise tõenäosuse . Kahjuks on negatiivsed emotsioonid oluliselt mõjusamad kui positiivsed , seetõttu on iga teenusepakkuja huvides hoida teenuse kvaliteeti sellisena , et see pakuks kasutajale võimalikult vähe negatiivseid emotsioone . Et emotsioone mõõta on raske , on inimkatsete abil määratletud olulisemad faktorid , mida teenuse kasutaja alateadlikult hindab , et luua selle alusel teenuse kvaliteedimudel . Nende faktorite mõõtmise abil on võimalik mõõta ka teenuse kvaliteeti . VoIP-võrkudes on teenuse kvaliteeti mõjutavateks teguriteks nii üldised kõneedastust puudutavad tegurid ( edastatav sagedusriba , moonutuste ulatus jne ) kui andmesidevõrgu omadustest tulenevad tegurid , mis on kõnevõrkudes spetsiaalselt “ välja disainitud ” . Et kõne kvaliteeti mõjutavaid tegureid on senisest rohkem , on VoIP-võrkude teenusekvaliteet kujunenud üheks olulisemaks selliste võrkude laia rakendatavust takistavaks probleemiks . Alljärgnevas käsitleme peamiselt andmesidevõrgu omapäradest tulenevaid tegureid , jättes üldised kõneedastuse probleemid suurema tähelepanu alt välja . KÕNELIIKLUSE ERIPÄRAD Kõneliikluse eesmärgiks on muuta kahe inimese vestlemisel nendevaheline kaugus ja eraldavad sidekanalid hoomamatuks . Peamised mõjutegurid on siin osapooltevaheline ülekandeviivis ning kõne probleemivaba mõistmine . Ülekandeviivis mõjutab dialoogi pidamise võimet . Liiga suure viivise puhul tunnevad dialoogipidajad end ebamugavalt , sest teine osapool justkui kõhkleks iga kord enne vastamist . Samuti ei ole “ vahelesegamised ” efektiivsed , sest reaktsioon jõuab rääkijani liiga hilja . Probleemi väga suure tähtsuse tõttu on näiteks standardiorganisatsioon ITU-T kehtestanud telefoniühenduse aktsepteeritava viivise , mistõttu näiteks kaugekõne ei tohi satelliitühendust kasutada rohkem kui ühel korral . Probleemseks viiviseks ühes suunas loetakse <arv> ms ilma kajata ning <arv> ms kajaga juhtudel ( kõneleja kuuleks oma juttu kajana <arv> ms pärast ) . Kui ülekandeviivis on lihtsalt numbriliselt mõõdetav , siis kõnest arusaamist numbriliselt määratleda on veidi keerulisem . On ju inimaju informatsiooni mürast eristamisel väga paindlik , võimaldades saada aru isegi väga tugevasti moonutatud tekstist . Enim uuritud ja kasutatavad on vajalik sagedusvahemik ning katkete pikkus ja sagedus . Samuti kasutatakse võrdlevat hindamist statistiliselt olulise katseisikute grupiga . Kõne arusaadavalt edasi kandmiseks loetakse tavaliselt sagedusvahemikku <arv> Hz - <arv> Hz . Sellise vahemiku ( kuid mitte eriti rohkem ) garanteerivad kõik traditsioonilised telefonivõrgud . Mainitud vahemikus on madalamad sagedused kõne mõistmise jaoks olulisemad kui kõrged sagedused . Täpsem sagedustundlikkuse kõver on toodud joonisel <arv>. Katked edastatavas kõnes tekivad võrkudes väga erinevatel põhjustel . Mobiilsidevõrkudes võib edastatav kõne hetkeks katkeda näiteks tugijaama vahetamisel või ajutiste leviprobleemide tõttu ( telefon liigub nt läbi betoonsilla alt ) . Katke mõju sõltub oluliselt ajahetkest , täpsemalt , “ kaduma läinud ” häälikust ja selle olulisusest kõne mõistmisel . Üldiselt ei ole katked üle <arv> ms soovitavad . IP-SIDEVÕRKUDE OMADUSED IP-protokollistik loodi teatavasti sõjaliseks otstarbeks oludesse , kus sideliinid võivad katkeda ja osa edastatavast infost kaduda . Need tingimused on muutunud olulisteks võrguseadmete disaini alusteks . Nimelt ei ole võrguseadmetel keelatud suurel koormusel ignoreerida osa sissetulevatest pakettidest , mistõttu reaalses elus esineb tihti situatsioone , kus osa edastatavatest pakettidest lihtsalt “ kaob võrku ” . Protokollid nagu TCP , mis garanteerivad info veatu kohalejõudmise , kasutavad veakontrollikoode ning paketi kadumise või transmissioonivea korral uuestiedastamist . IP-võrkudes varieerub edastatav info pidevalt . Iga kanal kannab nt internetis korraga paljude kasutajate liiklust , mistõttu selle koormus varieerub ajas oluliselt ja pidevalt . Samamoodi varieeruvad kõigi seda kanalit läbivate infovoogude mahud kanali kogumahust murdosani läbilaskevõimest . See on IP-võrkude oluline erinevus paljudest teistest võrkudest , k.a. telefonivõrgust - võrk ei garanteeri üksiku infovoo minimaalset mahtu . Võrkudes nagu internet on varieeruv suurus ka otspunktidevaheline viivis . Otspunktide vahelist teed võrgus ei määrata ühenduse loomisel , vaid iga üksik pakett suunatakse eraldi . Suurtes tuumvõrkudes esineb tihti , et ka lühiajalise voo paketid ei läbi sama rada ja võivad pärale jõuda vales järjekorras . Kõneliikluse puhul , kus eesmärgiks on kõnelejatevahelise ülekandeviivise minimeerimine , on hilinenud paketid üldiselt kasutud . Niisiis on IP-võrkude puhul tegemist äärmiselt mittedeterministliku kanaliga , kus eksisteerib ainult hulk määramatusi . VoIP jaoks on tarvis aga kindlates piirides püsivaid : ülekandeviivist kõnekatkeid/pakettide kadu pakettide järjestust voo kiiruse minimaalset mahtu Sobivate tingimuste loomine igas IP-võrgus on raske , kuid mitte võimatu . Selleks kasutatavad tehnikad varieeruvad infrastruktuuri arendamisest VoIP-protokollide parendamiseni . Järgnevalt vaatleme mõningaid väga erinevaid meetodeid , kuidas IP-võrkudes VoIP kvaliteeti parendada üritatakse . RSVP Resource ReSerVation Protocol ( RSVP ) on loodud , võimaldamaks rakendusi informeerida ühenduse otspunktide vahelisi ruutereid rakenduse poolt vajatavast läbilaskemahust . RSVP-infovahetus iga ühesuunalise andmevoo jaoks on kaheetapiline . Esmalt saadab andmevoo saatja saajale PATH-teate , mis määratleb ühenduse kvaliteedi nõuded ( nn andmevoo spetsifikatsioon ) . Teade saadetakse ruuterilt ruuterile , ühtlasi salvestades saatja ja saaja vahelise võrgutee . Andmevoo saaja , saades PATH-teate , vastab sellele ressursside reserveerimise teatega RESV . RESV läbib samuti kõiki ruutereid , kusjuures iga ruuter võib reserveerimise kas heaks kiita ( ühtlasi väljuvates ja sisenevates kanalites reserveerides soovitud mahu ) või tagasi lükata . Viimasel juhul on ressursside reserveerimine ebaõnnestunud . RSVP on disainitud töötama ka mitme saaja ( multicast ) keskkonnas . Seetõttu ongi reserveerimisprotseduur “ pööratud ” , sest saadetav voog võib hargneda paljudele saajatele . Ruuteritel on õigus ka RESV-teateid modifitseerida , võimaldades tee erinevatele lõikudele kehtestada erinevad reeglid . Andmevoo ruutimise käigus klassifitseerib iga ruuter paketid reserveeritud ressursse kasutavateks ja traditsioonilisel moel ruuditavateks . Sellele vastavalt jagatakse paketid ka erinevatesse väljundjärjekordadesse , tagades nii koormustundlike andmete edastamise sõltumatuse . RSVP toetus on käesoleval hetkel kõigil suurematel seadmetootjatel ning paljudel multimeediatarkvara tootjatel . Ka RSVP operatsioonisüsteemidesse integreerimine on hästi arenenud . RSVP probleemiks on tuumvõrgu koormuse oluline suurendamine , sest iga üksik ressursikontrollitud andmevoog on ruuterite poolt eraldi töödeldav . Seetõttu pole RSVP hästi skaleeruv ning ruuteritele esitatavad võimsusnõuded on küllalt suured . IP DIFERENTSEERITUD TEENUSED Kuna IP rakenduste omadused on väga erinevad , on IP praeguse versiooni ( IPv<arv> aastast <arv> ) loomisel defineeritud Type of Service ( TOS ) väli eesmärgiga võimaldada rakendustel määratleda edastatava info olulisust ( precedence ) ning omadusi ( multimeedia , interaktiivsed andmed jne ) . Olulisuse määratlusi , kuigi need on algselt standardiseeritud , on eravõrkudes kasutatud mitte eriti standardiseeritud kujul . TOS-i asendusena IPv<arv> ning vaikselt rakendatavas IPv<arv> võrgus on standardiseeritud diferentseeritud teenuste ( DS ) väli . See väli võimaldab defineerida <arv> erinevat paketi käsitlemise meetodit ( per hop behaviour , PHB ) vastandina TOS-i kolmele kattuvale liikluse klassile . Iga PHB kohta spetsifitseeritakse ruuteri käitumine . Praeguseks on standardiseeritud järgmised PHB tüübid :  Nagu näha , on eelisedastuse PHB sobiv kõneliikluse puhuks - õige rakenduse korral saavutame võrgus minimaalse viivise . Samuti on eelisedastuse puhul pakettide kadumise tõenäosus väiksem . DS-i rakendamine on praegu veel uuringute objekt , seetõttu pole olemasolevates võrkudes ka DS-i laialdast tuge . Seadmetootjad loevad aga DS-i rakendamist väga oluliseks , et võimaldada IP-põhistes võrkudes senisest determineeritumat teenust . DS on väga lähedalt seotud ka juba aastaid praktiseeritud liikluse vormimise ( traffic shaping ) meetoditega . Võrreldes RSVP-ga on DS-i eelised suurtes võrkudes silmanähtavad . Ruuterid ei pea enam jälgima üksiku andmevoo parameetreid , vaid käituvad liiklusega vastavalt selle klassile . Samas kaob RSVP poolt pakutav üksiku voo parameetrite määramise võimalus . ADAPTIIVSED KODEKID Kõne kui analooginformatsiooni kodeerimine digitaalsele kujule pakub lugematuid võimalusi , mis on realiseeritud erinevates kodekites . Tüüpiline audiokodek teisendab kõnet esitava analoogsignaali digitaalkujule , mida tuleb siis edastada ja esitada kindlaksmääratud kiirusel . Kiirus varieerub tavaliselt <arv> kbps ja <arv> kbps vahel . Kui kõnevoo läbilaskekiirus võrgus langeb alla kodeki kiiruse ( paketid kaovad või hilinevad ) , ei ole reaalajakommunikatsioon võimalik . Reaalsetes rakendustes tähendab võrgu läbilaskevõime langus tavaliselt kõne katkemist saaja poolel , vahel ka kunstliku pausi tekkimist . Kui kodek on kõnet sünteesiv , on võimalikuks tulemuseks ka hetkeline kõnekvaliteedi langus . Kuigi kaasajal kasutatakse kõne edastuseks valdavalt fikseeritud kiirusega andmevooge , teostatakse uuringuid ka võrgu tingimustele adapteeruvate kodekitega . Siin on eelkõige eesmärgiks säilitada edastatav infovoog võrgutingimuste muutudes , varieerides edastatava info kvaliteeti . Adapteeruvate kodekitega on eriti palju tööd tehtud video edastamise vallas , kus suuremad andmemahud pakuvad oluliselt raskemaid probleeme . Adaptatsiooni püütakse saavutada hierarhilise kodeerimise ning saaja tagasisidega . Hierarhilise kodeerimise meetodid eraldavad kõnest mõistmiseks olulise ja väheolulise osa . Näiteks inimese kõnetrakti modelleerivates CELP-kodekites jaguneb digitaalinfo väikesemahuliseks põhiosaks ning realismi suurendavaks “ müra ” osaks . Hierarhilises koodis võib mitmes järjestikuses paketis edastada sama põhiosa koos tükeldatud “ müra ” osadega . Kui mõni nendest pakettidest võrgus kaob või hiljem kohale jõuab , saab kõnet sellegipoolest esitada , interpoleerides “ müra ” -osa näiteks olemasoleva info baasil . Tagasiside kasutamisega saab kodeerimiskiirust varieerida vastavalt võrgutingimustele ( jällegi kvaliteedi hinnaga ) . Võrgukoormuse ühtlase jaotuse saavutamiseks proovitakse tagasiside algoritme saada toimima sarnaselt enimkasutatava transpordiprotokolliga TCP . See vähendab võimalust , et TCP ja kõneliiklus teineteist lämmatada võiksid . IP-võrkudes on väga oluline ka edastatavate pakettide omavaheline sõltumatus , sest vastasel juhul ületab informatsiooni kadumise protsent alati pakettide kadumise protsenti . Varieeruva kodeerimiskiirusega on näiteks MPEG-seeria kodekid MPEG-<arv> ja MPEG-<arv> . VÕRGU PLANEERIMINE VoIP VAJADUSTEKS Teades , et planeeritavas võrgus hakkab toimuma nii kõne- kui andmeliiklus , saab võrgu loomisel ka sellega arvestada . Tavaliselt taandub niisugune arvestamine garanteerimisele , et VoIP jaoks on saadaval piisav ülekandemaht . Samuti proovitakse kasutada meetodeid , mis väldivad kõneliikluse lämmatamist andmeside poolt . Praktikas kasutatakse laialdaselt spetsiaalsete võrkude loomist VoIP jaoks , mis on täiesti mõeldav , kui tegemist on näiteks firma telefonivõrgu asendamisega VoIP-süsteemiga . Kuigi see ei too esile kõiki IP-võrkude eeliseid , saab siin tänu paremate kodekite kasutamisele olulise eelise tavalise digitaalse telefonivõrgu ees . VoIP vajadusi teades võib võrku sobivamaks teha veel mitmel moel , näiteks eraldades kaugtraktides eraldi kanalid kõne- ja andmeliikluse jaoks ning kasutada siis ruuterite filtreerimisomadusi , et kõneliiklust andmeliiklusest eraldada . Sellised meetodid toimivad ainult juhul , kui VoIP-rakendus on võrgu planeerijale teada ning teisi rakendusi ei kasutata . VoIP jaoks vajalikku minimaalset ülekandeviivist saab saavutada , planeerides võrgu tähttopoloogiaga ühe või mitme täielikult ühendatud tähena . Sellisel juhul on kahe punkti vaheline “ hüpete ” arv minimaalne , kuid vajalike ühenduste arv optimaalne . Loomulikult vajab selline topoloogia tähtede keskmetes piisavalt võimsaid seadmeid . LÕPETUSEKS Kuigi VOIP on juba aastaid kasutusel olnud , tekitab ta endiselt probleeme . Peamised probleemid tekivad kõneliiklusele nii vajalikest garanteeritud võrgu omadustest nagu võrguviive ja garanteeritud läbilaskevõime . Vaadeldud tehnikad nagu RSVP-protokoll , diferentseeritud IP-teenused ja adaptiivsed kodekid lahendavad probleeme , kuid igaüks isemoodi . Arvatavasti tekib lähiajal uusi lahendusi , mis kombineerivad nende tehnikate meetodid ja lisavad sinna uusi - kõik parema teenusekvaliteedi nimel . Pole olemas ühte , kõiki probleeme lahendavat protokolli või tehnikat , pigem jõutakse optimaalse lahenduseni mitmeid meetodeid kombineerides . On näha , et telekommunikatsiooni raskekaallased nii operaatorite kui seadmetootjate hulgas pööravad järjest rohkem tähelepanu VoIP teenustele ja nende ühitamisele traditsioonilise telefoniga ühelt poolt ning interneti ja muu andmesidega teiselt poolt . Eriti aitavad sellele kaasa globaalselt aktsepteeritud tehnoloogiad nagu näiteks <arv>. põlvkonna mobiilside , mis on samuti IP-põhine . Olen kindel , et aeg , mil telefonikõned IP kaudu muutuvad igapäevaseks , on lähemal , kui julgeme loota . Usutavasti on ka tarbija hinnang teenuse kvaliteedile siis positiivne .  Tõlkinud Vello Hanson I.Hannula , R.Linturi / SADA NÄHTUST <arv> - <arv> / Virtuaal-Helsingi ja kübermutt <arv> Jänese aasta Islami aasta <arv> Maailma rahvaarv <arv> miljardit Aafrikas , Hiinas , Indias ja Lõuna-Ameerikas ägedaid näljarahutusi Levivad uued viirushaigused &gt; Tuberkuloosi sureb veel <arv> miljonit inimest Võimsuslaserid levivad . Terroristid kasutavad neid mh satelliitide hävitamiseks Tehisisikud leevendavad videotelefonteenuste ummistusi Ära raiska oma energiat - Enbody salvestab selle Paljureklaamitud termomuundur tappis prantsuse turisti Potentsiautomaat vähendab mõnuainete pruukimist Kõik konfidentsiaalsed kõned ainult ametnikuvõrgu kaudu Patentimistestide aruanne : tõlkemüts Transcap Soome ja Rootsi jäävangist vabaks Lõpptulemuseks on , et me kasvatame tervetest ajusugupõlvedest väärtuseinvaliide , indiviide , kes teavad palju , kuid kellel ei ole võimet kasutada teavet ja energiat õigel viisil . Matti Bergström . Laps - meie viimane ori . <arv> CyberTimes - <arv>.<arv>.<arv> TEHISISIKUD LEEVENDAVAD VIDEOTELEFONTEENUSTE UMMISTUSI Tehisisikute kasutamine on kutsunud esile vastuolulisi reaktsioone . Paaril viimasel aastal on tehisisikute kasutamine levinud paljudel töödel . Videotelefonteenustes on nad kaasa teinud ainult mõne kuu , kuid juba praegu on neid ägedalt kritiseeritud . Videotelefonteenuste tehisisikud on spetsiaalselt selleks otstarbeks väljatöötatud õppimisvõimelised programmid . Nende põhivarustus on valmistatud tehases , õppimine aga toimub teenusenumbrile sisenevaid kõnesid kuulates , sest paljude telefoni kaudu antavate teenuste puhul on peaaegu kõik küsimused tüüpilised küsimused . Pärast pikemat jälgimist õpib tehisisik tuvastama küsimusi , millisel kujul neid ka ei esitataks . Ta oskab ka moodustada täpsustavaid omapoolseid küsimusi ja seadma oma näoilmet olukorrale vastavaks . Tehisisikud on ilmunud videotelefonteenustesse eeskätt oma odavuse tõttu . Pealegi on praegusel ajal raske saada sellele tööle piisavalt teenindusvalmis inimesi . Näiteks alustas tervisetoidu firma Health And You Ltd. videotelefonteenustega <arv> kuu eest , kasutades vastajaina inimesi . Neid ei saadud aga piisaval arvul ja teenindustelefonid ummistusid juba algusest peale tugevalt . Seetõttu mitmekümnekordistus klientide kaebuste arv lühikese ajaga . Nüüd tellis toidufirma MacPeachilt <arv> selleks otstarbeks sobivat tehisisikut . Need on juba koolitatud ja esimesed neist alustasid tööd eile . Tehisisikutele osaks saanud vastuvõtt on olnud vastuoluline . Health And You Ltd. on esimeste katsete järel nendega rahul , kuid ametiühingud on nõudnud tehisisikute kasutamisele rohkesti tingimusi ja piiranguid . Peamine ja juba ammune on nõue , et firmad peaksid vähendama tehisisikute kasutamist siis , kui tööhõivesituatsioon halveneb . Teine nõue on see , et firmad peaksid tehisisikute eest maksma omamoodi sotsiaalmaksu , millega rahastataks näiteks tööpuudusest või firma pankrotist tulenevaid kulutusi . Ka avalikkuse suhtumine on vahelduv . Osa inimesi on rahul sellega , et teenindamine on endisest kiirem . Osa aga kurdab , et mõnedel juhtudel ei saa tehisisik küsimustest aru . Sellisel juhul tuleb kliendil oodata , kuni asjast teadlik inimene vabaneb teda teenindama . Mõned kliendid on kaevanud sedagi , et tehisisikud ei taju huumorit ega naljatamist , vaid võivad üsnagi kauaks jääda asjatult otsima oma andmebaasist õiget käitumismalli . Uudis Compumedias - <arv>.<arv>.<arv> PALJUREKLAAMITUD TERMOMUUNDUR TAPPIS PRANTSUSE TURISTI Soojamuundusülikonda kasutanud prantsuse turist oli külmunud surnuks alpionnis šveitsis . Prantslase kasutatud soojamuundur Enbody salvestab keha soojuse ja muundab selle elektrienergiaks . Õnnetuse põhjustas šveitsi ametiisikute teatel muunduri programmiviga . Muundur tõlgendas alpionni jahedust troopilise kuumusena ja eemaldas ohvri kehast nii palju soojust , et uinunud mees suri hüpotermiasse . Enbody reklaamid räägivad , et seade reguleerib kehast eemaldatava soojuse hulka vastavalt ümbritseva õhu temperatuurile . Seadme valmistaja on juhtumi puhul esinenud kahetsusavaldusega , kuid ühtlasi juhtinud tähelepanu sellele , et seade oli läbinud isegi EL-i Testiameti testid , mis on tuntud oma ranguse poolest . “ Kahjuks pole me ikka veel vabanenud inimvea võimalusest , ” ütles valmistaja esindaja . Prantsuse tarbijaorganisatsioonid on juba nõudnud Enbody kõrvaldamist turult . Geenijärelevalve Ameti sisemine ringkiri - <arv>.<arv>.<arv> KõIK KONFIDENTSIAALSED KõNED AINULT AMETNIKUVõRGU KAUDU EL-i asutustest leitud telefonikuuldeviiruste tõttu on kehtestatud kitsendusi telefonikäitumisele . Kõik konfidentsiaalsed kõned peavad nüüdsest peale aset leidma kinnise ametnikuvõrgu kaudu . Viiruseteateid on viimase poole aasta jooksul tulnud üha suuremast arvust asutustest . Kettkiriviirused suudavad nakatada kõiki ala standardile vastavaid lõppseadmeid . Nad on võimelised tungima süsteemide kõnetuvastusplokkidesse ja suudavad petta kõiki tavalisemaid viirusekontrolli meetodeid , isegi VirusDel C-d . Äsja leitud viirus on professionaalne modifikatsioon sellest vembuviirusest , mis tekitas möödunud aastal suurt segadust , lisades telefonikõnedesse omapoolseid kommentaare kõnedes käsitletavatel teemadel . Praegu saadab viiruse uusim variant elektronposti kohtadesse , mille aadresse pole seni õnnestunud välja selgitada . EL-i infoturbeameti teatel on seda viirust väga raske tõrjuda , sest ta suudab muuta oma tuvastusandmeid ja kõnelda teiste võrgus olevate viirustega . Kui viirus tuvastab tõrjeprogrammi , väljub ta automaatselt masinast . Ühtlasi käsib ta mõnel teisel võrgus oleval viirusel end juhusliku aja möödumisel tagasi toimetada . Infoturbeamet ja mitmed rahvusvahelised IT-firmad püüavad leida viiruse tõrjeks universaalseid lahendusi . Infoturbeamet nendib siiski , et korraliku lahenduseni ei jõuta enne , kui Microsoft võtab probleemi tõsiselt ja kõrvaldab oma süsteemidest viirustele vajalikud omadused . Microsoft seda ilmselt teha ei taha , sest märkimisväärne osa ta enda rakendustest lakkaks sel juhul töötamast . Infoturbeamet on kindluse mõttes alustanud muude süsteemivalmistajatega läbirääkimisi asendustarnete kohta - juhuks , kui Microsoft ei nõustu vajalike parandustega . Lisaks ametnikuvõrgu kohustuslikkusele on infoturbeamet kehtestanud muidki ettevaatusmeetmeid . Kõnedeks ei tohi kasutada ala standardile vastavaid mikroarvuteid . Neid ei tohi telefonikõnede ajal isegi läheduses olla . Tuleb ka silmas pidada , et sideliikluse krüptimine ei aita vältida viiruseohtu ega telefonikõnede pealtkuulamist . Viirused kopeerivad masinates endile kasutaja õigused ja suudavad seetõttu tungida šifritest läbi ja saada juurdepääsu andmetele . Lisaks ametnikuvõrgule on kõnede jaoks veel teinegi tee . Kõik GSM-võrgu telefonid ja Nokia koletistelefoniks nimetatav mälutelefon on turvalised . GSM-võrgu andmesideühendus on nii aeglane , et viirusel ei õnnestu seda nakatada ega selle kaudu suhelda . Koletistelefonis aga on Nokia tütarettevõtte GeoWorksi tarkvara , mida viirus ei suuda nakatada . Patentimistestide aruanne - <arv>.<arv>.<arv> PATENTIMISTESTIDE ARUANNE : TõLKEMüTS TRANSCAP Patenditaotluse nr. : FIN-<arv>-<arv>-<arv>-<arv>-<arv> Seadme valmistaja : Micronokia Ltd. Testija : EL-i Testimisamet / Simulatsiooniosakond / Jack Tree Assisteeris : Londoni Ülikool , keeleteaduskond Seadme kirjeldus Transcap on nelja eri funktsiooni kombinatsioon : kõnetuvasti , milles on fraktaalmuundur aeglustus-saate-vastuvõtumoodul ( ASV ) tõlkemoodul sõnastiku- ja semantikafailidega simulaator , mis muundab tõlke taas kõneks . Seadme kasutamine Seade pannakse pähe nagu müts . Vestluspartneril peab olema samasugune müts , muidu tuleks kasutada valjuhääldit ja see häiriks ümbrust . Kahe Transcap-mütsi kasutamine tagab häireteta omavahelise suhtluse ka lärmakates tingimustes . Isik A ja isik B kõnelevad eri keeltes . Isiku A kõne - näiteks hiinakeelne - läheb kõnetuvastisse , sealt ASV-moodulisse , milles on keelespetsiifiline aeglustusmälu . See on vajalik seetõttu , et eri keelte lausekiirused ja -struktuurid erinevad üksteisest . ASV-moodul saadab digitaalse aeglustatud hiinakeelse sõnumi isiku B ASV-moodulisse , mis tõlgib selle B enda keelde , näiteks saksa keelde . Isik B kuuleb oma seadmest analoogkujule muundatud saksakeelset tõlget . Raadiosageduste direktiivi põhjal väljaantud loa ( EU-RFD-RLP-<arv>-<arv>-<arv>-ASO-Y ) kohaselt ei tohi saatja signaal levida kaugemale kui <arv> meetrit , kuid näiteks loomulikel koosolekutel ( mitte aga virtuaalsetel ) tohib koosolekukoha oma võimenditega signaali kuni viiekordselt tugevdada . Testimistulemused Tehniliselt vastas seade raadiosagedusloa nõuetele . Saate kaugus ei ületa <arv>,<arv> meetrit . Kui seade on pähe pandud , ei kosta muud ümbruse helid . Seetõttu teeme ettepaneku , et seadet ei tohi kasutada olukordades , kus see võib olla ohtlik - näiteks liikluses ja häälega juhitavatel töödel . Seadme valmistaja teatel valmib järgmisel aastal uus , täiustatud mudel , milles on kaksikkuulde võimalus . Seadme tõlkefunktsioon oli põhimõtteliselt rahuldav peaaegu kõigis ta holomällu salvestatud keeltes . Tõlked olid sageli konarlikuvõitu , kuid alati raskusteta arusaadavad . Suurimaks probleemiks nenditi ebamugavalt pikk tõlke ooteaeg . Näiteks saksa keelest hiina keelde tõlkimisel olid tõlkepausid peaaegu niisama pikad kui tõlgitud laused . Teisalt tuli hiina keelest saksa keelde tõlkimisel oodata hiina keele kõnelejal , sest aeglustusmälu teatas , et ta pole jõudnud piisavalt kiiresti tõlkida saksa keelde . Ooteaja pikkust mõjutab ka kasutaja kõnelemiskiirus . Teatud murdelised ja uudissõnade hulka kuuluvad väljendid tõlgiti nii , et nad jäid arusaamatuiks . Teine probleem oli varjundite tõlkimine . Näiteks ei olnud soomekeelsele sõnale “ perkele ” ta kõigis tähendustes piisavalt varjundlikke ja jõulisi tõlkevasteid . Valmistaja kaitses end väitega , et see sõna on vägisõnana juba kogu maailmas üldkasutatav ja seetõttu ei tarvitse teda selles tähenduses tõlkidagi . Soovitus Soovitame patenditaotluse aktsepteerida järgmistel tingimustel . Seadet ei tohi kasutada liikluses , kõnega juhitavas töös ega muus sellises olukorras , kus kuuldavuse piiratus võib olla ohuks . See märkus tuleb trükkida seadme paremale küljele . Seade ei sobi täpseteks tõlgeteks , näiteks tähtsate virtuaalsete või loomulike koosolekute ametlikeks simultaantõlgeteks . See märkus tuleb kanda seadme juhendisse . Jack Tree Osakonnajuhataja / EU-ASCO-<arv>-<arv>-<arv>-SSO Testimisamet / Simulatsiooniosakond Lisad <arv> näidiseksemplari Moodulstruktuuri ruumiliselt kirjeldav programm Kasutusel olevate keelte ja nende aeglustussuhete maatriks Raadiosagedusloa koopia Ahto Buldas , Küberneetika AS vanemteadur Allkirjad elektroonilistel dokumentidel : vääramatu tõenduse algoritmidest Digitaalallkirja turvalisuse tagamiseks on kaks aspekti : ( <arv> ) allkirja andmiseks kasutatava salajase võtme turvaline haldus ( <arv> ) allkirja kontrollimiseks kasutatava avaliku võtme usaldusväärne levitamine kõigile potentsiaalseile kontrollijaile . Teise ülesande lahendamiseks vajalikku tehnilist ja organisatsioonilist keskkonda nimetatakse avaliku võtme infrastruktuuriks ( Public Key Infrastructure , PKI ) . Avaliku võtme leviku probleeme käsitleti ka eelnevates käesoleva seeria artiklites [ Buld<arv> , Buld<arv> ] . Seekord vaatleme lähemalt ja detailsemalt meetodeid , kus Sertifitseerimiskeskus ( Certification Authority - CA ) levitab avalike võtmete kehtivusinfot , kasutades teatud kolmandat osapoolt , nn Valideerimiskeskust ( Validation Authority - VA ) . Lähemalt tutvustatakse Naori ja Nissimi poolt pakutud skeemi , mille lühitutvustus esitati juba artiklis [ Buld<arv> ] ja milles sertifikaadid on esitatud Merkle'i autentimispuuna . Kirjeldatakse ka AS Küberneetika teadlaste poolt pakutud uut skeemi , mis rahuldab rangemaid turvanõudeid ( nn vääramatus , undeniability ) . <arv>.<arv>. SISSEJUHATUS Klassikalise avaliku võtme infrastruktuuri võib lihtsustatult esitada kui avalikku andmebaasi S , milles olevad andmed ( kehtivad/tühistatud sertifikaadid - seose “ isik/võti ” kandjad ) pä- rinevad usaldatavalt sertifitseerimiskeskuselt ja mida CA uuendab kindlate ajavahemike järel . Soovides teada , kas sertifikaat numbriga x on kehtiv , võib iga verifitseerija laadida avalikust kataloogist endale baasi S ja kontrollida kas või mitte . Andmebaasi S koopia on tavaliselt varustatud : ( <arv> ) CA digitaalsignatuuriga volitamatute muudatuste ärahoidmiseks ( <arv> ) nn värskustempliga - ajatempliga , mis tõestab , et verifitseerijale pole ründaja esita- nud andmebaasi S mingit vana ( kunagi kopee- ritud ) seisu , mille järgi sertifikaat x veel kehtis , ehkki ta on küsimise hetkel juba tühistatud . Paljudes praegustes rakendustes sellest ka piisab , kuid vahel võib vaja minna efektiivsemaid ja usaldatavamaid lahendusi . Efektiivsus . Kui välja antud sertifikaatide hulk muutub väga suureks , siis võib andmebaasi S kataloogist laadimine muutuda aeglaseks ja ressursimahukaks ning seega vastuvõtmatuks suurele osale süsteemi kasutajatest . Tühistusnimekirjadega seotud kulutuste vähendamiseks kasutavad paljud uuemad süsteemid [ AiLo<arv> , Koch<arv> , Mica<arv> , NaNi<arv> ] vahendajat - Valideerimiskeskust ( Validation Authority - VA ) , kes laeb endale avalikust kataloogist baasi S koopia ning vastab kasutajate kehtivuspäringutele lühikese ( suurusega O ( log|S| ) ) tõestusega P ( x , S ) , mis ütleb , kas sertifikaat x kehtib või mitte . Tõestuse verifitseerimiseks läheb lisaks tõestusele endale vaja ainult veel baasi S teatud tüüpi krüptograafilist lühendit , mida tähistame edaspidi D ( S ) . Oluline on märkida , et kui lühend D ( S ) on CA poolt signeeritud , siis ei ole tõestuse verifitseerimisel vaja eeldada vahendaja VA usaldatavust . Usaldatavus . Ehkki üldiselt eeldatakse , et CA on nn usaldatav kolmas osapool ( Trusted Third Party - TTP ) , võivad süsteemi kasutajad ikkagi soovida lisakinnitust , et CA on toiminud õigesti . Põhimõtteliselt on ju võimalik , et CA ja VA astuvad sobingusse kliendi vastu ning annavad klientidele mingi sertifikaadi x staatuse kohta üksteisele vasturääkivaid tõestusi . Seesuguste pettuste raskendamiseks toome sisse uue osapoole - Publitseerimiskeskuse ( Publication Authority - PA ) , kes perioodiliselt avaldab andmebaasi S lühendit D ( S ) mingis laialtlevinud ja usaldatavas meedias . Avaldamise kasulikkus turbe seisukohalt tuleneb asjaolust , et avaldatud lühendit D ( S ) saab võtta kui andmebaasi S “ ametliku versiooni ” esindajat . Paneme tähele , et miski ei takistaks muidu VA-l esitamast erinevatele klientidele erinevaid lühendeid ja seega produtseerida ka vasturääkivaid tõestusi . Kui pärast lühendi publitseerimist ei ole kellelgi võimalik moodustada kahte vasturääkivat tõestust , siis me ütleme , et süsteem tagab vääramatu tõenduse ( undeniability ) . <arv>.<arv>.TÕENDUSALGORITMID JA AKUMULAATORID Tõendusalgoritm ( ehk autenditav sõnastik ) on krüptograafiline primitiiv , mida võib vaadelda kui algoritmide kolmikut ( D , V , P ) , kus : ( <arv> ) D on nn lühendialgoritm , mis , saades sisendiks mingi andmehulga S , leiab fikseeritud pikkusega ( tüüpiliselt paarsada bitti ) lühendi d = D ( S ) ( <arv> ) V on nn verifitseerimisalgoritm , mis , saades sisendiks elemendi x , lühendi d ja tõestuse p , väljastab vastuse V ( x , d , p ) hulgast ] <arv>,<arv> , Viga } ( <arv> ) P on nn tõestuse leidmise algoritm , mis , saades sisendiks elemendi x ja andmehulga S , väljastab tõestuse p = P ( x , S ) nii , et V ( x , d , p ) on <arv> või <arv> sõltuvalt sellest , kas x kuulub hulka S või mitte . Turvatingimusena nõutakse tavaliselt , et kehtiks : kollisioonivabadus , collision resistance , st piiratud arvutusvõimsusega vastasel A peab olema raske leida kolmikut ( S , x , p ) , nii et V ( x , D ( S ) , p ) määrab elemendi x kuuluvuse hulka S ebakorrektselt , st näiteks vastab <arv> , samal ajal kui x tegelikult kuulub hulka S . CA haldab tühistatud sertifikaatide andmebaasi S , mida ta hoiab näiteks avalikus internetisaidis koos signeeritud lühendiga d = D ( S ) . Saidi haldur ( kataloogiteenus ) suhtleb klientidega , vastates mis tahes päringule x kolmikuga ]d, SigCA( d ) , P ( x , S ) } , kus SigCA( d ) tähendab CA signatuuri . Kõik kliendid saavad verifitseerimisprotseduuri V abil kontrollida sertifikaatide kehtivust . Meetodi efektiivsus tühistusnimekirjadega võrreldes seisneb selles , et tõestus P ( x , S ) on üldjuhul oluliselt väiksem kui S ise ja seetõttu on kontrolliprotseduur palju efektiivsem kui kogu nimekirja läbivaatus . Tõendusalgoritmi mõiste on tekkinud alles hiljutistes PKI-alastes töödes [ Koch<arv> , NaNi<arv> , BuLL<arv> ] ja toetub varem defineeritud nn ühesuunalise akumulaatori mõistele [ BeMa<arv> , Nyb<arv>a , Nyb<arv>b , BaPf<arv> ] ning nn Merkle'i autentimispuu mõistele [ Merk<arv> , Merk<arv> ] . <arv>.<arv>. NAORI JA NISSIMI AUTENDITAV SÕNASTIK Tõendusalgoritmi konstruktsioon ( nn autenditav sõnastik , authenticated dictionary ) , mis pakuti välja <arv>. aastal Naori ja Nissimi poolt [ NaNi<arv> ] , kasutab dünaamilisi andmestruktuure , näiteks <arv>-<arv>-puud ja AVL-puud ( vt [ Knut<arv> ] ) , mille tippudesse on lisatud krüptograafilise räsifunktsiooni ( hash function ) abil moodustatud kontrollsummad . See lubab saada tõestusi pikkusega | P ( x , S ) | = O ( log |S| ) ning tagab ka sõnastiku kiire uuendamise võimaluse . Vaatleme lihtsat näidet , kus S = ] <arv>,<arv> , <arv>,<arv> } . Kõigepealt järjestab CA hulga S suuruse järjekorras ning seejärel ehitab Merkle'i autentimispuu ( vt joonis <arv> ) , kus hulga S elemendid on lehtedeks . Muud tipud moodustatakse krüptograafilise räsifunktsiooni H abil järgmiselt . Tipp H <arv> arvutatakse kui lühend H <arv> = H ( <arv>,<arv> ) , tipp H <arv> kui lühend H <arv> = H ( <arv>,<arv> ) ja juurtipp H <arv> kui lühend H <arv> = H ( H <arv> , H <arv> ) . Näiteks tõestus P ( <arv> , S ) , et arv <arv> kuulub hulka S , on esitatav formaalselt funktsioonina P ( <arv> , S ) ( ) : = H ( H ( <arv> , ) , H <arv> ) , kus täpp tähendab argumenti ning mille verifitseerimine seisneb kontrollis , et P ( <arv> , S ) ( <arv> ) = H ( H ( <arv>,<arv> ) , H <arv> ) = H <arv> . Teise näitena P ( <arv> , S ) ( ) : = H ( H <arv> , H ( , <arv> ) ) , millele kontrollvõrrand on P ( <arv> , S ) ( ) = H <arv> . Tõestamaks , et , piisab , kui esitame tõestused P ( x <arv> , S ) ja P ( x <arv> , S ) , nii et x <arv> ja x <arv> on naaberlehed ja x <arv> ≤x≤ x <arv> . Näiteks kui tahame tõestada , et <arv> S , tuleb esitada tõestused P ( <arv> , S ) ja P ( <arv> , S ) . Tõepoolest , <arv> ja <arv> on naaberlehed ja <arv>&lt;<arv>&lt;<arv> . Negatiivsed tõestused Naori-Nissimi skeemis töötavad juhul , kui CA tõepoolest järjestab hulga S korrektselt . See eeldus on klassikalistes süsteeemides võetud kui osa CA usaldatavuse eeldusest . Kui usaldatavust mitte eeldada , siis selgub , et CA koos VA-ga saavad põhimõtteliselt kliente petta järgmisel kahel viisil : <arv>. CA signeerib andmebaasist S erinevad versioonid S <arv> , S <arv> , ... , Smnii , et näiteks mingi sertifikaadi x korral x S <arv> , aga x S <arv> . VA võib siis näiteks ühele kliendile esitada x staatuse S <arv> kohaselt ja teisele samal ajal S <arv> kohaselt . Nii saab korraldada mitmesuguseid üsna praktilisi pettusi . <arv>. CA järjestab hulga S valesti , misjärel VA on võimeline esitama sertifikaadi x kohta vasturääkivaid tõestusi ühe ja sama S versiooni piires , st leiab tõestused p ja q nii , et V ( x , D ( S ) , p ) = <arv> ja V ( x , D ( S ) , q ) = <arv>. Teise ründe selgituseks vaatleme lihtsat näidet . Olgu S = ] <arv>,<arv> , <arv>,<arv> } ja CA kasutab Merkle'i puu moodustamisel ebakorrektset järjestust ( <arv> , <arv> , <arv> , <arv> ) . Sel juhul näitavad tõestused ( vt joonis <arv> ) P ( <arv> , S ) ( ) = H ( H <arv> , H ( , <arv> ) ) P ( <arv> , S ) ( ) = H ( H <arv> , H ( <arv> , ) ) , et <arv> S , mis on ilmselt vale . Seega ei ole vääramatuse tingimus Naori-Nissimi süsteemis täidetud . <arv>.<arv>. VÄÄRAMATU TÕENDUSE ALGORITMID Artiklis [ BuLL<arv> ] on esitatud tõendusalgoritm , mis rahuldab rangemat turvatingimust ning mis on tarvilik ( ja piisav ) , et saavutada ülaltoodud usaldatavusnõue ( CA ja VA koos ei saa esitada vasturääkivaid tõestusi ) . Vääramatus , undeniability , st piiratud arvutusvõimsusega vastasel on raske leida nelikut ( x , d , p <arv> , p <arv> ) , nii et V ( x , d , p <arv> ) = <arv> ja V ( x , d , p <arv> ) = <arv>. Vääramatuse tingimus ütleb tegelikult seda , et kui andmebaasi S lühend d on kusagil muutmatult fikseeritud , ei saa keegi esitada elemendi x kohta kahte aktsepteeritavat ja teineteisele vastukäivat tõestust . Kui S on näiteks tühistatud sertifikaatide andmebaas , siis isegi CA ise ei ole võimeline “ tõestama ” erinevatele klientidele vastukäivaid tulemusi sertifikaatide tühistatuse kohta ( loomulikult pärast seda , kui lühend d on publitseeritud ) . Artiklis [ BuLL<arv> ] esitatatud konstruktsioonis esitatakse hulga S elemendid AVL-puuna , mille iga tipp on märgendatud ühe räsiväärtusega , mis saadakse kui sõnumilühend H ( HL, x , HR) , kus HLja HRon vastavalt vasak- ja parempoolse järglase räsiväärtused ( vt joonis <arv> ) . Artiklis tõestatakse , et toodud konstruktsioon võimaldab saada nii negatiivseid kui positiivseid tõestusi ning et ta rahuldab ka vääramatuse tingimust , st tema murdmine on samaväärne räsifunktsioonile kollisiooni leidmisega . Sarnaselt Naori-Nissimi süsteemiga , on ka siin tõestuseks formaalsed avaldised . Näiteks lause <arv> S tõestuseks kasutatakse formaalsest muutujast sõltuvat avaldist : P ( <arv> , S ) ( ) = H ( H <arv> , <arv> , H ( H ( NIL , , NIL ) , <arv> , NIL ) ) Avaldise kontroll on täpselt samasugune kui Naori-Nissimi skeemis , kuid lisaks sellele kontrollitakse võrratusi <arv>   <arv> , st tõestus loetakse korrektseks , kui P ( <arv> , S ) ( <arv> ) = H <arv> ja <arv> asub otsimispuus oma “ õiges kohas ” järjestuse mõttes . Lause <arv> S tõestuseks näidatakse kõigepealt , et element <arv> tuleks puuse lisada elemendi <arv> järglaseks ; seejärel aga näidatakse , et elemendi <arv> parempoolne alluv on tegelikult tühiviit NIL , st tõestusel kasutatakse formaalset avaldist N ( <arv> , S ) ( ° ) = H ( H <arv> , <arv> , H ( H <arv> , <arv> , ° ) ) Tõestuses kontrollitakse tingimust N ( <arv> , S ) ( NIL ) = H <arv> ja võrratusi <arv> <arv> , <arv> <arv>. On oluline tähele panna , et vääramatuse tingimus saavutati ainult seetõttu , et “ defineeriti ümber ” ka hulka S kuuluvuse mõiste . Vääramatu tõestus antakse mitte faktile , et mingi x “ tõepoolest ei ole ” hulga S element , vaid faktile , et elemendi x kuulumist hulka ei ole võimalik korrektselt ( st nii nagu algoritm V seda ette näeb ) tõestada . <arv>.<arv>. KOKKUVÕTE Vääramatu tõenduse algoritmid avavad uue lehekülje usaldusväärse avaliku võtme infrastruktuuri tehnoloogias , sest nad võimaldavad oluliselt vähendada ka Sertifitseerimiskeskuse usalduseeldusi . Ehkki usaldus on kaunis tunne , ei saa teda kasutada eeldusena turva- lisuse tagamisel . Seetõttu on teretulnud kõik tehnoloogiad , mis aitavad vähendada “ usalduse ” kontseptsiooni osatähtsust avaliku võtme infrastruktuuris . Seni pole veel teada teoreetilisi piire , kust alates enam ei saa avaliku võtme infrastruktuurides usaldus- eeldusi vähendada .  Uuno Puus - Küberneetika AS Andmebaaside turvalisus : tavamehhanismid <arv>. SISSEJUHATUS Andmeturbe probleemistik andmebaaside keskkonnas hõlmab turvanõuete sätestamist , ohtude identifitseerimist ning vastava turvapoliitika ja turvamehhanismide väljatöötamist nende ohtude välistamiseks või nende mõju vähendamiseks . Väga üldiselt öelduna on andmebaaside turbe ülesandeks organisatsiooni funktsioneerimiseks vajalike andmekogude ning nende tugikeskkonna püsiva töövõime säilitamine . Andmebaaside turvalisus on olnud aktuaalseks probleemiks kogu maailmas . Just andmebaaside turbel on küllalt keskne koht ka kogu infoturvalisuses , sest andmebaasid sisaldavad enamasti informatsiooni , mis on väärtuslikum suvalisest tarkvaratootest . Samas - erinevalt näiteks andmeedastussüsteemidest - ei ole selles valdkonnas ametlikud standardid kuigi ulatuslikult välja kujunenud ning ka teoreetilised uuringud ei ole pakkumas liiga palju uut . Käesoleva ülevaateartikli esimene osa - tavamehhanismid - on mõeldud , tutvustamaks tavalisemaid käsitlusi andmebaaside turvalisuse kavandamisel ja realiseerimisel , st käsitlusi , mille puhul ei tegeleta turvalisuse tõestamisega . Artikli teine osa - turvamudelid - sisaldab ülevaate rohkem ja vähem tuntud formaalsetest turvamudelitest , mis võimaldavad juba ka tõestatud turvalisust , ning selliste mudelite praktilise kasutuse perspektiividest . <arv>. ANDMEBAASIDE TURVANÕUDED Informatsiooni turvalisuse all mõistame kolme põhilise turvaaspekti - informatsiooni tervikluse , käideldavuse ning konfidentsiaalsuse tagamist . Andmebaaside juures rõhutatakse veel täiendavalt jälgitavuse aspekti . Ka terviklus leiab tavalisest detailsemat käsitlust . <arv>.<arv>. ANDMETERVIKLUS Andmetervikluse nõue andmebaaside puhul tähendab terviklust mitmel eri tasandil . Struktuuri terviklus . Struktuuri terviklus on rikutud näiteks siis , kui hierarhilises struktuuris läheb kaduma kõrgema hierarhias segment , selle allsegmendid aga säilivad . Hõlmab muuhulgas ka viiteterviklust ( viidatav element ei tohi puududa ) ja adresseerimise terviklust . Andmeelementide terviklus ( st kirjete , väljade jne väärtuste olemasolu ja õigsus ) . Tähendab muuhulgas vajadust kaitsta andmeid füüsiliste ohtude , sisestusvigade ja volitamata muutmise või kustutuse eest . Semantiline terviklus - andmete vastavus esitatud piirangutele ( näiteks kuupäev vms ) . Konteksti terviklus - tähendab andmeelementide ajalist konsistentsust , st nende kuulumist samasse värskenduspõlvkonda . Operatsiooniline terviklus - selle all mõeldakse andmete loogilist ( andmekirjelduse loogika mõttes ) terviklust andmetega seotud transaktsioonide käigus . <arv>.<arv>. KÄIDELDAVUS Käideldavus tähendab andmebaaside puhul lisaks süsteemi üldisele käideldavusele ka andmete ( ja vastava ) tarkvara kättesaadavust volitatud kasutajale tema volituste piires ning õigel granulaarsustasemel . Andmebaaside ühiskasutusliku iseloomu tõttu , eriti hajusandmebaaside puhul , eeldab selle nõude täitmine üsna keerukate mehhanismide rakendamist paralleeltöötluse reguleerimiseks . Suurte ja kasutamissageduselt kriitiliste baaside puhul tähendab käideldavuse tagamine ka lisanõudeid varundusele ja taastele . <arv>.<arv>. KONFIDENTSIAALSUS Andmebaasid sisaldavad enamasti ka tundlikke andmeid , st selliseid , mida ei tohi avalikustada . Tundlikkust võivad tingida järgmised tegurid : andmeväärtuste loomuomane tundlikkus ( äri- või sõjasaladused , privaatsuskaitse jne ) andmete struktureerimise loomuomane tundlikkus andmete pärinemine tundlikust allikast andmete deklareerimine tundlikeks andmete tundlikkus varem avaldatu kontekstis . Konfidentsiaalsust on suhteliselt lihtne tagada juhul , kui kogu andmebaas sisaldab ainult tundlikke andmeid . Tunduvalt keerukam on ülesanne siis , kui tundlikud on vaid üksikud andmeelemendid ( kirjed , väljad , atribuudid ) , nendevahelised seosed ja nende kõik või teatavad väärtused . Tundlikuks võib osutuda ka sekundaarne informatsioon , n-ö andmed andmete kohta . Sõltuvalt konkreetsetest tingimustest võib nõutava konfidentsiaalsuse defineerida teataval skaalal , näiteks järgmisel : täpne väärtus - ei tohi avaldada andmete täpseid väärtusi tõenäoline väärtus - ei tohi avaldada andmete tõenäolisi väärtusi piirid - ei tohi avaldada andmete väärtuste võimalikke piire olemasolu/puudumine - ei tohi avaldada informatsiooni andmete olemasolu või puudumise kohta . Sõltuvalt andmete sisust , võivad ühel juhul olla üksikkirjed tundlikud , statistikud ja koondnäitajad aga mitte ( näiteks pangaarvete korral ) , teisel juhul aga vastupidi ( kaitseväe relvaregister ) . <arv>.<arv>. REVIDEERITAVUS Seda nõuet nimetatakse erinevates käsitlustes erinevalt - kas revideeritavuseks , jälgitavuseks , auditeeritavuseks vms. Põhimõtteliselt nõutakse selle juures , et andmebaasisüsteem peab võimaldama mitmesuguste toimingute järelevalvet ja registreerimist , näiteks registreeritakse kõik päringud ning nende tegijad . Selline funktsioon on vajalik mitte ainult turvameetmena , vaid paljude andmebaaside puhul ka arvelduseks ning muudeks baasi ekspluatatsiooniga seotud otstarveteks . Sellest aspektist on ka pääsu reguleerimisel siin andmekaitselisest laiem otstarve . <arv>. ANDMEBAASIDE OHUD Lisaks infotöötlussüsteemide üldistele ohtudele tuleb andmebaaside turvameetmete valimisel arvestada mitmeid spetsiifilisi ohtusid , muuhulgas selliseid , mida tekitavad turvameetmed ise . Kõik need täiendavad ohud avalduvad eriti teravalt hajusates andmebaasides , mis töötavad üle andmesidevõrkude . Andmebaaside ohud võib jagada kolme suuremasse gruppi , mille märksõnad oleksid : andmete lubamatu lugemine andmete lubamatu muutmine ( sh hävitamine ) teenuse katkemine - selle all mõeldakse olukorda , kus volitatud kasutajal ei ole võimalik saada vastust oma päringule või tal ei ole võimalik muuta andmeid , mille muutmiseks tal tegelikult on volitused . Ka ohtude toimed võib jagada vastavalt püstitatud turvanõuetele . Andmeterviklust ohustab ühiskasutuse korral eeskätt samade andmeüksuste üheaegse kirjutuse ja lugemise võimalus , st konflikt väärtuste värskendamise ja kasutamise vahel ; tulemuseks võib olla andmete ajalise konsistentsuse kadu . Terviklust rikub ka võimalus kõrvaldada viidatavaid ja muid sõltuvuslikke andmeelemente . Avariijärgses olukorras võib terviklust rikkuda liiga aeglane taasteprotseduur . Käideldavust võivad ohustada kõik andmetervikluse ja muude nõuete tagamiseks rakendatud meetmed . Näiteks võivad värskenduste reguleerimiseks kasutatavad lukustusmehhanismid teatud olukordades tekitada tupikuid ( deadlock ) . Käideldavust kahandavad andmebaasi kasutamise blokeerimine avariijärgse taaste ajaks ning mitmesugused konfidentsiaalsusteenuseid pakkuvad mehhanismid . Konfidentsiaalsust ohustab järelduslik rünne , mis püüab tuletada tundlikke andmeid mittetundlikest . See rünne võib olla kahesugune : <arv> ) otsene järelduslik rünne püüab tundlike väljade väärtusi leida otsese otsinguga , kasutades päringuid , mis annavad tulemuseks mitu kirjet . Kõige edukam meetod seisneb nii spetsiifilise päringu koostamises , et see klapib täpselt ühe andmeobjektiga . Piltlikult : päritakse “ kõigi meessoost , eesti rahvusest , Tallinnas elavate , vabariigi presidendina töötavate isikute <arv>. a. keskmise sissetuleku ” järele <arv> ) kaudne rünne põhineb tulemuse järeldamisel ühest või mitmest statistilisest tulemist , st näiliselt “ anonüümsest ” statistilisest näitajast püütakse järeldada individuaalseid andmeid , kusjuures analüüs sooritatakse väljaspool andmebaasi ennast . Meetodite hulka kuuluvad : a ) lihtstatistikute ( summa , koguarv , mediaan ) rakendamine ; näiteks võib konstrueerida päringuid , mille vastuste mediaanid lõikuvad ; summa või keskmine võib päringu sobival konstrueerimisel põhineda ainult ühel kirjel jne. b ) päringute kogumi käsitlus loogikavõrrandite ( lineaarse ) süsteemina , mis lahendatakse otsitavate suhtes . Nagu juba mainitud , on konfidentsiaalsust lihtsam tagada juhul , kui kogu andmebaas sisaldab ainult tundlikke andmeid ( nt sõjalistes rakendustes ) . Sellisel juhul piisab enamasti välistest pääsu reguleerimise mehhanismidest , nt operatsioonisüsteemi omadest , nõuded baasiohjuri enda turva funktsioonidele on nõrgemad . Enamasti on aga konfidentsiaalsed just vaid mõned kirjed kogu andmebaasis ( näiteks lapsendamise andmed Rahvastikuregistris ) , millele adekvaatsete turvamehhanismide rakendamine on küllalt keerukas . <arv>. ANDMEBAASI TURVAPOLIITIKA Andmebaasi turvapoliitika on üldine dokument , mis sisaldab juhiseid juurdepääsu reguleerimise süsteemide plaanimiseks ja halduseks . Turvapoliitika defineerib põhimõtted , mille alusel toimub andmetele juurdepääsu lubamine või keelamine , samuti selle , kes annab ja tühistab pääsuõigusi ning milline on õiguste andmise ja tühistamise kord . Põhimõtteliselt lähtutakse kahest aluspoliitikast : minimaalse pääsu poliitika - defineeritakse volitatud kasutajatele lubatud tegevused . Kõik , mis ei ole lubatud , on keelatud maksimaalse pääsu poliitika - defineeritakse keelatud tegevused . Kõik , mis ei ole keelatud , on lubatud . Reeglina on andmebaasi turvapoliitika mingi vahepealne variant , kus mingitele andmebaasi osadele rakendatakse näiteks minimaalseid ja teistele maksimaalseid nõudeid , samuti kombineeritakse neid erinevatele kasutajatele antavate erinevate volitustega . Turvapoliitika võib määrata ära ka selle , kuivõrd rakendatakse andmebaasiväliseid ning andmebaasi enda turvamehhanisme . <arv>. ANDMEBAASIDE TURVAMEHHANISMID Andmebaasi turvamehhanismid peavad tagama turvanõuete täitmise . Teiseks määratluseks võib ka olla : turvamehhanismid peavad tagama , et oleks välditud keelatud juurdepääsu või teenuse lubamine või keeldumine lubatud juurdepääsust või teenusest . Turvamehhanismid koosnevad : <arv> ) andmebaasivälistest mehhanismidest , mille eesmärkideks on turvaintsidentide minimeerimine intsidentidest tulenevate kahjude minimeerimine taasteprotseduuride toetamine <arv> ) andmebaasisüsteemi sisemistest mehhanismidest , milleks on : autentimise ja identimise mehhanismid juurdepääsu reguleerimise ja kontrolli mehhanismid auditeerimismehhanismid . Kui andmebaasi projekteerija peab andmebaasiväliseid mehhanisme vajaliku turvalisuse tagamiseks ise plaanima , siis sisemised mehhanismid on enamasti andmebaasisüsteemi sisse ehitatud , neid tuleb vaid teada ja osata tahta ning kasutada . <arv>.<arv>. OPERATSIOONISÜSTEEMI TURBEVAHENDID Operatsioonisüsteemi turbevahendid kuuluvad andmebaasiväliste mehhanismide hulka . Operatsioonisüsteemi poolt pakutavad turvamehhanismid on : failide perioodiline varundamine ( backup ) - see võib toimuda automaatselt või selle organiseerib süsteemi administraator failide otsepöörduse tõrje tavaliste juurdepääsu reguleerimise vahenditega - vähemasti kõigil võrguoperatsioonisüsteemidel on sellised vahendid olemas mõningane tervikluse kontroll lugemis- ja kirjutusoperatsioonide tasemel . Kui andmebaas on ühtlaste turvanõuetega , st samad nõuded esitatakse kõigi andmebaasi kirjete ja päringute kohta , siis võib küllalt palju ka kasutada operatsioonisüsteemi poolt pakutavaid mehhanisme . Aga ainult operatsioonisüsteemi vahenditega andmebaaside piisavat turvalisust saavutada ei õnnestu . <arv>.<arv>. JUURDEPÄÄSU REGULEERIMINE Andmebaasi juurdepääsupoliitika on valdkond , millega andmebaaside turbe teoreetikud ning turvamudelite koostajad on kõige aktiivsemalt tegelenud ja mille teoreetilisi konstruktsioone vaadeldakse põhjalikumalt artikli teises osas . Juurdepääsu reguleerimise üldiseks põhimõtteks on , et andmetervikluse ja konfidentsiaalsuse tagamiseks peab kasutajate juurdepääs andmebaasile olema diferentseeritud . Selleks rakendatakse andmebaasisüsteemides juurdepääsuloendeid ( access control list , ACL ) , mis defineerivad eri kasutajate või programmide volituste ulatuse näiteks järgmisel skaalal : operatsioonid teatavate andmeväärtustega a ) lugemine b ) lisamine c ) muutmine/kustutus sama , kõigi andmeväärtustega kirjete või väljade lisamine ja kõrvaldamine kogu andmebaasi reorganiseerimine . Lisaks üldistele juurdepääsu reguleerimise mehhanismidele tekitavad pääsu ajutisi kitsendusi muud turvamehhanismid ( paralleelkasutuse regulaatorid , taasteprotseduurid , sisestatavate andmete õigsuse kontrolli mehhanismid ) . <arv>.<arv>. TERVIKLUSE KAITSE ANDMEBAASI VÄRSKENDAMISEL Värskendamise käigus ohustavad andmeterviklust samaaegsed muud pöördused ( sama andmeelemendi värskenduseks või lugemiseks ) ning süsteemi avarii , mis võib jätta värskenduse poolikuks . Paralleelpöörduste konflikti vältimiseks kasutatakse mitmesuguseid lukustussüsteeme ; näiteks lukustatakse fail lugemise vältimiseks enne värskenduse lõppu . Üheaegsete värskenduste konflikti vältida on keerukam , lukustussüsteemid võivad tekitada tupikuid . Muude meetodite hulka kuuluvad liitoperatsioonid - päring värskendusega ( eraldi päringu ja värskenduse asemel ) . Süsteemi avariist tingitud tervikluskao vältimiseks kasutatakse kaheastmelist värskendust . Esimese sammuga valmistab baasiohjur värskenduse ette , kogudes vajaliku informatsiooni ja muud ressursid , kuid ei tee baasis mingeid muudatusi . Kui selles faasis leiab aset süsteemi avarii , ei kahjusta see andmebaasi , kõiki ettevalmistusoperatsioone saab aga taastada ja korrata . Kui ohjur lõpetab selle etapi edukalt , seab ta vastava lipu , mis annab loa alustada teist etappi . Teisel etapil tehakse andmebaasis püsivad muudatused . Süsteemi avarii korral saab süsteemi taastumisel sooritada kõik teise etapi operatsioonid lõpuni . <arv>.<arv>. LIIASUS KAITSEVAHENDINA Andmebaasi sisemise konsistentsuse säilitamiseks rakendavad andmebaasisüsteemid mitmesuguses ulatuses liiasusinformatsiooni . Põhilised meetodid on väljade , kirjete või kogu andmebaasi kontrollkoodid , millede skaala ulatub lihtsatest paarsusbittidest ja kontrollsummadest liiasus-tsükkelkoodide ja veaparanduskoodideni väljade dubleerimine . Kasutatav meetod sõltub andmete tähtsusest . Põhimõtteliselt on liiasusmeetod ka andmebaasi regulaarne varundamine ( backup ) . <arv>.<arv>. ANDMEMONITORID Andmemonitor on baasiohjuri osa , mis pakub terviklusteenuseid . Monitor võib kontrollida sisestatavaid väärtusi , et tagada nende konsistentsust andmebaasi ülejäänud osaga või vastava välja karakteristikutega . On mitmesuguste funktsioonidega monitore : vahemikumonitor ( range comparison monitor ) kontrollib iga uue väärtuse asumist tõepärastes piirides . Väljapoole niisugust vahemikku langevad väärtused lükatakse tagasi ja neid ei salvestata andmebaasis olekumonitor ( state constraints monitor ) kontrollib kogu andmebaasi oleku asumist teatud piirides . Oleku väljumine nedest piiridest tõendab , et mingi väärtus andmebaasis on väär siirdemonitor ( transition control monitor ) jälgib , et enne andmebaasis muudatuste tegemist oleksid täidetud teatavad selleks vajalikud tingimused . <arv>.<arv>. JÄRELDUSRÜNNETE TÕRJE Järeldusrünnete tõrje vahendeid saab rakendada päringutele või andmeüksustele . Nagu nähtub ohtude kirjeldusest , on raske teha kindlaks , kas mingi päring paljastab tundlikke andmeid . Seetõttu tuleb päringute reguleerimine kõne alla eeskätt otserünnete puhul . Üldiselt pole järeldusrünnete tõrjeks olemas mingeid täiuslikke meetodeid . Otsese järeldusründe vältimiseks tuleb tõkestada tulemid , milles väike arv kirjeid moodustab suure protsentosa otsitavast klassist . Lühikujul on tõkestusreegel selline : “ n üksust üle k protsendi ” . Statistiliste järeldusrünnete tõrjeks on sisuliselt kaks moodust - tõkestamine ja moondamine . Tõkestuse korral lükatakse päring lihtsalt tagasi . Moondamisel antakse vastuseks tegelikule väärtusele lähedane , kuid mitte täpne väärtus . Tõkestusmeetodeid : tõkestus protsendireegliga ( “ n üksust üle k % ” , vt. ülal ) väldib teatavate madala sagedusega elementide paljastuse päringu analüüs eeldab päringute ajaloo registreerimist ning keerukate arvutuste sooritamist ; nende alusel otsustatakse , kas päringule anda vastus või mitte . Moondusmeetodeid : kombinatsioonvastus . Üldisema ja individualiseerimata vastuse saamiseks kombineeritakse mitu üksikelementi juhuvalim . Tulemit ei leita kogu andmebaasi alusel , vaid baasist võetud juhuvalimi järgi . Korduvate ekvivalentsete päringutega sooritatavate keskväärtusrünnete vältimiseks kasutatakse ekvivalentsete päringute korral vastamiseks sama valimit juhumoondus . Andmebaasi väärtused moonutatakse väikese juhuvea lisamisega . <arv>.<arv>. GRANULAARSE TURBE MEHHANISMID Üldjuhul ei ole tundlikud mitte andmebaasi teatud kirjed ega väljad , vaid üksikelemendid ( tabelilahtrid ) , st teatud kirjetes võib tundlik olla mingi üks väli ( või mitu välja ) , teistes kirjetes aga teine ( teised ) . Andmebaasi maksimaalse funktsionaalsuse säilitamiseks on sel juhul otstarbekas tervete kirjete või väljade salastamise asemel rakendada granulaarset konfidentsiaalsusteenust . Selle realiseerimiseks on kasutusel mitmeid eri vahendeid . Andmebaasi sektsioneerimine kirjete tundlikkusstruktuuride järgi lihtsustab küll vastavaid turvamehhanisme , kuid muudab keerukamaks ta põhifunktsioonide täitmise . Tervikluslukk ( integrity lock ) defineeriti esmakordselt <arv>. a. USA õhujõudude andmebaaside turbe alasel seminaril . Selle kontseptsiooni kohaselt koosneb andmebaasi iga andmeelement kolmest komponendist : andmeväärtusest endast , tundlikkussildist ja krüptograafilisest kontrollkoodist . Tundlikkussilt on ühene , võltsimatu ja peidetud . Kontrollkood tagab andmeelemendi muutmise tuvastuse . Lisaks kahele ülejäänud elemendile sisalduvad ta arvutuses ka kirje ja välja identifikaatorid . Tundlikkussilt määrab lubatavad operatsioonid . Tundlikkuslukk ( sensitivity lock ) võeti kasutusele <arv>. a. ja on terviklusluku modifikatsioon mingi andmeelemendi ( näiteks kirje ) kaitseks . See kujutab endast kontrollkoodi , mis arvutatakse elemendi identifikaatori ( näiteks kirje numbri ) ja tundlikkussildi alusel . Kommutatiivfilter ( commutative filter ) esitati <arv>. a. ning kujutab endast andmebaasi kasutajaliidest , mis realiseerib turbefunktsioone kahesuunalise filtreerimisega : esimeses faasis teisendab ta päringu turvalisele kujule , teises aga analüüsib vastuse tundlikkust . <arv>.<arv>. ANDMEBAASI KRÜPTEERIMINE Krüpteerimine on põhilisi vahendeid baasis sisalduvate andmete konfidentsiaalsuse tagamiseks . Andmebaasi ühiskasutatavus ning regulaarne struktuur loovad aga teatavaid krüptoanalüütilise ründe võimalusi . Eelkõige on võimalik avatekstiga rünne : kasutaja võib lisada baasile uusi kirjeid , proovides tundliku välja mitmesuguseid väärtusi ja võrreldes neid šifreeritud kujuga . Pärast seda võib ta asendada oma ( krüpteeritud ) volitusandmed kellegi teise omadega . Selliste rünnete tõrjeks võib iga kirje šifreerida erineva võtmega rakendada väljade ahelšifreerimist ; puuduseks on asjaolu , et tavaliste andmebaasioperat- sioonide sooritamiseks tuleb dešifreerida kõik väljad , ka kõrvalejäetavates kirjetes , niisiis pikeneb reaktsiooniaeg . <arv>.<arv>. REVISJONIVAHENDID Kõiki tehinguid registreeriv revisjonipäevik võimaldab lisaks tavalistele sellega saadavatele turvateenustele avarii korral taastada andmebaasi avariieelse oleku viimase varukoopia alusel tuvastada ründeid , mille tõrjeks puuduvad töökindlad mehhanismid ( näiteks järeldusründeid ) . <arv>.<arv>. MUUD MEETMED Lisaks ülalloetletud infotehnoloogilistele vahenditele nõuab andmebaaside tõhus kaitse ka mitmesuguste üldiste ja spetsiifiliste organisatsiooniliste ja turvameetmete rakendamist . Elementaarse lühiülevaate turvameetmetest ja nende paigutusest annab alljärgnev tabel .  <arv>. KOKKUVÕTE Kui andmebaasilt ei nõuta tõestatud turvalisust , saab piisava turvalisuse taseme enamasti tagada järjepideva turbehalduse ning andmebaasisiseste turvamehhanismide teadliku kasutamisega , mida peavad toetama vastavad organisatsioonilised meetmed . Kõrgendatud turvanõuetega süsteemides tuleb aga oma turvalahenduse turvaomadused ka tõestada . Selleks on vaja nii turvanõuded kui nende tagamiseks mõeldud turvamehhanismid formaliseerida , milles aga ei olegi midagi uut , sest tegelikult on ju ka andmebaasidesse sisseehitatud mehhanismide aluseks teatud formaalsed mudelid , enamasti neid lihtsalt ei teadvustata . Ülevaate juba paljudes andmebaasisüsteemides realiseeritud , aga ka uutest turvamudelitest üritame anda artikli järgmises osas . VIITEID Silvana Castano , Mariagrazia Fugini , Giancarlo Martella , Pierangela Samarati . Database security . ACM Press Books ( <arv> ) . Vello Hanson , Ahto Buldas , Tarvi Martens , Helger Lipmaa , Arne Ansper , Viljar Tulit . Infosüsteemide turve I : turvarisk . Tallinn , <arv>. Tarvi Martens , Monika Oit . On the aspects of databasesecurity . // Proc . Baltic Workshop on National Infrastructure Databases . Vilnius , <arv>. J. Donald Warren , Lynn W. Edelson , Xenia Ley Parker . Handbook of IT auditing . Boston , <arv>. Monika Oit - Küberneetika AS Tõnis Kelder , Tartu Ülikool , Tehnoloogiakeskuse Infotehnoloogia osakond Testide koostamise ja testidele vastamise PROGRAMMIPAKETT APSTEST Testide koostamise ja testidele vastamise tarkvara APSTest on mõeldud kõige mitmekesisemat laadi küsimuste ja testide koostamiseks , testidele vastamiseks arvutil , tulemuste kontrolliks ning säilitamiseks . APSTesti võib kasutada õppijate teadmiste kontrolliks nii põhikoolides , kõrgemates õppeasutustes kui ka mujal , näiteks mitmesugustel kursustel . Programmipakett APSTest koosneb küsimuste ja testide koostamise programmist APSTeach , testidele vastamise programmist APSPupil ning tööpiirkondade tekitamise ja haldamise programmist APSAdmin . Lisaks kuuluvad selle koosseisu näidiskaardid ning andmestik näidisküsimuste ja -testidega . Käesolevas artiklis anname ülevaate APSTest põhimõistetest . APSTesti esimene variant valmis <arv>. aastal o-ü . “ APSProg ” teostusel ja sihtasutuse “ Tiigrihüpe ” rahastamisel . Uus , põhjalikult ümber töötatud ja täiendatud versioon loodi aastatel <arv> kuni <arv> osaühingu “ APSProg ” ja Tartu Ülikooli Tehnoloogiakeskuse infotehnoloogia osakonna koostööna . Jällegi rahastas uue versiooni loomist sihtasutus “ Tiigrihüpe ” . Edasises kirjeldame nimelt seda uut versiooni . APSTest põhifunktsioonideks on küsimuste koostamine ja nende säilitamine küsimustepangas , küsimustest testide koostamine , ( vajaduse korral ) testidest kursuste koostamine , testidele vastamise korraldamine , testitulemuste kontrollimine ning nende tulemuste säilitamine resultaatide pangas . Programm APSTest on ette nähtud töötamiseks arvutivõrgus , kus andmestikud asuvad mingis andmebaasiserveris , millele juurdepääs toimub ODBC-ühenduse kaudu . Vastavad ühendused tuleb luua kõigisse programmi APSTest kasutavatesse arvutitesse . Lisaks on kasulik mingi failiserveri olemasolu võrgus . Üks ODBC-liidesega andmebaas koos ühe kataloogiga failiserveris moodustab ühe APSTest<arv> tööpiirkonna . Ühes arvutivõrgus võib tööpiirkondi olla ka mitu . Järgnevas kirjeldame programmi APSTest poolt kasutatavaid põhilisi andmeobjekte - küsimusi , teste , kursuseid ning väljapanekuid , anname programmi kasutamise lühistsenaariumi ja kirjeldame nõudeid programmi tööks . <arv>. KÜSIMUSED APSTest lähtub küsimusest , st koostatakse teatud hulk küsimusi , mis algselt pole seotud ühegi kindla testiga . Edasi on võimalik koondada küsimusi testidesse , kusjuures üks küsimus võib kuuluda ka mitme testi koosseisu . Vaatame siin eelkõige , mida APSTest mõistab küsimusena . Selleks et arvuti oskaks küsimust õigesti esitada , määrata küsimusele vastamise liides ning kontrollida vastust , tuleb küsimus piisavalt formaliseerida . Küsimuse moodustamisel peab koostaja andma ette lisaks otseselt küsimuse esitamise ja sellele vastamisega seotud info veel mitmed kohustuslikud või siis ka mittekohustuslikud komponendid , mis aitavad küsimusi säilitada ning neid testide moodustamiseks välja valida . Eelkõige tuleb arvestada , et APSTest realiseerib kindla arvu testides kasutatavaid küsimuste tüüpe . Küsimuse tüüp määrab komponendid , millest küsimus koosneb , küsimusele vastamise liidese ning meetodi , kuidas küsimuse õigsust kontrollitakse . Kõigepealt jaotatakse küsimused kahte suurde klassi : a ) valikvastusega küsimused b ) vabalt konstrueeritava vastusega küsimused . Valikvastusega küsimuse puhul tuleb vastus valida mingist etteantud lõplikust vastuste hulgast või kombineerida etteantud elementidest ( selle hulga annab iga küsimuse jaoks tavaliselt ette küsimuse koostaja ) . Vabalt konstrueeritava vastusega küsimusele võib põhimõtteliselt olla võimalik anda lõpmata palju või väga suur lõplik arv erinevaid vastuseid . Valikvastusega küsimuste hulka kuuluvad järgmised küsimused : ei/jaa küsimuse all mõistame küsimust , millele vastaja peab andma ühe kahest võimalikust vastusest “ ei ” või “ jaa ” mitmikvaliku küsimuse korral on koos küsimusega antud mitu vastusevarianti , millest vastaja peab valima ühe . Korrektsel mitmikvaliku küsimusel on õige ainult üks vastusevariant . Mitme õige vastusevariandiga küsimusi oleks parem esitada õigete variantide märkimise küsimusena õigete variantide märkimise küsimuses on koos küsimusega antud mingi arv vastusevariante , millest tuleb märkida kõik need , mis on õiged . Õigeid vastuseid võib sealjuures tegelikult olla suvaline arv ( nullist kuni kõigi pakutud variantideni ) , aga vastus peab olema ühene vastavusse seadmise küsimuses on antud kaks variantide hulka . Nõutakse , et märgitaks vastavused esimese ja teise hulga elementide vahel liikide määramise küsimuses on antud mingi objektide hulk ja üksteist välistavate gruppide või liikide nimekiri . Objektide kohta tuleb märkida , millisesse liiki igaüks neist kuulub . Mõni objekt võib jääda ka märkimata rühmitamisküsimuses on antud mingi objektide loend ja objektid tuleb rühmitada mingi tunnuse alusel . Erinevalt liigitamisküsimusest pole siin eelnevalt teada , millised on rühmad ja kui palju neid on järjestamisküsimuses on antud mingi objektide loend ja need objektid tuleb järjestada küsimuses antud kriteeriumi järgi . Vabalt konstrueeritavate küsimuste hulka kuuluvad järgmised küsimused : lühivastusega küsimuse vastuseks peab vastaja kirjutama ( sisestama ) mõned sümbolid , tavaliselt ühe või paar sõna lünkade täitmise küsimuses on antud lause või laused , milles on üks või enam lünka . Vastaja peab täitma lünga(d) mingi tekstiga arvulise vastusega küsimuse korral peab vastaja sisestama mingi arvu . Arvulise vastusega küsimus on sarnaselt lühivastusega küsimusele ühe , lahendaja poolt sisestatava vastusega küsimus . Kuna siin on aga teada , et tulemuseks peab olema arv , saab täpsemalt määrata vastuse õigsust . <arv>.<arv>. KÜSIMUSE PÕHIKOMPONENDID Igal küsimusel peab olema nimi . Soovitav oleks küsimuse nimi anda nii , et see kirjeldaks vastava küsimuse sisu . Igas küsimuses leidub küsimuse fraas . Küsimuse fraas esitatakse vastajale küsimu- sele vastamise liideses ja väljendab küsimust , mida vastajalt küsitakse , või siis ülesannet , mille täitmist vastajalt nõutakse . Näiteid : Kas kolmnurk külgedega <arv> , <arv> ja <arv> cm on täisnurkne ? Määrata alltoodud tekstis kõik omadussõnad . Milline all-loetletud variantidest on õige ? Küsimuses võib leiduda küsimuse objekt . Küsimuse objekti näidatakse küsimusele vastamisel koos küsimuse fraasiga . Küsimuse objektide kasutamine võimaldab siduda küsimusi graafilise , helilise jms materjaliga . Tuleb arvestada , et küsimuse objekt on küsimusele vastamisel passiivne , st küsimuse objektina esitatud tekstis ei saa märkida sõnu vms. Näiteid objektidega küsimuste kohta : Millise linna vaade on esitatud fotol ? Millist ainet kirjeldab esitatud struktuurivalem ? Millisest teosest on pärit esitatud katkend ? Küsimusel võib leiduda juhis ehk näpunäide . Küsimuse juhisena antud teksti näidatakse küsimusele vastamise liideses lisaaknas , mida vastaja saab vajaduse korral esile tuua või kustutada . Mõeldud on see näpunäidete , juhiste , lisamärkuste vms lisamiseks küsimusele , et selgitada küsimuse olemust . Märgime , et küsimuse juhis ei pea selgitama küsimusele vastamise liidest , sest selle annab õpilaseprogrammi abiinfo . Küsimusele saab lisada reaktsioone . Ka need on tekstid , kuid erinevalt juhisest näidatakse reaktsioone vastajale pärast seda , kui ta on lõpetanud küsimusele vastamise . Reaktsioone saab siduda vastaja poolt antud vastuse õigsusega , samuti ka vastamisel mingi kindla tegevuse õigsusega , selle sooritamisega või siis sooritamata jätmisega . Enamiku küsimusetüüpide korral leidub küsimusel veel formuleeringu lisaelemente . Need on variantide loetelud , kust variante tuleb valida , liigitada või järjestada , lisatekstid , mille sõnu tuleb valida või liigitada , lünktekstid , mille lüngad tuleb täita , kaardid koos nendel kujutatud objektidega , millest tuleb teha valik . Vabalt konstrueeritava vastusega küsimuste juures tuleb ette anda vastusevariandid , mis määravad vastuse õigsuse . Kui küsimuse vastust kontrollib APSTest , siis liigitab APSTest selle pärast vastuse andmist ühte neljast kategooriast : õige vastus , peaaegu õige vastus , vale vastus ning vastamata küsimus . Iga vastusetüüp annab vastuse eest teatud kindla arvu punkte . Vastamata küsimus annab alati <arv> punkti . Punktid õige vastuse , peaaegu õige vastuse ja vale vastuse eest tuleb küsimuse koostajal ette anda . Seejuures peab punktide arv peaaegu õige vastuse eest olema väiksem kui punktide arv õige vastuse eest . Vale vastuse eest antavate punktide arv aga peab olema kas siis <arv> või negatiivne . Negatiivne punktide arv võib olla mõttekas , kui on olemas oht , et testitavad püüavad õigeid vastuseid huupi tabada . <arv>.<arv>. VARIANDID Paljude valikvastusega küsimusetüüpide korral kuulub küsimuse koosseisu loetelu mingitest elementidest , mille hulgast tuleb teha valik , mida tuleb liigitada , rühmitada või järjestada . Taolisi elemente nimetame variantideks . Variant on liitobjekt , mis võib koosneda va- riandi tekstist , variandi objektist ning valikuväljast . Variandi objekt on variandi koosseisu kuuluv graafiline või heliline materjal . Variandi tekst võib täiendada objekti infot , võib aga eksisteerida ka iseseisvalt . Valikuväli on aken , mis reageerib selle valikule hiirega , võimaldades vastajal teha vastamisliideses vajalikke tegevusi . Variandiga saab siduda reaktsiooni . Seda näidatakse küsimuse reaktsiooni koosseisus , kui on täidetud selle reaktsiooni tingimus . Reaktsiooni tingimus omakorda sõltub küsimuse tüübist ning on tavaliselt seotud va- riandi valimisega või siis valimata jätmisega . <arv>.<arv>. EELDATAVAD VASTUSED EHK OSAVASTUSED Kui valikvastusega küsimuste põhikomponentideks olid variandid , siis vabalt konstrueeritavate vastustega küsimustele antakse ette eeldatavate ( oodatavate ) vastuste ehk osavastuste loetelu . Osavastus koosneb järgmistest komponentidest : osavastuse tekst määrab oodatava vastuse . Tuleb arvestada , et mida pikem on osavastus , seda raskem on automaatselt kontrollida selle vastavust lahendaja poolt tegelikult sisestatud vastusega . Lubatud on ka tühja tekstiga osavastus iga osavastuse korral tuleb määrata osavastuse õigsus . Kontrollitaval lühivastusega küsimusel peab leiduma vähemalt üks õige osavastus . Kasutaja võib ette anda aga ka enamlevinud valed osavastused osavastusega saab siduda reaktsiooni . Seda näidatakse küsimuse reaktsiooni koosseisus , kui on täidetud selle reaktsiooni tingimus . Tingimuseks võib siin olla kas siis vastava osavastuse esinemine või mitteesinemine vastaja poolt sisestatud vastusena . <arv>.<arv>. KAARDID JA KAARDIOBJEKTID Programmi APSTest koosseisus on APSProg välja töötanud kaardiliidese APSMAP , mis võimaldab tööd arvutikaartidega - koostada kaartidel baseeruvaid küsimusi , vaadelda kaarte , teha mõõtmisi , trükke ning kaardiosade kopeerimist teistesse Windowsi rakendustesse . Selleks et programmis APSTest oleks võimalik töötada kaartidega , peavad süsteemile olema kättesaadavad kaardid APSMAP-kujul . APSTest distributsiooniga on kaasas näitena topograafiline kaart Eesti <arv> : <arv> . Edasises võidakse lisada programmile APSTest ka teisi kaarte . Kaardiaknas on kujutatud kaart ja vajaduse korral kaardiobjektid . Kaardiobjekt on kasutaja konstrueeritud ja kaardile paigaldatud tingmärk , murdjoon või hulknurkne pind . Kaardiküsimuse moodustamisel lülitatakse kaardiobjektid küsimuse koosseisu variandi objektidena . Kaardiobjektid reageerivad sellele , kui vastaja neid valib , ja see võimaldab neid kasutada valikvastusega küsimustes . Esialgu on kaardil realiseeritud mitmikvaliku ja õigete variantide märkimise küsimused . <arv>. TESTID , KURSUSED JA VÄLJAPANEKUD <arv>.<arv>. TESTI KOMPONENDID JA OMADUSED Test programmis APSTest kujutab endast teatavat küsimuste loetelu või siis eeskirja sellise loetelu moodustamiseks . Test eksisteerib testikirjelduse kujul , mida säilitatakse testide andmebaasis . Teste võib anda vastamiseks , moodustades vastava väljapaneku , neid võib salvestada testifailidesse , testidest võib moodustada kursusi . Lisaks sellele , et test koosneb küsimustest , on sel veel mitmed omadused , mis määravad testile vastamise korra . Igal testil peab olema nimi . Soovitavalt tuleks testi nimi anda nii , et see kirjeldaks ka testi sisu . Testile peab olema määratud hindamissüsteem . On võimalik määrata , et programm APSTest ei hindaks testi sooritatust . Vastasel korral peab testi koostaja määrama ühe , kolm või viis nivood protsentides , millele vastavalt hinnatakse testi kas kahe palli , nelja palli või kuue palli süsteemis . Hindamisel leitakse testi lahendamisel saavutatud punktide protsent maksimaalsest võimalikust punktide arvust ning võrreldakse etteantud nivoodega . Test võib olla fikseeritud küsimuste valimisega , st. selline , et vastajale antakse küsimused ette ühekaupa ning mingis kindlas järjestuses , kusjuures pärast eelmisele küsimusele vastamise lõpetamist antakse kohe ette järgmine . Vastaja ise siin järgmist küsimust valida ei saa . Vaba küsimuste valimisega testi korral valib vastaja endale ise järgmise küsimuse loetelust , kus on antud küsimuste nimed . Kui testi küsimuste järjestus on fikseeritud , siis järjekord , milles vastajale küsimusi esitatakse , on määratud testi koostaja moodustatava testikirjeldusega ning kõikide testitäitmiste korral üks ja sama . Kui küsimuste järjekord on juhuslik , siis esitatakse kõik testi küsimused juhuslikus ja igal testitäitmisel erinevas järjestuses . Test võib olla selline , et igale küsimusele saab vastata ainult ühe korra . Teisalt võib aga vaba küsimuste valimisega test olla ka selline , kus igale küsimusele võib vastata mitu korda . Seejuures iga järgmine vastamine kustutab eelmise vastamise tulemuse . Test võib olla selline , kus pärast igale küsimusele vastamist näidatakse ka selle vastuse õigsust ning vajadusel õiget vastust . Teisalt aga võib test olla ka selline , kus vastuse õigsust ja õiget vastust ei näidata . Testi koostaja peab hoolitsema selle eest , et testi omaduste kogumik oleks sobiv . Näiteks ei sobi teadmiste kontrollimise puhul kokku korduvalt vastatavad küsimused ning vastuse õigsuse näitamine . Testi lahendusaja pikkus võib olla ette antud . Sel juhul katkestab programm testi täitmise niipea , kui testitäitja on kulutanud kogu testi täitmiseks etteantud aja . Kui lahendusaega ette ei anta , siis on test piiramata täitmisajaga . <arv>.<arv>. TESTI KÜSIMUSTIK Testi küsimustik koosneb ühest või mitmest kategooriast . Kategooria on testiküsimuste alarühm , mis sisuliselt võiks vastata mingile terviklikule alateemale testis või peatükile aines , mille kohta test on moodustatud . Igal kategoorial on oma küsimuste loetelu . Küsimuste loetelusse kuuluvad antud kategooria küsimused . Iga kategooria peab sisaldama vähemalt ühe küsimuse . Ei kontrollita , kas mõni küsimus kuulub ka rohkem kui ühte kategooriasse , kuid ühte kategooriasse saab üks küsimus kuuluda vaid ühekordselt . Kategoorias määratakse vastamisele kuuluvate küsimuste arv . Kui vastamisele kuuluvate küsimuste arv on väiksem kategooria küsimuste arvust , siis igal testile vastamisel ei vastata kõigile testi küsimustele . Igast kategooriast valitakse vastamisel juhuslikult niipalju küsimusi , kuipalju määrab selle kategooria vastatavate küsimuste arv . Kui vastatavate küsimuste arv võrdub küsimuste koguarvuga kategoorias , valitakse vastamiseks kõik selle kategooria küsimused . Kui sellised on testi kõik kategooriad , siis on test fikseeritud küsimustikuga ja kõik testitäitjad vastavad kõigile testi küsimustele . Vastasel korral on test juhuslikult valitavate küsimustega . <arv>.<arv>. KURSUSED Kursus on teatava hulga testide kokkuvõte üheks tervikuks , mis võib olla välja pandud vastamiseks ühele ja samale vastajate ringile . Testi kuulumine kursusesse pole range sisaldumistingimus , vaid teatav lisaseos testide vahel . See tähendab , et üks ja sama test võib kuuluda ühte või mitmesse kursusesse ning olla lisaks kasutusel ka iseseisvalt . Siiski võimaldab testi kuulumine kursusesse määrata mõningaid testi omadusi ning anda täiendavaid tingimusi kursusesse kuuluvate testide täitmise järjestusele . Programmis APSTest pole momendil sooritatuse määratlust kursuse jaoks , st. tulemused saab iga kursuse testi jaoks eraldi . Kui kursuse testidele vastamise järjestus on fikseeritud , siis võimaldatakse vastajal kursusesse kuuluvatele testidele vastata vaid selles järjestuses , nagu testid olid kursuse koosseisu valitud , st. esimesel korral esimene test , siis teine jne. Juhime tähelepanu sellele , et siin arvestatakse ainult testile vastamist , aga mitte positiivse tulemuse saamist vastamisel . Kui kursuse testidele vastamise järjestus on vaba , siis võimaldatakse vastajal vabalt valida kursuse testide hulgast üks järjekordseks lahendamiseks . Kursuse koosseisu kuulub üks või enam testi . Testi lülitamisel kursusesse saab ümber määrata testi hindamissüsteemi . See antakse samuti nagu testi korral ning jääb kehtima ainult sellele testile vastamisel ( antud kursuse raamides ) . Sama testi vastamisel kursusest eraldi jäävad kehtima määrangud , mis olid antud testi moodustamisel . <arv>.<arv>. VÄLJAPANEKUD Pärast testi või ka kursuse moodustamist saab selle testi või testid vastamiseks välja panna ehk moodustada vastava väljapaneku . Väljapanekul on kahesugune ülesanne . See fikseerib vastajate ringi ( isikute ringi , kes võivad väljapandud testile/kursusele vastata ) ning mõningad vastamisega seotud omadused . Väljapanek on aga ka objekt , mille ülesandeks on säilitada vastamisele kuuluvad konst- ruktsioonid muutumatutena kogu vastamistsükli jooksul . Kui andmeobjektid ( küsimused , nende komponendid , testid , kursused ) kuuluvad avatud väljapanekusse , siis on keelatud nende muutmine - parandamine ja kustutamine . Väljapaneku moodustamisel on väljapanek passiivne . Selles seisundis on võimalik väljapanekut parandada , samuti kustutada , kuid selles seisus vastajad veel väljapanekut ei näe . Selleks et väljapanekule oleks võimalik vastata , tuleb see aktiveerida . Aktiveeritud väljapanekut enam muuta ega kustutada ei saa . Kui kõik vajalikud isikud on väljapanekule vastanud , suletakse väljapanek . Suletud väljapanek on küll põhimõtteliselt kustutatav , kuid seda ei tohiks teha enne vastavate tulemuste kontrollimist . Väljapanekule võib olla antud parool . Kui väljapanek on kaitstud parooliga , siis küsitakse seda parooli kõigilt , kes alustavad väljapanekule vastamist . See võimaldab kitsendada isikute ringi , kes saavad väljapanekule vastata . Väljapanekul võib olla lubatud või ka keelatud anonüümne vastamine . Anonüümne vastamine on selline , kus vastaja ennast ei nimeta ja kus ka tulemust tema jaoks ei salvestata . Anonüümne vastamine on mõeldud mingi testi harjutamiseks . Väljapanekul võib olla ette antud võimalike vastajate loetelu . Vastaja identifitseeritakse eesnime , perekonnanime ning rühmaga . Vastata sellele väljapanekule saavad vaid need , kes leiduvad vastajate loetelus . Kui võimalike vastajate loetelu pole ette antud , siis saavad väljapanekule vastata kõik isikud , kes ennast registreerivad . <arv>. PROGRAMMI APSTEST KASUTAMISE STSENAARIUM Programmi APSTest kasutamisel eeldatakse , et koolis on vähemalt üks nn. õpetajaarvuti ning üks või mitu õpilasearvutit ( õpilasearvuti ja õpetajaarvuti võivad ka kattuda ) . Normaalsel kasutusel eeldatakse arvutivõrgu olemasolu õpetaja- ja õpilasearvutite vahel , kuid programm on mõningate kitsendustega kasutatav ka ilma selleta . Kui on tegemist arvutivõrguga , on loomulik , et programmi APSTest kõik komponendid installeeritakse failiserverisse . Vastasel korral installeeritakse õpetajaarvutisse programmid APSTeach ning APSAdmin ( soovi korral ka APSPupil ) . Õpilasearvutisse installeeritakse ainult programm APSPupil . Testi koostamine , testile vastamine ning testi tulemuste kontrollimine koosneb järgmistest põhietappidest : testi koostaja ( õpetaja ) kontrollib , kas kõik testi kuuluvad küsimused on küsimustepangas olemas ja vajadusel koostab puuduvad küsimused . Küsimuste koostamine ei ole otseselt seotud testi moodustamisega , näiteks üks küsimus võib kuuluda mitmesse testi , samuti ei pruugi alati kõiki küsimusi igas arvutis koostada , sest mõned neist võidakse saada näiteks impordi abil teistest koolidest õpetaja moodustab testikirjelduse , määrates vajalikud testi atribuudid ning testi küsimustiku . Testikirjeldus salvestatakse testipanka , mis võimaldab sama testikirjeldust korduvalt kasutada . Vajadusel on võimalik mitut testi koondada kursuseks testikirjelduse või kursuse põhjal moodustatakse väljapanek . Väljapanekus on võimalik üle määrata mõningaid testi omadusi , samuti on väljapaneku koosseisus võimalik ette anda testile vastamisõigust omavate vastajate nimekirja . Väljapanekule saab anda ka parooli , st. testi võimaldatakse täita vaid neil , kes seda parooli teavad väljapanek aktiveeritakse . Sellest momendist on võimalik vastavale testile ( või testidele ) vastata . Teisest küljest on niikaua , kuni väljapanek on aktiivne , blokeeritud kõigi selle testi koosseisu kuuluvate komponentide parandamine ja kustutamine programmi APSPupil abil vastavad testile kõik õpilased , kes kuuluvad selle testi vastajate ringi . Tulemustepanka kantakse iga vastaja vastused igale testi küsimusele ning hinnangud neile . Kui test on selline , mille resultaate ei salvestata ( näiteks harjutustesti korral ) , siis tulemusi ei registreerita ning kogu töö antud testiga siin ka lõpeb õpetajaprogrammis kontrollitakse testi tulemusi ning salvestatakse nad resultaadipanka . Seejuures on võimalik programmi poolt tehtud hinnanguid küsimustele ka ümber hinnata . Samuti tuleb kontrollijal hinnata neid küsimusi , mis jäid programmis APSPupil hindamata . Resultaadipanka salvestatud resultaadid säilivad ning neid saab ka edaspidi vajadusel uurida väljapaneku aktiivsus tühistatakse . Sellest momendist peale antud testile enam vastata ei saa ning testi komponendid on jälle muudetavad . <arv>. NÕUDED ARVUTILE PROGRAMMI APSTEST TÖÖKS Programmi APSTest tööks on vajalik arvuti operatsioonisüsteemiga Windows <arv> või Windows NT <arv>.<arv> või hilisem . Eeldatakse , et arvutis paiknev teek comctl<arv>.dll vastaks tasemele <arv>.<arv>. See tingimus on täidetud Windows <arv> ja Windows <arv> Second Edition korral . Muudel juhtudel saab seda täita , kui näiteks arvutisse paigaldada Microsoft Internet Explorer <arv>. Kuvar ja videokaart peavad võimaldama lahutust vähemalt <arv> × <arv> pikselit ning vähemalt <arv> ( soovitatavalt <arv> või enam ) värvi . Olemas peavad olema helikaart ning kõrvaklapid või kõlarid , et oleks võimalik kuulata helifaile . Selleks et programmikomplekti mugavalt ja täies mahus kasutada , on igati soovitatav lokaalne võrk õpetajaarvuti ja õpilasearvutite vahel , kuid see pole ilmtingimata kohustuslik .