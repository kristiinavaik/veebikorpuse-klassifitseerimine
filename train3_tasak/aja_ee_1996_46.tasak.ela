kirjak	aja_ee_1996_46.tasak.ela	Krister Kivi Tarmo Vahter Eesti türmid on saanud kõigi aegade noorima peadirektori . Oled noor , <arv> aastat vana . Sul on naine ja kaheaastane laps . Öeldakse , et abielus mees on sissetuleku nimel valmis kõike tegema . Kuid hakata vanglate juhiks ? Alluvuses on <arv> vangivalvurit , kellest üle poole on venelased . <arv> vangi , peaaegu igaüks neist ebainimlikes tingimustes . <arv> surmamõistetut , kelle hukkamiseks on kõige lõpus vaja sinu allkirja . Kõhe hakkab . Riigikogu liige teenib üle kümne tonni , vanglate peadirektor <arv> krooni . No olgu , ametiauto BMW <arv> on lisaks . Aga Toompeal pole ohtu ei mingit , ainult kurk kuivab istungite käigus . Kurat , hakata täitevameti direktoriks ? Enamik inimesi ei suudaks . Kui just millegi väga hirmsaga ei ähvardataks . Täitevameti hoone tselluloosi- ja paberikombinaadi lähedal - kempsuplaatidega sillutatud koridorid , <arv>ndate stiilis kabinetid . Olavi Israel suitsetab sigaretti , bullterjerlikult raske pea liiga väikse kere kohal . Aken on külmast ilmast hoolimata lahti , sest teises toas pilku püüdev sekretär ei salli tubakahaisu . Hiljem köhib noor peadirektor mõnevõrra . Esimest korda sattus Israel vanglasse <arv>. aastal Moskva lähedal ajateenijana . Väeossa sisenedes selgus , et tuleb hakata vangivalvuriks . Paranduslike tööde koloonias istusid röövlid ja mõrtsukad . " Ei taha seda eriti meenutada , " ütleb Israel . Üks päev karauulis , üks päev postil , Kalašnikovi automaat seljas . Tagasi tulles mõtles noormees , et ei hakka enam iialgi sellega tegelema . Oktoobrilapsena oli ta unistanud kosmonaudiks saamisest . Aga kodus Karksi-Nuias oli vaba <arv> kinnipeetavaga koloonia valveülema koht . Israel armastab muusikat , mängib " kõike peale pasuna " . Üheksakümnendate algul käis ta laulukooriga Soomes esinemas . Soome lauljate hulgas oli vanglaametnikke , kes näitasid talle oma töökohta . Nähtu hämmastas nii sügavalt , et Olavi langetas valiku edaspidiseks eluks . Hoolimata murelikest lapsevanematest läks ta riigikaitseakadeemiasse vangivalvuriks õppima . Eriala kandis peent nime - " korrektsioon " . <arv>. aastal korraldasid tulevased vangivalvurid kooli raamatukogus missivalimised . Olavi võitis esikoha . " Tal oli väga uhke make-up , parukas ja rinnahoidja ning tüdrukute arvamuse kohaselt oli ta väga seksikas oma miniseelikuga . Sellest ettevõtmisest tehti ka video , aga meile öeldi , et " tulevikus olete kõrged riigiametnikud , mistõttu on parem , kui te seda ei näe " , " meenutab endine kursavend . Neli aastat hiljem on Miss Vangla oma kursusekaaslastest kõige kõrgemale jõudnud . Ta on kirjutanud valmis uue vangistusseadustiku . Eesmärgiks on vanglate muutmine eestikeelseks , vangide inimlikum kohtlemine ning töölepanek . " Vange tuleks üürida odava tööjõuna firmadele , mis tahavad vanglates oma tsehhe avada . Keda saab usaldada , tuleb lubada tööle ka väljaspool vanglamüüre . Kui inimesel pole midagi teha , tekivad tal halvad mõtted . " Nüüd on Olavi Israelil võimalus oma teooria ellu viia . Täitevameti endisest peadirektorist Heikki Sikkast , kes kinnipeetavate massiliseks muutunud põgenemiste pärast ametist lahkuma pidi , pole kabinetti jäänud muud jälge kui tühjas riidekapis rippuv munder . Israel SS-musta univormi kanda ei armasta , kuigi see on õmblemisel . Noore peadirektori visiitkaartki kiirgab kuldkollast trükivärvi . Viimastel nädalatel on Israel langetanud mitu kindlameelset otsust . Sulges Kohtla-Järvel vangla , kus oli null vangi ja kuraditosin palgalist töötajat . Määras Ämari vangla juhiks Euroopa noorima vangladirektori , <arv>aastase Gunnar Bergvaldi . Arvata võib , et autoriteetsed vangid nii noori käsuandjaid ei salli . Ümberkorraldused kõigutavad kinnipeetavate seas aastatega väljakujunenud hierarhiat . Oma elu pärast Israel ei karda . Päris hea laskurina on tal püstol ja ametirevolver . Kuid mõlemad tukid on relvahoidlas luku taga . Lasteaiakasvatajast abikaasat ning tütar Birgitit näeb peadirektor vaid varahommikul ja hilisõhtul . Perekondlikke kohustusi meenutab töölaual ameerikalik perepilt . Mõni nädal tagasi rääkis Israel Ämari vanglas ühe kinnipeetavaga pikalt usu teemadel . Ka Rummu vanglas on tal olnud samalaadne mõttevahetus . Usklik Israel ei ole , juut ka mitte . Ebausklik on ta küll . Vangide põgenemistest rääkides sülitab ta kolm korda " Ptui , ptui , ptui ! " üle õla . Igaks juhuks koputab veel kolm korda sõrmenukkidega vastu lauda . Paar tundi pärast meie vestlust panevadki Tallinna ringkonnakohtust kolm vangi putku . Kui kunagi kirjutatakse raamat Eesti praegusest ajaloost , võib sealt leida ehk järgmise lause : pärast seda , kui pintsaklipslased olid haaranud võimu pankades , võtsid nad üle ka vanglad - muidu ei saa ühiskonda kontrollida . Aga ükski iseseisvusaegsetest vanglate peadirektoritest pole oma kohal püsinud kauem kui kaks aastat . Aeg peab näitama , kas Israel murrab vanglad , või murravad vanglad Israeli . Kohalikud valimised Tallinnas selgust ei toonud , poliitiline korralagedus näitab kasvutendentsi . Uuest linnavalitsusest hoiavad kõik vähegi arvestatavad poliitikud eemale , tee on avatud kolmanda ešeloni parteisõduritele . Kes moodustavad uue linnavalitsuse ? Priit Vilba on hea ehitaja , ent poliitikakogemust on mehel vaid mõni kuu . Poliitikaga pole kokkupuudet ka abilinnapeaks pürgival Tarmo Leinatammel , kuid kultuurialal kodus oleva mehena suudab ta ehk siiski lubatud muudatusi ellu viima hakata . Tõsisemat poliitikategemist maitsta saanud Rein Voogil keelas Reformierakond linnavalitsusse mineku ära ning täna otsivad oravad tema asemele sõltumatut finantsspetsialisti . Hoopis kummaline on valimisliidu Paremerakonnad ja Mõõdukad aselinnapeade valik . Ei muusikakaupmees Heiki Kivimaa , kodakondsusameti juhtivtöötaja Ülo Laanoja ega jalgpalliliidu asjamees Tõnu Kõiv ei kuulu poliitilisse eliiti . Nad pole oma töövaldkondades siiani midagi märkimisväärset korda saatnud . Pigem on tegemist ustavate parteijüngritega , kes võivad linnavalitsuse liikme ametit võtta kui kingitust truuduse eest oma erakonna juhtidele . Kui Vilba linnavalitsusel õnnestub tööle asuda , saab eriti raske olema koostöö linnavolikoguga . Võimust ilma jäänud koondmehed pingutavad kõvasti , et kõik koalitsiooni eelnõud volikogus läbi kukutada . Mängumaa on lai venelastel , kes eesti erakondade kahte leeri jagunemist ära kasutades võivad end kord ühele ja kord teisele poole edukalt maha müüa . Siiski on Tallinnas vähemalt kaks meest , kes uuest linnavolikogust siirast rõõmu tunnevad . Aasta eest Isamaaliidus nurka surutud Mart Laarile annab volikogu esimehe amet võimaluse uuesti pead tõsta . Volikogu senised ametnikud kaotavad töökohad , vastremonditud majas Vana-Viru tänaval seab end sisse Laari meeskond eesotsas Tiit Pruuliga . Keskerakonna juht Edgar Savisaar võib aga taas endale sisendada , et poliitilises mängus on talle vastast raske leida . Kahe nädala eest tõmbas ta mõne tunniga vee peale koondmehe Robert Lepiksoni valimismiljonitele . Täna peavad oravad ja isamaaliitlased hinge kinni pidades Edgari ees sitsima , et oma abilinnapeadele volikogus hääled kokku saada . Savisaar on pahane . Nõmme halduskogu esimehe valimistel seljatas reformist Feliks Undusk kesknaise Siiri Oviiri , riigikogus lubas Isamaaliit seista vastu savisaarlaste ettepanekule keelata valimisliitude sõlmimine . Nüüd otsivad linnavalitsusse pürgijad Edgarilt lepitust . Kaubaks on volikogu aseesimeeste ja seni veel nimetamata linnaosade vanemate kohad . Paavo Kangur Suvisest uuringust selgub , et muulaste arvates kuulub kohalik võimumonopol Eestis kuritegelikele rühmitustele , maffiale . Eestlased nii ei arva , nimetades võimuna traditsioonilisi riiklikke struktuure . Eestlased ja muulased näevad asju täiesti erinevalt . Miks ? Kirde-Eestis on turvalisuse küsimused keerulisemad kui mujal Eestis . Maffia on müütiline nähtus , millega seletatakse muidu seletamatuid asju . Venelaste jaoks on Eesti võimude tegutsemine paljuski arusaamatu . Nad võivad enda jaoks põhjendada mõndagi segast vaid ühe sõnaga - maffia . Mida see tähendab ? Maffia on kuritegelik organisatsioon , mis omab väljakujunenud juhtimisstruktuuri , konkreetseid tegevusvaldkondi , sisemist tööjaotust ja kontaktisikuid riigistruktuurides , kes on otseselt või kaudselt nende palgal . Peamine - kuna tegemist on organisatsiooniga , siis on võimalik kohe asendada puuduvaid või kaotatud inimesi . Organisatsiooni juhtide seotust konkreetse kuriteoga on raske tõestada . Sõnumilehe pikas ja segasevõitu loos " Ukraina peaministri atentaadi jäljed toovad Tallinna " nimetab Raivo Palmaru valge ja musta maailma ühe vahelülina papa Apat - tuntud ärimeest Leonid Apananskit . Viimasele lähedalseisvad inimesed pareerivad rünnakut väitega - Vene luure tellimus , Apananski ei tunne ühtegi skeemis esitatud inimest peale oma alluva Boriss Nazeratti , kes on kahjuks surnud . Nii et ühe müütilise nähtuse , maffia vastu astub teine - Vene luure , endise nimega KGB . Kui natuke veel fantaseerida , olemegi saanud klassikalise James Bondi loo . Pahad venelased , kes smugeldavad relvi ja kalliskive , ning head inglased , kes päästavad maailma koletise käest . Tegelikkus on märgatavalt segasem . It is not country , it's club , ütlevad välismaalased naljatamisi Eesti kohta . See on väike riik ning all- ja ülailm on segamini nagu pudru ja kapsad . Seda eriti kütuse sissevedamisel . Õliliidu tegevdirektor Henn Pärn , kogenud kütusediiler , võpatab , kui kuuleb järjekordsest aktsiisi tõusust . Ta teeb avalduse , millele rahandusministeerium vastab pressikonverentsiga , kus endist riigifirma EK peadirektorit Pärna süüdistatakse hämarates tehingutes . Õliliidu eksdirektor Mart Kutsar väljendub umbes nii : " Olen kolm aastat riigile rääkinud , et kütuse turgu tuleb reguleerida enne aktsiisi tõstmisi . Midagi ei ole muutunud . Majandusministeeriumi asekantsleri Arvi Hamburgi kabinetis surevad head ideed . Tulemus on ainult see , et mina ja Hamburg ei salli üksteist silmaotsaski . " Tolliameti kirjeldatud pettuse skeemides esinevad pidevalt suured riigifirmad . Viitab see organiseeritud kuritegevusele , juhusele või on tegemist lihtsalt paratamatu majandusolukorraga ? Arvi Hamburgi juurde viib teinegi küsimus : miks on vaja erastada Eesti Energia ? See on lihtne ettevõte - üks toode kindlale turule . On selge , et Eesti Energia vajab investeeringuid . Kuid ka võimalik ostja ammutaks raha investeeringuteks energiahinna tõusust . Vastused on erinevad . Alati võib esitada müütilisi skeeme ja objektiivseid argumente . Müütilise skeemi supernäide on Vene " uuriva ajakirjanduse grupi " Feliks analüüs , mis süüdistas Estonia hukkumises maffiajõuku eesotsas Mart Laari ja Jüri Toomepuuga . Objektiivne argument on Tallinna ekslinnapea Jaak Tamme jutt sellest , et ta pidi oma korteri müüma , kuna remont käis üle jõu . Politsei andmetel ei ole Eestis maffiat . On kuritegelikud ühendused ja korralikud inimesed , kes üritavad ellu jääda Eesti keerulises majandusruumis ida ja lääne vahel . Kuna korralikud inimesed tahavad ka võid leiva peale määrida , siis nad rikuvad vahel reegleid . Konkurents sunnib , ütlevad nad . Aga muidu on nad head . Hoolimata sellest võivad muulased pidada neid ja teisi võimuesindajaid maffiaks . Eestlaste jaoks on võim ikkagi linnavalitsuse , volikogu , linnapea ja politsei käes . See on tore , me usume oma väikese ühiskonna puhtusse ja süütusse . Järelikult , veel on headus tugevam kui kurjus . Postiljon sõitis Toompea Mersuga ( nr <arv>/<arv> ) Artiklis suhtutakse halvustavalt kirjakandja elukutsesse - nagu ei sobi kokku poliitikaga . Väga hästi sobib , võimaldades otseselt suhelda inimestega . Olla kursis nende murede ja mõtetega . Olen <arv> aastat olnud Nõmmel kirjakandja , tunnen hästi Nõmme probleeme ja seda näitab ka rahva usaldus minu vastu : mind valiti teistkordselt Nõmme halduskogu liikmeks . Pärast <arv>aastast reisimist mööda ilma jääballeti solistina sain <arv>aastaselt pensionile . Olin harjunud suurte koormustega profispordis ja pidin valima endale sellise ameti , mis oleks seotud füüsilise koormusega . Kirjakandja amet sobis suurepäraselt . Olen rahul ega vahetaks seda mingi muu ameti vastu . Ma ei häbene oma ametit , ka üks USA presidentidest on alustanud lehepoisina . Mis puutub Paide reisi , kui kolm Riigikogu liiget autost maha jäid , oli süüdi kooskõlastamatus . Olen Reformierakonna volikogu liige . Töölt tulles leidsin teate , et auto väljub Kadrioru lossi juurest . Lossist sain teada auto numbri . Auto ei olnud sugugi Mersu , vaid Volga , ja selle tellija ei olnud Valve Kirsipuu . Venelasest autojuht küsis minu nime ja ütles , et olen temal kirjas . Mõnda aega auto ootas . Küsisin , kas keegi veel sõidab ? Autojuht kinnitas , et tal teisi nimesid ei ole . Mingil ajal sõitis auto minema , võibolla tõesti natuke varem , kui tellitud . Edukat sahistamist soovides Boris Merilain Eesti võimudel on olnud valida - kas koostöös rahvaga liikuda kuritegevuse vähendamise ja õigusriigi suunas või taotleda sama ainult võimudelt lähtuvate ähvarduste ja karistustega . Madis Jürgeni " koostöö " Eesti politseiga ning teda tabanud vanglaoht on üks näide politsei jõuetust võitlusest kuritegeliku maailmaga üksinda , ilma avalikkust koostööle ja politseitöö kitsaskohtade kõrvaldamisele kaasamata . Neile , kes koostööd veidi originaalsemas vormis on pakkunud , otsitakse lausa paragrahvi , et säilitada politsei Eestis kriitikavabana ja jõuetuna . Üks politseiülem väitis , et Jürgeni " eksperiment " jätkus , kuna politseinikud ei jõua meeles pidada kuritegevuse juhtumeid . Aga mis juhtub siis , kui keegi teine politsei asemel varastatud auto numbri meeles peab ja pidevalt politseile selle asukohast teatab ? Üks selline juhtum oli Lasnamäel . Poiss märkas , et juba aasta seisab maja ees Rootsi numbrimärgiga Audi , ning rääkis sellest isale . Järgnes helistamine piirivalvesse , et teada , kes ja kuna selle autoga Eestisse saabus . Sealt vastust ei saadud . Helistati Interpoli Eesti osakonda ja politseisse , sealgi polnud auto tagaotsitav . Kui kevadel selgus , et auto uks oli lahti tehtud ja keegi sellega siiski ei sõitnud , helistati veel politseisse . Korduvalt . Keegi huvi ei tundnud . Alles kõrge politseiametniku sekkumisel ilmus mitme nädala pärast seltskond , kes viis auto ära ning vastas järelepärimisele , et oligi võltsnumber ja varastatud auto . Auto olevat tagastatud omanikule Rootsi . Veel mõni aeg hiljem aga sellist autot justkui Tallinnas nähti . Küsisime politseid abistanud isikutena , kellele ja kuhu auto tagastati ? Läksid teele telefoniküsimused ja kirjad ( <arv> korda ) , kuid siiani pole vastust - kuigi kõrge politseiülem lubas isiklikult vastata . Leidja on nõutu , kas tasus poolteist kuud kulutada aega politsei abistamiseks . Keegi pole " aitäh " öelnud . Jürgeni loost peaks politsei tegema ainukese järelduse - otsida kannatlikult koostööd kodanikega , lubada kodanikel sekkuda politsei tegematajätmistesse , sest kriitika ja enesekriitika on ammutuntud edasiviiv jõud . E. Torv Kukli Tõnis : Mina ei karda ... ( nr <arv>/<arv> ) Mind liigutas sügavalt Teie südamlik kiri minu artikli kohta . Te olete tõepoolest üks ülimalt isikupärane Mõtleja . Nii Te kirjutate : " Tšukotkal Beringi väina ääres , kõige idapoolsema punktina mandril , on üks neem . Nimetatud esmaavastaja auks - Dezhnjovi neemeks . Aga korrektsem ja ajalooliselt õigem oleks öelda - esmavallutaja auks . Seda polnud vaja avastada . See neem oli olemas ja tal oli oma nimi . Pärismaalaste pandud . Need olid päris inimesed , mitte samojeedid ... " Olen Teiega totaalselt nõus : need rahvad on tõesti päris , päris inimesed . Omalt poolt lisaksin , et isiklikult mind köidavad eriti hämaralt müstilised isurid . Kõige põhjapanevam on järgnev analüütiline lõik : " <arv>. aastal , väikelinna Jablovice juures . Selleks ajaks oli mul tiblade keel suus ja kalašnikov seljas . Ja ma küsisin endalt Ahmatova , Brodski , Bulgakovi keeles : " Kakovo h...a tõ zdes , Tõnn ? Sulle aitab ju Mulgimaast . " Kaugeltki mitte iga tibla ei söandaks neid kaalukaid sõnu kirja panna . Tagasihoidliku remargina söandaksin omalt poolt juhtida tähelepanu järgmisele vastuolule : teenides nõukogude armees , Te ropendasite endamisi ( sic ! ) siiski tiblade keeles . Arvestades Teie tervet sirgeseljalist rahvuslikku hoiakut , proovige seetõttu ikka kaunile emakeelele üle minna . Üldiselt arvan ma , et meil , lihtsail töörügajail , ei ole midagi jagada . Seda enam , et igasugused pangad ja McDonald'sid meie verd kaanidena imevad . Me võiksime kohtuda , väikesed tropid võtta ning maailma asjad paika panna . Kampa võiksime veel võtta härra Peeter Lorentsi . Ta on suur strateeg , NATO-ekspert ja muidu üks ütlemata lahtise peaga mees . Nii et igav meil tõesti ei hakkaks ! Suurima austusega Teie Sergei Stadnikov P.S. Kõige rohkem tahaksin näha Teie traktorit . Pole sellega juba ammu sõita saanud . Väike tekst , mille Teie diakoniks ordineerimisest Ekspressi kirjutasin , sai minu kontrolli alt väljudes kummalise pealkirja : " Naisdiakon ei loe piiblit " . See lause on küll täiesti mööda . Ja kasutab vildakalt Teie meeldivalt avameelset tunnistust , et Te pole piiblit läbi lugenud . Palun vabandust . Loodan , et õiendus vähendab tuska , mis Teis pidi tekkima . Peeter Sauter Meelis Hiob Kassiirid petsid võltsitud pileteid tagasi ostes lennukompaniilt Estonian Air välja <arv>,<arv> miljonit krooni . Lennufirma Estonian Air Tallinna Vabaduse platsi kassas töötanud <arv>aastase Marika Palm i kohta räägivad kaastöötajad , et tööle tulles oli ta vaene tüdruk , kes lõunatamist mõnes kesklinna söögikohas endale liigseks luksuseks pidas . Tänavu mais , mõni kuu enne oma vallandamist , hakkas aga Palm kodus kulukat remonti tegema . Juba pidigi tema majapool vanemate poolest erinema nagu päev ja öö . Nüüd on selgunud ka noore naise kiire rikastumise põhjus . Politsei leidis Estonian Airis toimunud kuritarvitusi uurides , et eelmise aasta lõpul ja selle aasta alguses ostis Palm tagasi <arv> <arv> krooni väärtuses pileteid , mida ettevõtte raamatupidamise järgi polnud kunagi müüdud . Raha väljavõtmiseks aga sobisid need justkui iseenesest tekkinud piletid küll . Võltspiletite lõppemisel hakkas Palm kasutama American Expressi krediitkaarti , mis juba veebruaris oli ametlikult kadunuks tunnistatud . Palm müüs selle abiga jaanuarist maini <arv>,<arv> miljoni krooni ulatuses lennukipileteid . Ning sattus American Expressi Baltimaade ja SRÜ julgeoleku osakonna huviorbiiti . Uurija sõnul on tegemist lausa müstilise pettusega : esimesed lennupiletid osteti krediitkaardiga enne , kui selle tõeline omanik AL selle kadumisest teatas . Kuna krediitkaardiga müüdud pileteid Estonian Air tagasi ei osta , siis pidi keegi neid lendamiseks kasutama . Piletiomanike ülekuulamisel teatasid nad , et ostsid piletid tundmatu käest sularahas ja alla ametliku hinna . Pettus tuli ilmsiks tänu tähelepanelikule kassapidajale . Kassiirid ei pea kaardi kasutamiskõlblikkust ja selle kasutaja isikut tõendavat dokumenti kontrollima , kui kaardiga ostetakse kontrolllimiidist väiksema summa eest . Estonian Airi kassiirid tegid seda tavaliselt siiski . Palm krediitkaardi kontrollimisest ei hoolinud . Ühel päeval aga ei olnud Palmi tööl . Kassiir kontrollis kaarti ja telefonis öeldi talle , et see on juba ligi pool aastat suletud . Palm tunnistas alguses oma süüd . AL-le müünud ta piletid krediitkaarti ja isikut kontrollimata lihtsalt seepärast , et mees oli hea klient . Mida " hea klient " tähendab , pole Palm hiljem uurijale täpsustanud . Pärast vestlust Estonian Airi finantsdirektori Kaja Kirillovaga võttis ta aga oma osaluse pettustes tagasi . Palmi sõnul teatanud ta puuduvatest piletitest lennufirma raamatupidamisele , kuid seal ei võetud teda kuulda . Raamatupidajad lükkavad selle väite tagasi . Palm ei ole ainus , keda sahkerdamises süüdistatakse . Tallinna majanduspolitsei kahtluse all on viis kassiiri , kes petsid oma tööandjalt välja kokku üle viie miljoni krooni . Politseinike sõnul ei ole veel kellelegi süüdistust esitatud , kuid lähiaegadel tehakse seda kindlasti . Ülejäänud neli kassiiri ei kasutanud võltsitud maksekaarte , kuid tagastasid Palmi kombel pileteid , mida ei ole kunagi müüdud . Pettustega kursis olevate isikute sõnul ei saanud sellised pikaajalised ja suurekaliibrilised pettused toimuda juhtkonna teadmata . Estonian Airi ekspeadirektor Toomas Peterson pidas aga seda võimatuks . Just juhtkonna eestvedamisel tehti programm , mis pettuse otsad kokku viis . Kui juhtkond oleks olnud asjasse segatud , siis saaginuks ta oksa , mille peal ise istus . Ka avalduse majanduspolitseile esitas Peterson . Sulev Vedler Lennukompaniide Estonian Air ja SAS võitlus Tallinn-Kopenhaageni liini pärast lõpeb tõenäoliselt õhusõjaga . Lennuametid keelavad mõlemal firmal Eesti ja Skandinaavia vahet lennata . Teisipäev ja kolmapäev möödusid Eesti-Taani õhurindel muutusteta . Lennuametis istus küll ümber laua <arv> tarka meest Norra , Rootsi , Taani ja Eesti lennuametitest ning kahest lennukompaniist , kuid mingit kompromissi ei sündinud . SAS tahtis endiselt kaks korda päevas Tallinna ja Kopenhaageni vahet lennata . Estonian Air nõudis aga ühe lennu ärajätmist ja selle asendamist enda omaga . " Kõvast kaklusest " hoolimata ei taganenud kumbki pool oma nõudmisest karvavõrdki . Kui neljapäeval ja reedel mingit üllatavat otsust ei tule , käivitub tõenäoliselt must stsenaarium : Eesti lennuamet ei luba SASil enam Eestisse lennata , Põhjamaad keelavad vastukaaluks Estonian Airil Skandinaaviasse sõita . Eesti kistakse õhusõtta . Eestlased võidavad Stockholmi liinil Kaks kanget läksid esimest korda karvupidi kokku kevadel , kui Eesti riik otsustas Estonian Airi müüa mitte hiiglaslikule SASile , vaid temast käibe poolest <arv> korda väiksemale Taani firmale Maersk Air . Firmale , mis nägi oma erastamisplaanis ette uurida võimalust , kuidas meeldiksid eestlastele nimed Estonian Maersk Air ja Maersk Estonian Airways . Kaotusest kibe SAS ei jätnud asja niisama . Skandinaavlased loobusid Tallinnas Estonian Airi maapealsest teenindusest . See oli alles eelmäng . Tegelik võitlus pidi puhkema Tallinna-Stockholmi liinil . SAS nõudis endale õigust teha liinil kaks reisi päevas nagu Estonian Airgi . Lendude arvu võrdsustumisel oleks Eesti Õhul raskeks läinud . Kuid Kalevite kanged mehed ei jätnud jonni . Nad suutsid lennuametit veenda , et Stockholmi liini lennukite väike täituvus ( <arv> protsenti ) ei luba uue reisi lisamist . Lennuameti peadirektor Eduard Tüür keelaski lisalennu . Võidust innustatud Estonian Air läks seepeale julgelt vasturünnakule . Ta teatas , et hakkab alates <arv>. novembrist taas Kopenhaagenisse lendama . Eesti Õhk lendas Kopenhaageni vahet <arv>. aastast saadik . Veidi enne erastamist aga ta loobus sellest liinist . Kuuldavasti ei näinud Kopenhaagenisse lendamist ette ka Maerski eelpoolmainitud erastamisplaan . Liini taastamise idee tekkis suvel . Kahe teraga mõõk SAS arvas Estonian Airi plaani kuuldes , et Kopenhaageni liinile tuleb nüüd kolm lendu : olemasolevad kaks SASi oma ja uus , Estonian Airi oma . Tuhkagi . Eesti Õhk otsustas Eesti-Taani lennunduslepingule tuginedes turu hoopis oma suva järgi ümber jagada . Ajaleheturul on võimatu , et keegi käsib Eesti Ekspressil oma lugejatest osa Luubile anda , või vastupidi . Mobiilsideturul on võimatu , et keegi käsib Eesti Mobiiltelefonil osa oma klientidest Radiolinjale ära anda , või vastupidi . Igal teisel turul on see samuti võimatu . Lennunduses aga ei ole . Eesti-Taani lennunduslepingule tuginedes lasi Eesti Õhk käiku jälle " vana hea " täituvuse nõude . Kui enne kõlbas see SASile lisalennu keelamiseks , siis nüüd sai sellega SASilt ühe lennu ära võtta . Loomulikult oli lennuamet Estonian Airi kui valitsuse määrusega riigikulleriks ( sic ! mis naljakas mõiste , national carrier peaks olema tegelikult rahvuslik vedaja või lennukompanii ) tunnistatud firma poolt . Teede- ja sideminister Kalev Kukk selgitas , et Tallinna-Kopenhaageni lennukite täituvus on tänavu ca <arv> protsenti , mis kolmanda liini puhul väheneks <arv> protsendini . Normaalne on <arv>-<arv> protsenti . Järelikult peab SASi ühe lennu Estonian Airile andma . SAS aga väidab , et liini täituvus on juba <arv> protsenti ja suureneb pidevalt . Sõda Eelmisel nädalal üritasid vaidlevad pooled kompromissi leida Stockholmis . Sellest ei tulnud midagi välja . Kõnelused jätkusid Tallinnas . Oodatud rahu asemel läksid aga tagajärjed hullemaks : kui enne räägiti võimalusest , et kumbki firma kaotab karistusena ühe oma lendudest , siis kolmapäeval kuulutati juba totaalset õhusõda . Selle võimalusest rääkisid nii Eesti lennuameti juht Tüür kui SASi esindaja . Seega lõpeb Eesti Õhu " kaval " plaan turgu ümber jagada läbikukkumisega . Alates laupäevast ei saa enam Tallinnast Põhjamaadesse lennata . Transiitreisijad peavad kas Amsterdami või Helsingi lennujaamu kasutama . Võidumehed on Finnair ja Estline . Tüli tagajärjed võivad veelgi laiemaks kujuneda . SAS hoiatas juba paar nädalat tagasi , et tüli võib viia Eesti ja Skandinaavia kaubandusliku ja kultuurialase suhtlemise vähenemiseni . Seda muidugi juhul , kui kaks kanget murenema ei hakka ... Estonian Airi asepresident Toomas Leis avaldaski arvamust , et ehk sünnib kompromiss siiski enne laupäeva , mil hakkab kehtima uus lennuplaan . Mihkel Kärmas Eesti vanglate uuendamist , sealhulgas Tallinna keskvangla ehk Patarei müüki , hakkab juhtima vastava konkursi võitnud AS Laansoo Kinnisvara . " Olime õigel ajal õiges kohas , " nendib kinnisvaraärimees Enn Laansoo oma valget Mercedest Patarei suunas tüürides . Ta räägib firma Laansoo Kinnisvara saamisest täitevameti konsultandiks poolteist aastat tagasi . See sillutas tee Patarei vangla projektijuhiks saamiseni möödunud nädalal . Ehkki otsuse , kuidas ja kellele müüa , teeb riik justiitsministeeriumi kaudu , käib tee Patarei vangla ostu-arendamiseni nüüd läbi Laansoo Kinnisvara . Kokku <arv>hektariline Patarei vangla ja ajalooline vesilennukite angaari piirkond on rusudes , ent käib jutt miljardiprojektist . Juba aastaid küpseb riigiametnike ja kinnisvaraarendajate peas plaan rajada Tartusse , Ida-Virumaale ja Harkusse kolm kaasaegset vanglat , kokku <arv> kohaga . Umbes <arv> miljonit krooni maksev projekt finantseeritakse heas kohas - Tallinna südalinna lähedal ja lahe ääres - asuva Patarei vangla müügist . Koos hoonetega müüakse sisuliselt ka maa erastamise õigus . Kinnisvaraarendajate välja pakutud Patarei vanglast lõbustus- ja ärikeskuse tegemise idee varjus peitub kava ehitada kõrvalasuvate vesilennukite angaaride juurde nn lennusadamasse reisisadam . Enn Laansoo leiab veel ühe plussi : " See , kes ehitab kolm esimest vanglat , saab sisuliselt monopoli teiste vanglate rajamiseks . " Enda firma tasust räägib ärimees Laansoo ääriveeri . On kaks stsenaariumi , kas riik kannab kõik projekti kulud ( kohtuasjad , reklaam , maa-ala valvamine ja projektijuhi ehk Laansoo Kinnisvara tasu ) või korraldab Patarei müügi kinnisvarafirma omal kulul . Sõltuvalt kiirusest läheb esimene variant maksma <arv> kuni <arv> miljonit , teine lahendus aga kuni <arv> miljonit , spekuleerib Laansoo . Ettevaatlikult avaldab Laansoo lootust sõlmida täitevametiga projektijuhi lepingu aasta lõpuks . Kuue kuu pärast võib ehk välja kuulutada arendusprojektide konkursi . Parimal juhul võtab ehitamine aega kaks-kolm aastat ja esimesed uued rajatised kerkivad praegusesse slummipiirkonda enne aastatuhande lõppu . Lahendust ootavad ka omandiküsimused . Täna tegutseb lennusadama saekaatris Vladimir Perevalovi juhitav Eesti-Saksa ühisfirma B &amp; E ( Vello Küti äripartner helikopteriafääris ) . Vesilennukite angaarides töötab aga Dmitri Sukortsevi ja Peeter Toomi eestvedamisel sadamaehitustöödega tegelev AS Verest . Ent ka täitevamet tunnistab hooned omaks . Peeter Toom juhib ühtlasi aktsiaseltsi Kena Kaaslane , kes osales eelmisel nädalal lõppenud projektijuhi konkursil . Toome väitel on firmal justiitsministeeriumiga kõrgel tasandil suusõnaline kokkulepe esitada finantsgarantiid ja asuda ellu viima projekti Eastport <arv> Plus . ASi Merin loodud projekti eesmärk on Patarei piirkonna väljaehitamine nelja aastaga ja justiitsministeeriumile aastaks <arv> kolme vangla üleandmine . Augustis väljakuulutatud äriprojekti konkursil tunnistati Merini pakkumine tingimustele mittevastavaks . Firma vaidlustas selle otsuse . Enn Laansoo sõnul ajab Merin ( Kena Kaaslane ) asjad segi . Firma võib osaleda oma projektiga arenduskonkursil järgmisel aastal . " Meie ( Laansoo firmade grupp ) ei saa ise olla korraga müüja esindaja ja ostja , " rahustab kinnisvaraärimees . Tiina Jõgeda Senine Tallinna linnavalitsus jäi valimistel kaotajaks skandaalsete tehingute ilmsikstuleku tõttu . Ent konsultatsioonifirma oli hoiatanud tippametnikke juba poolteist aastat varem , et Tallinna linnavalitsuse töökorraldusse on libastumised programmeeritud . Laualaekaid kraamivate Tallinna linnajuhtide tulevikuvisioonid on optimistlikud : poole aasta teenistus on valurahana tagataskus ja neil kui informeeritud spetsialistidel pole karta ka töötuks jäämist . Tegelikult lahkusTallinna linnavalitsus , pea norus . Tagasiastujate entusiastlikud viited edusammudele mattis enda alla valimiseelne korruptsioonisüüdistuste mudalaine . Kas skandaalid korteritehingutega , operaatorlepingutega , hoonestuskonkurssidega , lõõgastustalu või rendipindadega oli rahva õela vaimu sünnitis või konkurentide salasepitsused või ehe päevavalgele kistud tõde ? Konsultatsioonifirmalt SIAR Bossard telliti <arv>. aastal uurimus " Tallinna linna organisatsiooni analüüs " . Suure raha eest ( firma esindaja Jaak Leiman : " Iga tallinlane on selleks kulutanud vähem kui trammipileti raha . " ) tellitud uurimustöö kadus kellegi riiulisse . Enne valimisi muutus analüüs aga väärtuslikuks õppevahendiks , kust konkurendid said noppida nii uusi ideid kui ka etteheiteid vanade tegijate aadressil . Konsultandid kritiseerivad kõike , alates linna eelarvest , lõpetades linnaametnike suhtlemiskultuuriga : - Linnale kuuluvate ettevõtete arv on suur . Linn osutab teenuseid , mida võiksid osutada eraettevõtted , sest erasektor on võimeline pakkuma paremaid teenuseid madalama maksumusega . Linna poolt pakutavate teenuste madalam maksumus on illusioon . - Tallinna linna kõige tähtsam ülesanne on teenindustöö võimalikult heatasemeline korraldamine . Tasakaal ametniku ja teenindaja rolli vahel ei ole õige . - Tallinna linn peab mõistma , et ta pakub teenuseid maksumaksja raha eest , linn peaks andma konkreetseid siduvaid lubadusi , näiteks et augud sillutises parandatakse kolme päevaga , või et ehitusloa saamine ei võta rohkem kui poolteist kuud . Paljud protseduurid on põhjendamatult keerulised . - Linnajuhid ei oma vajalikku informatsiooni linlaste ja nende vajaduste kohta . - Linlased kannatavad puuduliku teeninduse pärast , seistes järjekordades ( sissekirjutus , korterite erastamine , vara tagastamine , ehitusloa ja hoonestusõiguse saamine ) . - Piir poliitilise ja professionaalse organisatsiooni vahel vajab täpsustamist . - Elanikel ei ole vajalikku ülevaadet linna organisatsioonist , eriti segased on inimeste jaoks küsimused , mis puudutavad eluruume ja nende hooldamist . Meie pealinna uue juhtkonna , Reformierakonna ja valimisliidu Paremerakonnad ja Mõõdukad " ametivanne " , koalitsioonilepingu tekst , algab sõjakalt : " Tallinnas luuakse tõeliselt avalik võim , mis teenib linnakodanikke , mitte iseennast . Selleks viiakse läbi muudatused praeguse Tallinna linnavalitsuse ja linnaosavalitsuste aparaatides . Vältimaks kaasatulevaid korruptsioonisüüdistusi , distantseerib koalitsioon ennast lahkuvast linnavalitsusest ning ei tee koostööd usalduse kaotanud praeguste linnaametnikega sõltumata nende erakondlikust kuuluvusest . " Kuigi linna kõrgem juhtkond osales jõuliselt kui üks mees ( välja arvatud Jaak Saarniit ) valimistel , ei saanud nad uut šanssi linna valitseda . Eelmisel reedel üritasid Otepää linnavolinikud linnapead valida , ent tulutult . Kahe rivaali , praeguse linnapea Aivar Nigoli ja ekslinnapea Jaanus Raidali jõukatsumine lõppes ettearvatult viigiga <arv> : <arv>. Linnavolikogu kahe võistleva grupeeringu vastuolu on nii suur , et isegi hääletamine koosolekule vaheaja tegemise üle lõppes sama tulemusega . Hääl , mis peaks vaekausi ühe või teise kasuks kallutama , istub aga endiselt haiglas . Skandaalne linnavolinik Tiit Talvar kosub infarktieelsest seisundist , mis tabas meest ägedas poliitilises võitluses . Mäletatavasti ei saanud Raidal volikogu esimehe kohta seetõttu , et üks tema mees vastaste poole üle jooksis . Väikelinnas , kus üksteist hästi tuntakse , tuli kohe ilmsiks , et jooksik oli just Talvar . Ootamatu hüpe on Otepääl andnud palju kõneainet . Rahva seas liikus algul mitu erinevat versiooni , millest püsima jäi üks : volikogu esimees Jaak Uudmäe lubas Talvarile hääle eest auto . Talvari palat Maarjamõisa haiglas on muutunud Nuustaku poliitikute Mekaks , kus käiakse lahinguid löömas . Sest kes tema hääle endale saab , saab ka Otepää valitsejaks . Ajakirjanduses on seni küll kirjutatud vaid Raidali pealetükkivatest külaskäikudest . Tegelikult alustasid tormijooksu Talvarile Uudmäe ja Nigol , kes päev enne Raidali visiiti ruttasid Maarjamõisa . Võidu korral lubab Raidal rivaalile siiski andestada . Tänavale ta Nigolit ei heida , vaid pakub mehele tööd linnavalitsuses . Pekka Erelt Tarmo Vahter " Tirr-tirr . " " Tallinna linnavolikogu sekretär kuuleb . " " Kui Mart Laar ühe minuti jooksul ametist ei lahku , paneme pommi . " Toru lendab kiiruga hargile . Sekretäril on takkapihta raske öelda , kas teispool toru oli nais- või meeshääl . Samalaadseid kõnesid on tulnud teistelgi telefonidel . Mart Laar on ähvardustega harjunud . See käib tema töö juurde juba peaministriajast . Laar on silmanähtavalt õnnelik , et on pärast paariaastast eemalolekut suurte otsustajate ringi tagasi jõudnud . Vanaaegse ahjuga kabinet Tallinna kesklinnas . Laud , mis kuulunud kunagi riigikontrolli bossile Hindrek Merile . Ja alluvad , kellele ülesandeid anda . Oma eelkäija Koit Kaaristu ümmarguste tuledega Mercedese tahab Laar maha müüa . Uus volikogu esimees sõidab klassi võrra odavama auto , Nissan Primeraga . " Ma tõesti ei tea , kes sellega enne sõitis , " satub Laar kimbatusse , " eluolulised küsimused on minu jaoks vähetähtsad . " Nissanist hoolimata haub Laar plaani endale uus auto soetada . Valimiskampaania lõpusirgel sõitis Laar oma Ford Scorpioga Roosna-Allikul vastu puud . Kihutuskoosolekutest väsinud mees ei märganud pimedas , et tee lõppes otsa ... " Politsei ütles , et see on klassikaline puu , selle otsa sõidetakse tihti . " Ford tuli Laaril maha kanda . Kulud peab katma kindlustus . " Erasõidud pean ajama enda autoga , " seletab Laar pühamehelikult , miks talle Nissanist ei piisa . " Isamaa valitsuse probleemid tulenesid inimestest , keda ei õnnestunud lahti lasta , " on tal kogemus varnast võtta . " Sigadustega hakkama saanud ametnikud tuleb vallandada . " Ohvrite nimekirja veel näidata pole . Tallinnas on praegu võimuvaakum . Kuni pole ametis uut linnavalitsust , teevad Jaak Tamme alluvad , mis tahavad . Laar on kuulnud viimastel päevadel mitmest sobingust , kus väärt kinnisvara käest kätte liikunud . Kesklinna kõikvõimas vanem Jüri Ott on saanud talt juba halbaennustava palvekirja lõpetada ametikorterite erastamine . Ilmselt tunneb Laar huvi ka Tiit Vähi ja Andrus Ööveli vanalinna-kodude vastu . " See pole kättemaks , " veenab Laar , " tuleb teha , et ametnikud nii enam toimida ei saaks ! " Kuidas näeb välja Laari platsipuhastamine ? Juba on Andra Veidemann heitnud talle ette linnavolikogust Eesti Üliõpilaste Seltsi ( EÜS ) Tallinna filiaali loomist . Tiit Vähi tagasitulek võimu manu sai alguse Tallinna volikogu esimehe kohast . Hiljuti on Laar ja Vähi sel teemal naljagi visanud . Kas käib Laar tänase peaministri jälgedes ? EE Eesti Ekspress testis nn superandmebaasi , mida müüakse mustal turul ja mis sisaldab andmeid tuhandete firmade ja inimeste kohta . Demokraatia ohuks tunnistatud andmebaasist ei leidunud midagi rabavat , küll aga palju aegunud infot . Peaminister Tiit Vähi töökohaks on märgitud riigikantselei , tema sõiduriistaks Mercedes-Benz <arv>E . Alamkataloog aktsionäride otsimiseks ei suuda näidata ühtegi Vähi osalusega ettevõtet . Samas leidub peaministri nimi AS Valga Groupi osanike seas . Kirjed firmade kohta pärinevad <arv>. aasta lõpust , kuigi andmebaasi omanik väidab , et viimati uuendati programmi kuu aega tagasi . Kaitsepolitseiameti peadirektori Jüri Pihli mobiiltelefoni numbrit andmebaas ei näita , kuid seal on tema Mustamäe aadress . Eraisikute laene uurides jääb mulje , et need on kirja pandud täiesti suvaliselt . Peaminister Vähi <arv> <arv> kroonine laenusumma pärineb meie meelest näiteks kõigile kasutamiseks mõeldud Riigi Teatajast . Delikaatset isikuandmeid peale liikluseeskirjade rikkumiste andmebaasis pole . Info inimeste poliitiliste vaadete , usuliste veendumuste , tervisliku seisukorra , seksuaalelu , rassi ja etnilise päritolu kohta on Eestis endiselt kättesaamatu . Tõenäoliselt ei viitsi keegi veel lähemas tulevikus näiteks inimeste haiguslugusid arvutisse toksida . Superandmebaas on loogiliselt üles ehitatud , ühendades näiteks Krediidiinfo telefoniraamatu , autoregistri ja tagaotsitavate nimekirjaga , kuid efektiivsusest on asi kaugel . Täiuslik oleks ta vaid siis , kui info uueneks pidevalt . See aga nõuaks püsivat modemsidet . Infokogumi omanik väitis , et andmebaas valmistati politseile mitteametliku tellimuse korras . Analoogilist andmebaasi näitas nädalavahetusel ETV saade Aktuaalne Kaamera . Priit Hõbemägi Mustale turule ilmunud nn superandmebaasist kirjutades võimendab ajakirjandus väljatorgatud silmaga kükloobi karjet : " Kes tegi ! ? " Hoopis tähtsam on küsimus , kas ja kuidas selle andmebaasi vaba levik mõjutab meie elu . Ja kas üldse on midagi olulist juhtunud ? Ajakirjaniku seisukohalt vaadates on elu paremaks läinud . Superandmebaasist saab vähemalt mingisugust korrastatud informatsiooni hankida ja filtreerida . Sest kasutajat ju ei huvita , kuidas andmed hangiti . Ka piraat-CDsid ja piraatvideosid ei tohiks Kadaka turul müüa , aga müüakse ikka ning ostjatest pole puudust . Nii et võiks rääkida hoopis piraatandmebaasist , mida ilma selle osade loojatele tasu maksmata on müüma hakatud . Infoga seotud ametkondade juhtide peataolek on ilmekas : liikluspolitsei büroo abidirektor " ei osanud oletada " , Eesti Mobiiltelefoni turundusdirektorile oli " kliendiinfo lekkimine ootamatu " jne. Üks väheseid asjasse kainelt suhtuvaid mehi on siseministeeriumi asekantsler Tiit Sepp , kes ütles Äripäevale otse , et tema arvates ei kujuta see infobaas Eesti majandusele vähemalt sellisel kujul mingit ohtu . Vaatame , mis toimub teistes Põhjamaades ja Ameerika Ühendriikides . Taanis näiteks on ettevõtteid puudutav informatsioon suhteliselt vabalt kättesaadav ( nii on see enamvähem kogu läänemaailmas ) . Nii fikseeritud kui ka mobiiltelefonide numbrid on vabalt kättesaadavad , va salajaseks kuulutatud numbrid . Autoregistrit kasutab ainult politsei . Maksuameti andmebaas on Taanis avalikkusele suletud , aga <arv> aastat tagasi oli see avatud . Kuid Rootsis ei tekita maksuameti andmete hankimine raskusi . Norras on ettevõtteregister ( aktsionärid , kapital , käibed , võlad jne ) vabalt saada , autoregister siiski ainult politsei jaoks . Telefoniraamat ja haldusõigusrikkumised pole igaühe jaoks , kuid ajakirjanikud pääsevad ligi . See-eest on Norras vabalt saadaval maksuameti info riigi elanike kohta - aasta jooksul teenitud raha , makstud maksud , varanduslik seis ja kinnisvara . Norra on-line ajakirjanik Jan Gunnar Furuly ajalehest Aftenposten ütles Eesti Ekspressile : " Veider , et Eestis keegi üldse pidi need andmebaasid varastama . Paljudes riikides on see informatsioon ju vabalt saadaval ... " Eriti lihtne on isikuandmeid koguda USAs , kus sellist infot saab osta spetsiaalsetest firmadest . Vabalt kasutada on nii autoregister kui liikluseeskirjade rikkumised . Ameerika ajakirjanike tohutud võimalused arvuti teel informatsiooni hankida on hämmastavad . Taani suure päevalehe Morgenavisen Jyllands-Posten on-line reporteri Nils Mulvadi arvates on isikute kohta käiva info kasutamise kohta kaks vastandlikku seisukohta , mille järgi on samaaegselt väga raske käituda . Sest ühest küljest on tegu avatud ühiskonna ja vaba infokasutusega , teisest küljest suletud ühiskonna ja inimeste eraelu kaitsega . Nils Mulvadi arvates tuleks igal riigil täpselt kindlaks määrata , mis informatsioon peab jääma isiklikuks - ning seejärel kuulutada kõik ülejäänud informatsioon vabalt kasutatavaks . Superandmebaasi kasutamise pärast südant valutavaid inimesi võiks aga lohutada see , et kuna info väärtus kahaneb ajas nullini , siis pole ka sellest andmebaasist varsti enam abi ei hea ega kurja tegemiseks . EE Riiklike andmebaaside lekkimise vastu võitlust tõhustanud majanduspolitsei eesotsas komissar Veljo Aleksandroviga konfiskeeris kolmapäeval Eesti suurima võlanõudmisfirma Julianus Inkasso arvuti . " Ka firmajuhtide ja äris osalevate üksikisikute haldusõigusrikkumised on ettevõtlusriski seisukohalt olulised . Diskreetseks tuleb tänapäeval pidada ainult meditsiinilisi ja intiimelulisi fakte , " kommenteerib Julianuse töötaja Tõnis Sakkeus . Riigi võitlust andmebaaside lekkimise vastu peab Sakkeus põhimõtteliselt õigeks . " Kuid sel võitlusel on praegu ainult üks mõte - et riik saaks vabalt ja ühtse hinnaga neid andmebaase müüa , nagu seda teevad kõik kommerstandmebaaside omanikud Ekspress Hotline , Krediidiinfo ja Eesti Telefon . " Helen Urbanik Tallinna Inglise Kolledzhi õpilased võtavad hommikul lisaks sussidele ja õpikutele kooli kaasa ka võileivapakikesed . Lõunal pärast tundide lõppu sõidavad nad trolliga Mustamäele kehalise kasvatuse tundi . Kära Eesti kõige kallima keskkooli ümber oli pärast esimest septembrit mõneks ajaks vaibuda jõudnud , kui ühes oktoobrilõpu Õpetajate Lehes ilmunud pisike artikkel tolmu uuesti üles keerutas . Tallinna Tööinspektsiooni peainspektor Liilia Laurson ütles selles uudises , et tema ei saa Tallinna Inglise Kolledzhi vastuvõtuaktile alla kirjutada , kuna " tööinspektorina pole ta seni nii poolikut objekti näinudki " . Järgnes šokeeeriv loetelu kõigist Vabaduse väljaku äärse eliitkooli puudustest . Kolledzhi direktor , äsja Inglismaalt saabunud Rein Rebane soostub küll vastama tööinspektori pretensioonidele , kuigi kõiksugu kiibitsejatest ei taha ta ilmselgelt enam midagi kuulda . Kooliuks on tänava poolt sissemurdjatele pärast esimeste päevade ebameeldivat kogemust suletud . " Ühel päeval tõstsin ise majast kolm psühhopaati välja , " räägib Rebane . Ta arvab , et igaühel , kes Vabaduse väljaku trollipeatuses oodates arvab heaks üle ukse sisse piiluda , pole tarvis mööda maja ringi luusida . Rein Rebane väidab , et ega koolil ei ole seda tööinspektsiooni allkirja vaja . Lapsi saab ka ilma selleta õpetada . " Meie ei taha asjadega kiirustada ainult selle pärast , et seda allkirja saada või et ajakirjanduses ilmuks raport : inglise kolledzhis on nüüd kõik valmis . " Kui objekt jääb vastu võtmata , peaks see muret tegema kooli tellijale ehk Tallinna linnale . Kuri nimekiri Üks kaalukamaid argumente kooli kahjuks oli see , et " sööklas ei saa sooja süüa teha " . Õpilased räägivad , et sööklavarustus on kohale saabunud , süüa ei tehta aga veel sellepärast , et personali pole . Electroluxi köögimasinad ootavad varmalt keldris asuvas köögis , söögitädisid pole aga kuskil näha . Teisipäeva õhtul kohtus direktor toitlustamiskonkursist osavõtjatega . Kokku oli viis pakkujat , kellele seati tingimuseks näiteks , et firma kooli käest köögivarustuse ära ostaks , vähemalt kahel päeval nädalas lastele suppi pakuks ja kostitaks õpilasi koduses stiilis roogadega . Koolilõuna hinna ütleb direktor tulevat <arv> krooni . Kui hästi läheb , siis hakkab juba järgmisest nädalast sööklas süüa saama . Seni võtab igaüks kaasa oma võileivapakikese . Klassis süüa ei tohi , koridoris ammugi mitte . Süüa võib söögisaalis , mille üle vanemad õpilased veidi nurisevad , sest neil ei sobi ju tatikatega koos einestada . Kui võileivad koju unustad , siis oled kõik oma seitse-kaheksa tundi näljas . Vahetunni ajal koolist välja minna ei tohi , järelikult jäävad kättesaamatuks nii Nehatu hamburgeriputka , Palace'i restoran kui ka muud kesklinna söögikohad . Lisaks soojale söögile " pole koolil ka võimlat " . Sellepärast istuvad seitsmendate ja vanemate klasside lapsed pärast tundide lõppu , kella kolme-nelja paiku , koolimaja ees trollibussi ja sõidavad Mustamäele Vilde teele <arv>. keskkooli . Sealses võimlas nad spordivadki . Nii käib see juba neljandat aastat . Peainspektori kurjas nimekirjas oli esimesel kohal " keemiakabinet , kus puudub tõmbekapp " . ( Tõmbekapp on niisugune asi , mis peab demonstratsioonkatsete ajal tekkivad ohtlikud aurud klassist välja imema . ) Tegelikult pole klassis ka tahvlit , kuna see pidi olema komplektis koos demonstratsioonlaua ja tõmbekapiga . Õpilased arvavad , et see on küll halb , sest õpetaja kasutab ainult grafoprojektorit , mis on tahvlist palju ebamugavam . Direktor väidab , et firmat , kes kapi ja laua valmis teeks , ei ole raske leida . Seni pole jõutud sellega tegeleda ja praegu ohtlikke aure eritavaid katseid lihtsalt ei tehta . Edasi süüdistas inspektor , et " poiste tööõpetuse klassis pole sisustust " . Direktoril on hea meel teatada ja õppealajuhatajal hiljem demonstreerida , et enamik sisustusest on juba kohale jõudnud . Puidu- ja metallitööpingid , millest viimasest nii mõnigi treial ilmselt ainult unistada võib . Direktor arvab , et tööõpetuse tunnid algavad jälle järgmisel poolaastal . Poisid võivad seni ainult rõõmustada , et tunnid ära jäävad . Arvutiklassi nimetati " liiga väikeseks , kus arvuteid on nõutust vähem " . Klassis seisab kuusteist Pennus tehtud Pentium-protsessoriga arvutit . Võrku pole neid veel jõutud ühendada . Lisaks spetsiaalsed madalad arvutilauad , mida vist küll üheski teises koolis pole . Pidev avariiolukord " Kooli õues on lastel oht auto alla jääda . " Selle punkti eest saab inspektor kiita . Majatagune parkimisplats kuulub kooli territooriumi hulka , naabruses asuv kesklinna politseijaoskond tohib seda kasutada ainult avariiolukorras . Politseinikel on aga kogu aeg avariiolukord , nii et õpetajatel on raske oma vähestele autodelegi vaba kohta leida . Rääkimata sellest , et lapsed platsi peal mängida saaksid . Õpilased rõõmustavad väga hiljuti fuajeesse paigutatud telefoniautomaadi üle . Nüüd ei pea nad enam kooli arstitädi piinama , et tähtsate kohtumiste määramiseks tema telefoni kasutada saaks . Selline ongi elu haridustemplis , mis läks riigile ja Tallinna linnale maksma <arv> - <arv> miljonit krooni . Peeter Sauter Vaike Ranneti ( <arv> ) kirjandustegu on haruldane . Epopöa " Kivid ja leib " , millest äsja ilmus neljas , telliskivipaksune köide . <arv> lehekülge . Palju selle väljaandmine maksis ? Tiraazh ei ole veel kindel . Iga raamat läheb meile maksma üle <arv> krooni . Mu mees Vello hoolitseb rahaasjade eest . Võlad on kaelas . Loodan lõpuks mõnekümnetuhandese kasumiga välja tulla . Seda pole ju palju mitme aasta töö eest ? Egon Rannetil oli " Kivide ja leiva " <arv>. osa tegemine raske . Kõigepealt tuli samal materjalil põhinev näidend " Südamevalu " . Romaan lasi end kümme aastat oodata . See romaan on üles kirjutatud Vaike Ranneti käega . Egon Ranneti näidendeid " Kadunud poeg " , " Salakütid " , " Kriminaaltango " jt mängiti sadades nõukogude ja sotsialismimaade teatrites . Suur edu , suured rahad , välisreisid . " Kadunud poeg " ehitas <arv>. aastal üles <arv> <arv> rubla maksnud maja . Oli mehi , nagu Juhan Smuul , kes tegi siis , kui tal hästi läks , välja tervele restoranile , kuid jõudis ka maja ehitada . Aga Egon Rannet suutis tellida maja , mis valmis ühe aastaga . Proua Vaike elu nomenklatuurse kirjaniku Egon Ranneti abikaasana <arv> aasta jooksul oli hirmuvalitsuse all . Ka nüüd , kümme aastat uues abielus olnuna , näeb ta endisest mehest vahel õudusunenägusid . Kui Egon Rannet gangreeniga haiglasse viidi , kadus kodust <arv> rubla . Egon Rannet püüdis selle eest ilmselt hankida kaaliumtsüaniidi , usub Vaike Rannet , kuna mees ühel päeval ütles : " Homme , kui sa mind vaatama tuled , võtame viimase pitsi ja läheme koos ära igavestele jahimaadele . " Despootlik ja armukade mees . Aadu Hint , käis mul siin aia taga . Ütles , et tahab nõu pidada . Huvitav , aga ma ei julgenud teda sisse lasta . Ma kartsin Egon Rannetit . Ta sõitis palju välismaa vahet . Ma ei käinud väljas . Istusin üksi kodus . Kord kirjutasin ühe lühijutu . Rannet võttis selle kätte . Luges üllatavalt kaua . Tõmbas lõhki ja põletas siinsamas kaminas ära . Küsis , kas mul mustandid on . Mul polnud . See oli mu esimene lühijutt . Ja antud oludes jäi loomulikult viimaseks . Ma kirjutasin ta teosed diktofoni pealt üles . Ta ei vaevunud masinal kirjutama . Toksis ühe sõrmega . Mind saadeti hämarasse tahatuppa , et kirjutusmasina klõbin ei häiriks . Silmad rikkusin ära . Ega Egon õigekirjas tugev ei olnud . Aga kui ma otse üles kirjutasin , mis ta oli dikteerinud , ütles ta : " Ära mulle sellist asja too . " Et mina olin halvasti maha kirjutanud ! Ma õppisin juba lindilt maha kirjutades ta asju ümber tegema . Kui Egon Rannetil oli üks jalg amputeeritud , andis ta käsu , et perekonna GAZ <arv> maha müüdaks . Autot tuli ostma Vello Rehkalt , kellest hiljem sai Vaike Ranneti uus abikaasa . Vaike Rannet jätkas epopöad ja Vello Rehkalt leidis võimaluse raamatute väljaandmiseks . " Kivide ja leiva " <arv>. osa kirjutas Vaike Rannet pärast Egon Ranneti surma . Eesti Raamat lasi seda trükkida <arv> <arv> eksemplari . Tiraazh müüdi kiiresti läbi . Epopöa jätkus . Kui " Kivide ja leiva " kolmas osa trükist tuli , ilmus Mall Jõgi sulest Hommikulehes jõhker kriitika , aga Vello peitis selle minu eest ära . Ma pole siiamaani lugenud . Kui neljas osa valmis sai , mõtlesin , keda paganat ma kardan , ja tahtsin kriitika üles otsida . Mees teadis , kus see oli , aga me ei leidnudki artiklit üles . Kolmandat osa pakkusin alguses Eesti Raamatule . Lükati tagasi , kuna Jaak Jõerüüt kirjutas siseretsensiooni , kus ta otsustas , et " Kivid ja leib " ei tohi ilmuda . Ja just siis ilmus ajalehes Jõerüüdi artikkel , kus ta kinnitas , et ei tee takistusi ühegi raamatu trükkimisele . Käisin hiljem kultuuriministeeriumis Jõerüüdi jutul . Saime ilusti läbi ja ta leidis , et " Kivid ja leib " <arv>. võiks ilmuda küll . Nojah , lõpuks trükkisime ise . Oli krooniaja algus . <arv> <arv>lisest tiraazhist jäi müümata napp tuhat eksemplari , aga praegu läheb ta koos neljanda osaga hästi . Kolmas osa maksab <arv> krooni ja neljas ligi <arv>. Te ei ole Kirjanike Liitu astunud ? Kes mind sinna võtaks ? Mind pole kunagi kutsutud . Nad oleks siiski võinud mingi väikese sõbraliku liigutuse teha . Kui kunagi <arv>. osa ilmus , korraldas Arvo Valton Pegasuses väga ilusa ristsetepeo . Ainuke , kes seal kriitiliselt esines , oli Oskar Kruus . Ta arvas , et oli ühe tegelase prototüübiks olnud . Nüüd ta võib rahul olla , seda tegelast viimastes osades enam pole . Kas teie olite Mari-Eltsu prototüüp ? Miks te nii arvate , selliseid õrnu ja eluargu naisi on palju . Minu nelja raamatu , tähendab kolme minu ja ühe Egon Ranneti kirjutatud " Kivide ja leiva " jooksul juhtub Mari-Eltsu elus palju . Ta püüab olla jäägitult aus , kuigi ta käitub inetult . Tegelased on mulle nii omaseks saanud , et kui mõni neist tänaval vastu tuleb , tunnen ta ilmeksimatult ära . Ka kõrvaltegelased . Nüüd , kus nad minu juurest ära läksid , tunnen ma ennast väga üksildasena . Kas Egon Rannet oli kommunist ? Parteis ta polnud . Haridus neli klassi . Ta ütles , et läks mobilisatsiooniga kaasa . Mingi neiuke andis talle sini-must-valge lipukese , ta pani selle endale revääri alla ja see oli seal , kuni ta Venemaalt tagasi tuli . Ta oli kriminaaljälituses mõrvaosakonnas , hiljem aseprokurör Kalinini rajoonis . Tegi kaelamurdvaid asju , et sealt vabaneda . Ta oli umbusaldav kõige ja kõigi vastu . Kurja loomuga . Äärmiselt nõudlik . Suhkruhaige . Sai infarkti neljakümneaastaselt . Ma süstisin teda aastakümneid . Pööraselt raske abielu . Talle meeldis lõbusas seltskonnas napsitada . Suhkruhaigus lõhkus ta organismi ja ta ei suutnud romaani jätkata . Tal oli sadakond lehekülge teisest raamatust valmis . Selle ma jätsin pieteeditundest alles . Tegin vaid keelelist korrektuuri , nagu ikka . Meie abielu ? Ma olin <arv>. Mind oli viidud Gloriasse kella viie teele . Rannet palus mind tantsima ja ka järgmisele tantsule . Kümne minuti pärast teatas ta , et me abiellume . Minult ta ei küsinud . Töötasin sekretärina . Ta tuli , prokuratuuritöötajana , ja ütles , et mind on vaja küsitleda . Viis autosse ja sõidutas linna mööda ringi . Ma olin temaga abielus <arv> aastat . See oli kohutav aeg . Ta surus oma tõde peale . Ta veenis mind , et ma ei saaks iial üksi hakkama . Kas te olete kiire kirjutaja ? Intensiivsel tööperioodil oli minu auahnuseks kirjutada peatükk päevas . Abikaasa Vello tuleb õhtul koju . Me sööme ja ma tean , et siis läheb ta kirjutuslaua juurde , et vaadata , mida ma olen teinud . Kuidas ma näitan talle poolikut peatükki ! Kirjutan otse kirjutusmasinasse . Teksti kirjutan ma <arv>-<arv> korda läbi . Mis on elu ? Äärmiselt huvitav nähtus . Kahju , et ta nii lühike on . Ta meeldib mulle nii hirmus väga . Ta on huvitav kõigis oma ilmingutes , ka negatiivsetes . Ülo Jalakas Tallinn , Müürivahe <arv>a Avatud <arv>-<arv> Toit Teenindus Õhkkond Interjöör Lõpuks ometi on Tallinna vanalinna tekkinud kohvik , mis sinna ka stiililiselt sobib . See , et uus paik apelleerib prantsuse köögikultuurile ning vahemeremaalisele arhailise külakõrtsi imidzhile , on samm edasi , võrreldes ameerikalikku rämpsrooga esindava kohaga Viru tänava alguses . Prantsuspärasest köögist räägitakse siinmail üldse palju , aga tulemused on seni jäänud vähemärgatavaks või lihtsalt kitši pinnale nagu bulevardid ja brasseriid Olümpia hotellis . Creperie ehk maakeeli pannkookla on lihtne paik , kuid mitte väga odav . Seda peaksid kindlasti arvestama lastega pered , kes võiksid ette kujutada , et pannkooke pakkuv söögikoht on midagi odavat . Nii soolaste kui ka magusate pannkookide hinnad algavad keskmise päevaprae hinnatasemest - <arv> krooni . Loomulikult sõltub koogi täidisest , milliseks hind kujuneb . Kõige kallim täidis koosneb rokfoorist , õuntest ja calvados est ning maksab <arv> krooni . Üsna kreftise maitsega segu . Interjöörikujunduses on läbi saadud käepäraselt ja lihtsalt . Vanad juugendlikud toolid ja ümmargused lahtikäivad lauad pärinevad tõenäoliselt mõnest mööblikomisjonist või sõbra lahke vanaema korterist . Enamikul vanadest mööblitükkidest on omadus muuta ruum õdusaks , küünlavalgus lisab asjale veel romantilist salapära . Need kujunduskunsti aabitsatõed on Creperie's leidnud usinat järgimist . Üldisest stiilist kukub välja vanaaegsena näida tahtev baarilett ja modernne põrandalamp . Mis peale interjööri Ülo Jalakat järgmisena võlus , oli teenindus . Ettekandjad on lahedad ! Nad kommenteerivad rõõmsa aktiivsusega , milles ei puudu teatud annus sulnist koketeriid , prantsuskeelseid toidunimetusi . Saab teada ka , et koha omanikeks on kolm välismaalast . Toidukaardiga on siin mindud eputamise teed , galettid ja grepid ei ütle ka inglise keelega harjunud eestlasele kuigi palju . Lihtsalt , et kõlab huvitavalt . Kriitilise meelega Keeleameti kontrollid võiks korraks Creperie'sse sööma minna . Kuna kõik hinnad sisaldavad peale käibemaksu ka teenustasu ( ! ? ) , pole mõtet jootraha anda . Vahemeremaades valitsevat salatikultust esindavad menüüs neli nimetust . La Nicoise osutus suureks õliseks salatilehekuhjaks tuunikalatükkide , maisikuubikute ja tohutute oliividega . Lardons ( mõlemad <arv> krooni ) erines eelmisest lisandite poolest ( muna , sibul , pruunistatud pekitükid ) , kuid oli samuti maitsev . Üle terve taldriku laiuvad õhukesed pannkoogid meenutavad kokkuvoltimata ümbrikke , nad on poolkrõbedad ja äsja pannilt tulnud . Keset pannkooki pannakse täidis . Koorekastmes šampinjonide ja singiga kook maksab <arv> krooni , singi , juustu ning munaga sama palju . Viimane on kahtlemata midagi gurmaanidele . Singi-juustu alusele on asetatud poolvedel härjasilm nagu kergelt värisev kükloobi silm . Ka maitseelamus on garanteeritud . Kõht on juba täis , aga ilma magusata jääks lõuna poolikuks . La Belle Helene ( <arv> krooni ) on õhuke pannkook pirnitükkide , šokolaadikastme ja mandlihelmestega . La Melba ( <arv> krooni ) serveerimine on eriliselt meeldejääv : väiksest kannukesest valab ettekandja koogi üle Grand Marnier' likööriga ( enim imporditud prantsuse liköör , muide ) ja süütab põlema . Leek limpsab vahukooreäärist ja jäätisepalli ... Teie lapsepõlveunistused tulisest jäätisest saavadki tõeluseks . Kohvikus saab malet mängida ja lehti lugeda . Kes tuleb Creperie'sse lihtsalt aega parajaks tegema , võib piirduda kõrges klaastassis etteantava piimaga kohvi ehk cafe au lait 'ga ( <arv> krooni ) või sõõmu õunaviina ehk calvados iga ( <arv>ml - <arv> krooni ) . Calvadosi juues võib tunda ennast Hemingwayna Pariisis , muljet täiendavad Edith Piafi üha korduvad melodramaatilised laulud . Hinnete lugemise õpetus ***** Oivaline **** Meeldiv *** Talutav ** Kehv * Kohutav Kalev Kesküla Mis toimub praegu veiniilmas ? Tallinnale kõige lähemal asuv pädev vastaja elab Helsingis - kui ta just parasti oma mõisas Bordeaux's ei ole - ja tema nimi on Juha Berglund . Berglund on esimese algupärase soome veiniraamatu autor , Viinilehti peatoimetaja ja põhiautor , viinamarjakasvataja ja veinikaupmees ning lõpuks miljonär ning muidu kena mees . Kas algajal veinitegijal on raske leida kohta turul , kus vanad tegijad kõik ees ? Veiniilmas on konkurents tõesti hirmus . Ainuüksi Bordeaux's on <arv> tootjat . Ja uus maailm rõhub uute veinidega kogu aeg peale . Minul on aga kogemata kombel vedanud . Me tegime veinitootmisega alustades analüüsi turu olukorrast ja enda võimalustest ning leidsime , et kui me hakkame prantslasi kopeerima , ei ole meil mingit lootust . Niisiis ostsime kogu oma tehnoloogia Austraaliast ja minu veinimeistergi on austraallanna - Mandy Jones . Meie veinitegemise filosoofia on täiesti erinev naabrite omast . Naabrid loodavad mikrokliimale , looduslikele bakteritele ja pärmile . Meie aga peame neid riskiteguriteks - me üritame nende mõju minimeerida . Nii saavad naabrid samasuguse veini , nagu see oli nende isaisade ajal. Bordeaux's nimetataksegi ju veine kohanimede järgi . Aga uus maailm nimetab veine tegijate ja viinamarjasortide järgi . Tõsi , Mosel või Rioja esindavad teatud kidlaid ajaloolisi stiile ning tarbija on nad sellistena aktsepteerinud , aga moodne veinitegemine lähtub kliendist . Moodne tehnoloogia võimaldab veini manipuleerida , kujundada veini selliseks , nagu parajasti soovitakse . Me võime teha virsikumaitselise , banaanimaitselise või sidrunimaitselise valge veini . Kas kasutate selleks erinevaid pärme ? Ka pärme , aga samuti erinevast puust vaate ja kasutame muidki protsesse . Meie edu põhinebki sellel , et oleme oma viinamarja looduslikest tingimustest vabastanud . Hästi oleme müünud Soomes - küllap ka patriootilistel põhjustel . Aga rahvusvaheliseltki on meie edu olnud rahuldav . Paar inglise kaubaketti on meist huvitunud ja seetõttu oleme saanud oma toodangut paisutada . Nad on teinud meile reklaami . Inglismaa ongi meie suurim klient . Mis suunas areneb praegu veinitootmine ? Minu meelest on veinimaailmas praegu toimumas paradigma muutus . Uues Maailmas on veinitegemine muutunud tehnikaalaks . Ent ka Euroopas on tõusmas veinitegemise uus laine . Näiteks Austraaliast on tulnud paljud veinimeistrid eurooplasi juhendama - need on tehnikud , veiniinsenerid , kes uuendavad tootmisprotsessi . Kui enne olid veinitootja ja kaupmees täiesti erinevad professioonid , siis uus aeg nõuab veinimeistrit , kes mõistab tarbija ootusi . Sellel senini eksisteerival vastuolul tootja ja tarbija vahel põhinebki Euroopa veinitootmise kriis . Prantsuse veinide hinnad langevad suure hooga , hispaania veinid on alati olnud väga odavad , saksa veinidest ei hooli enam keegi ning Itaalias on toimumas paradigmaatiline muutus . Kallite prantsuse veinide hinnad ju ei lange . Jah , eelkõige langevad odavate veinide hinnad , eeskätt odav Bordeaux' vein . Maakonnaveinide , Vin de Pays'de hinnad ehk kogunisti tõusevad . Nende kogused on nii suured ja sellest tulenevalt on neil ka vägevad reklaamisummad kasutada . Näiteks Vin de Pays d'Ocil on palju parem imago kui Corbierès'l mis on apellatsioonipiirkond esimese sees . Corbierès imago on väga vanaaegne , Pays' d'Oc esindab aga noort , uuenduslikku , värsket . Viletsat valget Bordeaux' veini võib sealt praegu osta <arv> krooni liiter . Mis loob veini hinna ? Väga palju oleneb jällegi reklaamist . Inimene ei osta ju lihtsalt veinipudelit , ta ostab naudingu , mis sellest võib saada . Siin mängib palju kaasa pudel , etikett , ning eriti tähtis on firmamärk . Mouton Cadet'd segatakse kokku paljude tootjate veinist , aga just Rothschildi nimi annab veinile väärtuse . Nii ei sisalda veini hind mitte üksnes veini väärtust , vaid ka kuulsa tootja nimega kaasnevat turvalisusetunnet ning heameelt endale lubatavast naudingust . Peeter Laaban Võistlemine keelatakse tervise huvides Rahvusvaheline Suusaföderatsioon otsustas dopinguvastase võitluse tõhustamiseks keelustada sportlaste vere hemoglobiinisisalduse piiramatu kasvu . Soome suusajuhid ja treenerid on Helsingin Sanomate andmetel hõõrunud heameelest käsi , hinnates hemoglobiiniotsust eriti teretulnuks . Soome oli otsuse vastuvõtmise üks peamisi eestvedajaid . FISi meditsiinikomisjonis ajas asja professor Tapio Videmann . " Eelolev hooaeg kujuneb eriti huvitavaks , " märkis Soome koondise peatreener Antti Leppävuori paljutähenduslikult . " Tõenäoliselt ilmnevad kõige suuremad muutused naiste võistlustulemustes . " Soomlannade peatreener Kari-Pekka Kyrö külvab kahtlusi söakamalt . Tema arvates on viimaste aastate mitmete mõistetamatult heade tulemuste taga tõenäoliselt verega manipuleerimine ehk veredoping . Sportlaselt võetakse teatud kogus verd , kus punaste vereliblede arv on viidud maksimaalselt kõrgele , ja hoitakse mõnda aega külmkapis . Kui sportlase veres on punaste ja valgete vereliblede hulk normaalses vahekorras taastunud , antakse talle varem võetud kõrge hemoglobiinisisaldusega veri tagasi . Nii-nimetatud veredopingu abil saab tõsta sportlase hapniku omastamise võimet , millel on otsustav mõju vastupidavusalade harrastajate võistlustulemustele . Veredoping kollitab võhmaaladel Suusatamises on soomlaste arvates verega manipuleerimine ehk veredoping siiski küllaltki vähe levinud . Kurja juurt tulevat rohkem otsida jalgrattasõidus ja pikamaajooksus . Kyrö tunneb rõõmu , et nähtuse väljajuurimisel näitab suusatamine eeskuju . " Oleks huvitav näha , kuidas talitavad nüüd suured ja rahakamad vastupidavusalad . " Hemoglobiini piirmäära kehtestamise suusatamises on esile kutsunud viimastel hooaegadel esinenud ebaloomulikult kõrged verenäitajad . Eelmisel talvel maailma karika etapil Trondheimis mõõdeti ühe nais- ja ühe meessuusataja hemoglobiini väärtuseks <arv>. FIS-i uue reegli järgi võib aga hemoglobiini sisaldus veres meestel olla <arv> ja naisel <arv>. Statistika järgi ületab tuhandest inimesest vaid ühe veri looduselt kaasaantuna nimetatud piiri . Küsimus on , kas ülejäänud <arv> kasutavad kunstlikku meetodit vereväärtuse tõstmiseks ? Soome meessuusatajate keskmine hemoglobiin on Helsingin Sanomate andmetel <arv>-<arv> ja naistel <arv>-<arv>. Kurioosne on see , et kui hemoglobiinitesti oleks tehtud kolmkümmend aastat tagasi , jäänuks põhjanaabritel mitmed olümpiamedalid võitmata . Eero Mäntyranta oli erakordne looduse tujude poeg , tema hemoglobiin küündis karjääri tipphetkil pidevalt üle <arv> , rekordina isegi <arv>ni . Praegugi olevat <arv>aastase veterani hemoglobiininäit tublisti üle <arv>. See on geenide viga , Mäntyranta tütrel on see näit samuti <arv> ümber . Otsus on tehtud , ometi pole selge , kuidas FISi meditsiinispetsialistid hakkavad hemoglobiini sisaldust mõõtma - tegemaks selgeks , kas sportlase veri on kõrge hemoglobiinisisaldusega tänu looduslikele eeldustele või mitte . Erinevad mõõtmise meetodid põhjustavad vaidlusi Hemoglobiinitestimise meetodite üle võivad puhkeda ägedad vaidlused . Kui hemoglobiininäit on lubatud maksimumi lähedane , tõuseb meetodi küsimus eriti teravalt , sest eri meetodid annavad erinevaid vastuseid . Halvemal juhul võidakse kedagi põhjuseta patuseks teha ehk sooritada õigusmõrva . Mõnikord võib hemoglobiin ajutiselt kõrgele tõusta keskmäestikus läbiviidaval võistlusel organismis tekkiva veepuuduse tagajärjel . Sel juhul tuleks täpse hinnangu andmiseks teha hemoglobiinitesti ka enne võistlust . FISi meditsiinikomisjon soovibki , et enne starti mõõdetaks kõigi suusatajate vere hemoglobiinisisaldust . Ent ilmselt osutub see liiga rängaks tööks , et vähemalt esialgu teoks saada . Eero Kont Šoti jalgpallijuhtide arvates võib Eesti Jalgpalliliidu ettepanek viia Eesti- Šotimaa maailmameistrivõistluste valikmäng võimalikult lõpptähtaja lähedale kutsuda Rahvusvahelise Jalgpalliliidu tegelastes esile paanikat . FIFA järeleandmine taskus , võib Eesti soovida mängida just <arv>. märtsil , viimasel lubatud päeval , kirjutab ajaleht Observer . Šotlasi teeb nimetatud kuupäev murelikuks . Teadagi , kui ebasoodne ilm siis Läänemere kaldal valitseb . Ent veel keerulisemaks muudab olukorra tõik , et <arv>. märtsil on kavas Šoti jalgpallimeistrivõistluste esimese liiga kahe kangema , Glasgow Rangersi ja Glasgow Celtici matš . Mõlemast tippklubist kuulub viis mängijat Craig Browni koostatud rahvuskoondisse . Šoti jalgpallijuhid pelgavad , et huvide kokkupõrge võib anda valusa tagasilöögi . Observer osutab , et idee mängida <arv>. märtsil on esitanud Eesti Jalgpalliliidu asepresident Mart Tarmak . " Arvan , et võlgneme Eesti inimestele mängu Tallinnas , " sõnas ta . " See tähendab , et mängu läbiviimine tuleks lükata nii kaugele kui võimalik , kuni talvised olud taanduvad . <arv>. märts oleks seetõttu kõige meeldivam kuupäev . " Šoti Jalgpalliliit on samal ajal kaalumas kahte rahvusvahelistest mängudest vaba kuupäeva . Üks on kümme päeva enne jõule ja teine veebruari keskel . Eestlastele niisugune kitsendus ei meeldi , sest nende jalgpallihooaeg on talvel peatunud . Kui nad tõesti jäävad kindlaks <arv>. märtsile , tuleb Šoti liiga mäng teisele ajale nihutada , leiab Observer . Looduse tujusid on eestlastel aga raskem ohjeldada . Tallinnas elav šotlane Chris McLean ütles Observerile , et märtsi keskel on Eesti pealinnas kaunis halb ilm . Eesti Ekspress <arv>. <arv>. oktoobri seisuga oli Eestis teadmata kadunud a. <arv> inimest b . <arv> inimest c . <arv> inimest d . mõnikümmend tuhat inimest <arv>. Milline päevakohane järjejutt ilmub vene päevalehes Russki Telegraf ? a. " Teeme ise soojad vildid " b . " Dallas " c . " Kuidas saada odavalt kodakondsust ? " d . " Mis on NATO ? " <arv>. Miks arvab Jüri Toomepuu , et isamaa päästmiseks võib olla liiga hilja ? a. teda ei valitud riigikokku b . Kalevi pataljonis kõneldakse vene keelt c . ükskõik kuhu minnes võib kohata mõnda kommunisti või korruptanti d . CIA andmete kohaselt ei tulegi Kalev koju <arv>. Millega vapustas Kultuurileht koolilapsi ja õpetajaid ? a. veelgi suurema reproga Leo Lapini suprealistlikust pornopildist , kui ilmus Ekspressis b . haridustegelased Lauri Leesi ja Voldemar Pinn kirjutavad nüüd Kultuurimaas c . Mart Juure järjejutus nimetas pastor Kõks koole ussipesadeks d . teatega , et tuleval aastal kooliraamatukogud tasuta lehte ei saa <arv>. Millist laulu laulis Linnar Priimägi ETV saates " Klaver põõsas " ? a. " Lili Marleen " b . " F*** Me Kitten " c . " Karjala parvepoiste laul Stalinist " d . " I'm Going Slightly Mad " <arv>. Mille poolest paistsid silma USA presidendid Herbert Hoover , Harry Truman ja Jimmy Carter ? a. nad olid veendunud aatomisõja vastased b . nende võimuperioodid paistsid silma seksiskandaalide ja moraalilageduse poolest c . nad ei harrastanud golfi d . nad olid kõik pärit ühest Kansase osariigi kolkakülast <arv>. Millise läbikukkunud ettepaneku tegi kirjamees Vello Lattik Tartu kirjanike dramaatilisel koosolekul ? a. Kivisildnik kohapeal arreteerida b . saata kirjanike liidu liikmed kohustuslikus korras Eesti piiri valvama c . valida kirjanike liidu esimeheks C. R. Jakobson d . anda poliitvang Tiit Madissonile jõuluks amnestiat <arv>. Mida tegi Madonna oma chihuahua tõugu toakoeraga , kes armukadedusest lapse vastu näris mööblit ja pissis vaipadele ? a. lasi magama panna b . viskas <arv>. korruse aknast välja c . viis psühhoanalüütiku juurde d . riietas ta mustast nahast sado-maso imikupesusse <arv>. Mis on City-Life , Avangard ja University ? a. Aerofloti poolt ostetud kolme esimese Boeingu nimed b . USA kommunistide poolt <arv>ndail Tambovi oblastis asutatud kolhoosid c . ameerikalikud lipsusõlmed d . hiina televiisorimargid <arv>. Mis on pildil ? a. Alutaguse vabakehakultuuri seltsi märk b . A-rühma käiseembleem c . anonüümse alkohooliku rinnamärk d . Eesti Kaunite Kunstide Akadeemia logo Vastused on järgmisel leheküljel ... Õiged vastused : <arv>b , <arv>d , <arv>b , <arv>d , <arv>a , <arv>c , <arv>d , <arv>c , <arv>c , <arv>d . Fanny de Sivers Pariis Traditsiooniline ajalooõpetus oli kuiv ja pedantne . Mäletan , kuidas kooliajal pidi aastaarve alla kugistama . Kasu neist suurt polnud , niikuinii läksid need varsti meelest ära . Pähe jäid ainult mõned ümmargused numbrid , nagu <arv> - Karl Suure keisriks kroonimine Roomas , või silmale meeldivad kombinatsioonid , näiteks <arv> - Marignano lahing , mille võitis Prantsuse kuningas François I. Kuid arvud on arvud , ja neist ei saa mingit korralikku pilti möödunud aegadest . Karl Suure puhul oleks tahtnud teada , mida see barbar Roomas tegi , kuidas ta kroonimisõhtu veetis , kas kolas tänavail , puges kohe voodisse , või pühitses - pummeldas kogu öö oma kambameestega . Aga noh , niisuguseid kirevaid detaile teadsid ainult asjatundjad . Koolilapsed tuupisid lahinguid ja rahulepinguid . Reaktsioonina sellisele kronoloogia " närimisele " asendati Prantsuse koolides mõneks ajaks sündmuste read teemadega , mis pidid hõlmama mitu sajandit korraga ja näitama põllumajanduse arengut või perekonnasuhete muutumist või midagi muud , mis tänapäeval on kerkinud " probleemiks " keskmise kodaniku teadvuses . Kronoloogia raami ära langedes läksid aga sajandid varsti sassi , ja siis juhtus , et mõni hajameelne õpilane laskis Louis IX valitseda enne Louis XIV , või kuulutas Jeanne d'Arci Napoleoni kindraliks . Ehitame ajalugu ! Kuidas teha abstraktsest teadmisest elulähedast " kogemust " ? Muidugi , muuseumid ning pildigaleriid aitavad fantaasiat tööle panna . Viimaseil aastakümneil on ka reisimine mõne koha või sündmuse tuttavamaks teinud . Aga kõige efektsemaks õppevahendiks näib osutuvat rekonstruktsioon , mida nüüd on hakatud arheoloogias rakendama . Prantsuse ajakiri Archeologia pühendab oma septembri erinumbri ( Dossiers de l'Archélologie nr <arv> ) nn eksperimentaalsele arheoloogiale , mis peab aitama möödunud aegade eluolu " seestpoolt " tundma õppida , andma aastate lineaarsusele , sündmuste tagasipöördumatule rodule konkreetse pildi teatud ajajärgu kultuurist , mille kaudu saab ka sündmusi ( lahinguid , rahulepinguid jne ) paremini mõista . Nõnda on juba üles ehitatud eelajaloolisi külasid , gallia linnuseid , keskaegseid töökodasid ... Uurijad tunnistavad , et kinematograafia pakub haruldasi võimalusi mineviku elustamiseks . Kuid enamasti on filmid määratud meelelahutuseks - rahvas nõuab ju ammust ajast " leiba ja lõbu " ! - ja sellepärast peab lavastaja leidma paraja tasakaalu tuttava ja tundmatu vahel , st lisama meist kaugele jäänud ajaloolisele tõelusele tänapäeva argiseid momente , mille kaudu keskmine publik suudab antud loosse sisse elada . Roomlaste lokid Nõnda annab film harva tõepärast ettekujutust sellest , kuidas asjad tegelikult olid . Nii paistavad nn peplumi-filmides kõik toogad ning tuunikad hiilgavalt puhtad , hoolikalt triigitud . Ja nagu juba Michel Foucault märkas , kannavad kõik roomlased sama soengut : neil on lühikesed lokilised juuksed . Mitte ühtegi kiilaspead ei ilmu välja , ükski lahtine juuksetutt ei liigu tuules ! Ka hambad on noortel ja vanadel ühtemoodi suus ! Ja mis puutub maastikupiltidesse , siis peavad need jätma võimsa mulje . Efekti saavutamiseks laiendatakse teid ja väljakuid . Kui Rooma armee foorumile marsib , siis sarnaneb tänav Champs-Elyées'le ! ( Vt filme " Quo vadis ? " ( <arv> ) , " Ben Hur " ( <arv> ) , " Cleopatra " ( <arv> ) ) . " Pettust " märkab ainult see , kes on uurinud antiikse Rooma arhitektuuri . Mõnedes detailides püütakse siiski tõelust sugereerida . Mis sellest , et Kirk Douglase-Spartacuse mõõgad on alumiiniumist ja kilbid plastmassist pressitud , prozhektori valguses tunduvad need hirmuäratavalt ehtsad ! Kas võib väita , et neid tohib siiski ka õppematerjalina kasutada - asjatundlike kommentaaride saatel muidugi ? Jeanne d'Arc ilma paatoseta Tõeliseks arheoloogilise rekonstruktsiooni katseks kinolinal võib pidada Jacques Rivette'i " Neitsi Jeanne'i " ( Jeanne la Pucelle , <arv> ) . Nimiosas Sandrine Bonnaire . Jeanne d'Arci lugu on üks rahvapärasemaid prantsuse ajaloos . Temast on kirjutatud tõsiseid uurimusi , fantaasialugusid ja vändatud mitmesuguseid filme . Dreyeri oma ( <arv> ) , milles Renée Flaconetti pea halastamatult paljaks pöeti , kuulub klassika hulka , ja jääb emotsionaalselt mõjuvaks oma must-valge kontrastidega . Kuid selles näeme peamiselt näoilmeid ning pilke . Ingrid Bergman , Jean Seaberg ja mitmed teised rabelevad oma kolisevas raudrüüs nagu standardkangelased ikka . Ju kõigis sõjafilmides kordub enamvähem sama : metsik kabjaplagin , välkuvad mõõgad , rüselemine , vaenlase grimass , kui see noa või noole rindu saab , hobuselt maha kukub ja hinge heidab . Rivette'i lugu ei kasuta klišeesid . See on vapustav reis <arv>. sajandisse . Näeme , kuidas talurahvas elab , kuidas Jeanne oma veendunud kaaslastega üle lumiste põldude ratsutab , kuidas ta püüab kirjutama õppida . Sule krabin pärgamendil on autentne . Näeme ka , kuidas ta Chinoni lossi aias lipuvardaga treenib . Varras on raske , peab teadma , kuidas seda hobuse seljas hoida tuleb . Ja Orléans'is torkab silma lahingumadina asemel vastuvõtt linnaelanike juures , kus perenaised haruldasele külalisele voodit teevad ! Esimest korda tuleb tunne , et nii see võis tõesti olla . Ja et Jeanne ise oli nagu Sandrine Bonnaire . Noor tütarlaps , kes oskab veel lapsenaeru , aga muutub täiesti teiseks inimeseks , kui ta kirju dikteerib või külmalt tunnistab , et ta on armee ülemjuhataja . Sõnades puudub paatos , üleolek . Kuid samas väljendub vastuvaidlematu autoriteet . On selge , et see neiu on pandud käskima . Ja äkki saab selgeks , kuidas oli võimalik , et kogu sõjavägi sõna kuulas , miks ükski mees ei julgenud talle vastu hakata või kallale kippuda . ( Ega <arv>. sajandi mehed polnud vooruslikumad kui tänapäeva sõdalased ! ) Filmis paistavad kõik detailid ehtsad . Kõik on realistlik , elulähedane , igapäevane keskaeg . Tõeline tõde , nagu kirjutab Régine Pernoud , parim <arv>. sajandi tundja , kellega Rivette koos töötas . Vaatajal jääb tunne , et ta ise oli seal . Nõnda võib siiski ka kinos ajalugu õppida . Régine Pernoud ise arvab ka , et " see film õpetaks noortele palju rohkem kui ükskõik milline käsiraamat , ükskõik milline " kokkuvõte " või ajalookursus " . Kujutan ette , kui kasulik oleks koolide õppematerjali hulka muretseda koopiaid teostest , mis rekonstrueerivad tõelust , selle asemel et püüda ainult publikule meeldida . LOOMULIKULT MÕJUV KANGELANE : Sandrine Bonnaire Orleans'i neitsina Eve Annuk Jane Austeni ( <arv>-<arv> ) peetakse oma ajastu väljapaistvaks kirjanikuks , omamoodi teerajajakski : pärast seda tulid ju õeksed Brontëd , George Eliot , Virginia Woolf , kui meenutada kanoonilist kuulsate inglise naiskirjanike rida . Eesti lugejale seostub Jane Austeni nimi ehk esmalt ta romaani põhjal loodud filmiga " Mõistus ja tunded " , mis üsna hiljuti meilgi linastus . Aga kui paljudele meenub , et Austeni loomingut on eesti keeles varemgi avaldatud : romaan " Uhkus ja eelarvamus " ilmus Henno Rajandi tõlkes juba <arv>. aastal . Nüüdseks on ka " Mõistus ja tunded " eesti keeles välja antud ( tõlkijaks Karin Suursalu ) , nii et filmi näinutel on lõpuks võimalus ka teksti lugeda . Raamatule pole lisatud aga autorit tutvustavat järelsõna - ilmselt viitega " Uhkuse ja eelarvamuse " Henno Rajandi poolt kirjutatud järelsõnale , kus on tarvilik teave juba olemas . Kuidas tõlgendada <arv>. sajandi lõpul <arv>. sajandi algusest pärinevat romaani ? Ei lahuta meid ju ainult ajavahe - ligi kaks sajandit - , vaid ka erinev kontekst . Aeg ja ühiskond , milles elas Jane Austen , on tänapäeva lugeja jaoks piisavalt kauge ja võõras . Austeni teosed on tihedalt seotud oma ajastuga , selle arusaamade ja väärtushinnangutega . Näiteks selline esmapilgul triviaalne tõsiasi , nagu naiste roll tollases ühiskonnas , on taustteadmisena oluline . On ju " Mõistuses ja tunnetes " ( nagu Austeni ülejäänud viies romaaniski ) keskseteks tegelasteks naised . Austeni teoste maailm ongi piiratud perekondliku ringiga , eraelulise sfääriga , mida tolleaegsete arusaamade järgi mõisteti kui naiste pärusmaad ( woman's place ) . Austen kirjeldab üksikasjalikult ja vahel peene irooniaga seda piiratud tegevusvälja , otsekui väljaspool seda ei eksisteerikski ühiskond oma probleemidega . See on <arv>.saj alguse , õieti <arv>. saj lõpu keskklassi naiste maailm - materiaalselt enam või vähem kindlustatud , jõudeelu elavate naiste maailm . Austen keskendub nende igapäevase elu kujutamisele . " Mõistus ja tunded " on romaan , kus midagi õieti ei toimugi , vähemalt tänapäevase , action iga rikutud lugeja mõõdupuuga mõõtes . Filmina on teos ilmselt huvitavam , sest igavavõitu süzheele - kahe noore neiu mehelesaamise lugu - lisandub filmi puhul visuaalne nauding , kaunite näitlejate , ajastule vastavate kostüümide , suursuguste interjööride vaatamise mõnu . Raamatu puhul aga peab lugeja rohkem kujutlusvõimet pingutama , et kogu seda logeleva keskklassi luksuslikku elu vaimusilmas ette kujutada . " Mõistuse ja tunnete " keskne tegelane on proua Dashwood oma kolme tütrega : Elinori , Marianne'i ja Margaretiga , kellest viimane kui meheleminekuks veel liiga noor ( <arv>aastane ) teose sündmustikust üsna raamatu alguses kõrvale jäetakse . Kogu romaan keskendub Marianne'i ja Elinori mehelesaamisprobleemide ümber . Marianne'i pettumisele oma armastatus ning Elinori palju vaoshoitumatele armutunnetele järgneb lõpuks ikkagi õnnelik lõpplahendus : romaani viimastel lehekülgedel saavad mehele mõlemad neiud . Lugu ise areneb üsna aeglaselt ja kuna midagi erilist tegelikult ei juhtugi , tundub romaan vahel isegi igavana . Sest kogu see iseenesest lihtne lugu on detailideni läbi kirjutatud , iga pisikegi tegutsemismotiiv või tundevarjund on saanud põhjaliku äraseletamise osaliseks . Pikad laused süvendavad veelgi veniva aegluse muljet , mis vähemalt raamatu algusosas lugemise lausa tüütuks muutis . Ent Austeni romaanide stiili on juba <arv> aastat tagasi üsna tabavalt iseloomustatud . Charlotte Brontë leidis aastal <arv> , vastuseks ühe kriitiku soovitusele Austeni loomingust eeskuju võtta , et Austen on elegantne ja samas piiratud nagu " õrnade lillede ja korralike piiridega , hoolikalt taraga ümbritsetud , üliväga haritud aed " . Pean tunnistama , et olen Charlotte'iga ühel nõul : mina eelistaksin lugejana pigem mässulist " Jane Eyre'i " kui võtaksin " Mõistuse ja tunnete " järel käsile näiteks " Uhkuse ja eelarvamuse " . Peeter Künstler Eesti päritolu Moskvas elav vene kirjanik Ahto Levi ( sündinud Kuressaares <arv>. aastal , kodanikunimega Levi Lippu ) sai kuulsaks <arv>. aastal ilmunud autobiograafilist ainest kasutava romaaniga " Halli Hundi päevik " , mis on tõlgitud paljudesse keeltesse ja mille ainetel vändati Mosfilmis ka menufilm ( <arv> ) . See teos rääkis küllaltki ausalt kuritegeliku maailma toimimisest , ehkki mõistagi oli pikitud nõukoguliku ideoloogiaga , milles käibis kinnisidee kurjategija ümberkasvatamisest sotsialismi viljastavates oludes . Levi ise on palju seigelnud , sõja ajal ja järel Euroopaski , <arv>. aastal koju pöördunud , tegi ta läbi viieaastase " vanglakoolituse " . Hiljem seikles mõnda aega " suure kodumaa " avarustel . <arv>. aastal ilmunud " Valdemor " kujutab endast ühtaegu uurimust nn ausate varaste elust ja organisatsioonist ning eellugu " Halli Hundi päevikule " . Autor esineb siin hüüdnime Vraal ( Valetaja ) all . Sündmustikul puudub bestsellerlik põnevusmoment , ilukirjanduslik hoog sumbub pidevalt pikkadesse , osalt ka tarbetuid ülerääkimisi sisaldavaisse arutlusisse vargamoraali üle , millest iga lugeja leiab palju huvitavat ainest vargaseisuse kujunemise ja modifitseerimise kohta . Lugeja taipab õige pea , et nn seaduslike varaste puhul oli pikka aega tegemist rangelt suletud , seesmiselt demokraatliku , ent väga rangetele seadustele alluva ja hierarhiseerunud internatsionaalse organisatsiooniga , mis hõlmas kogu riigi . Seaduslike varaste hulka võis kuuluda vaid autoriteetide poolt väljavalitu . Suur hulk vargaid ei saanudki kunagi selle au osaliseks , mis tähendas hüvedest ilmajäämist ja pidevat vajadust organisatsiooni kuulujatele kuuletuda . Torkab silma , et vargad nägid endi hulgas meelsamini intelligentseid inimesi , halbade hinnete ja huligaanitseva meelelaadiga polnud noorukitel lootust varaste seltskonda pürgida . Vargad eitasid röövimist ja kasusaamise nimel tapmist . Nende eetika nõudis , et teiste vara üle lüües pidi mängu panema oma naha . Kasutades oma klanni võimu , peletasid nad vägivallatsejad oma ümbruskonnast eemale , selle nimel tehti harjunult koostööd miilitsaga . Rumalalt kuulekat töörügajat nöörides oli neil enestel keelatud mis tahes tööd teha . Varastel oli olemas oma ühiskonnakäsitus , omamoodi ideoloogia - nad vastandusid ühiskonna seadustatud kahepalgelisusele , valitsevale kaksikmoraalile . Riik oli nende meelest samasugune varas , kui mitte röövmõrtsukas . Riigi kaudu nautis ju hüvesid vaid valitud kiht , ülejäänud kohusetundlikud lollid jäeti hüvedest ilma . Nad vastandasid riigi diktatuurile oma vennaskonna demokraatliku vaimu . Keset vaesust ja riiklikku vägivalda oli sel hoiakul kindlasti poolehoidjaid . Levi jutus kuulub varaste sekka koguni NSVL kergetööstuse rahvakomissari asetäitja , kes on nõukogude süsteemis asetunud varjatud dissidendi positsioonile . Võime Levit mõista nii , et varaste vennaskond kujutas endast üldtunnustatud riiki riigis . Levi siiski ei õilista vargaid , vaid kujutab realistlikult vargaolustiku laastavat mõju inimese isiksusele , mis varem või hiljem lõpeb täieliku moraalse laostumisega . Seaduslike varaste võimu lammutas sõda ja selle järel surmanuhtluse kaotamine . Sõda tekitas massi väga vägivaldseid kurjategijaid , kes lõid uusi seadusi ja organisatsioone . Surmanuhtluse kadu andis neile vabad käed seaduslike varaste valitsemine veriselt lõpetada . Sõja järel kodunes loomuldasa internatsionaalne nõukogude kuritegevus Eestiski ja pole võimatu , et viimaste aegade ühiskondliku elu murrangud muutsid selle ilme veelgi julmemaks ja halastamatumaks . Lisaks vargaelule kirjeldab Levi haarava realistlikkusega vangla- ja laagrielu , kus nii riigi kui kuritegeliku maailma värdjalikkus põimuvad tõepoolest jalustrabavas sümbioosis . Harry Liivrand Jaan Too mik ( <arv> ) tähendab eesti kunstis sama mis Erki Nool meie spordis . Viimase kahe aastaga on Jaanist saanud rahvusvaheliselt kõige enam nõutavam ja hinnatum eesti kunstnik . Tema videoinstallatsioone on näidatud ja kiidetud kunstimaailma tippüritustel Veneetsia ja Sao Paulo biennaalidel . Nüüd on ta kutsutud USAsse Santa Fe biennaalile . Nagu ta ise tunnistab , tuleb kutseid rahvusvahelistele valitud osavõtjatega näitustele iga kuu . Oleks ainult raha , et minna . Ühel päeval ütles Jaan mulle , et peale viit aastat on ta jälle maalima hakanud ning kutsus veel lõpetamata pilti vaatama . Jaani väike ateljee on Kunstihoones . Sellise suurusega ateljees võiks lillemaale maalida . Sissejuhatuseks teatan Jaanile , et Amsterdami kuulus Stedelijki muuseum tahaks osta tema Rotterdami Manifestal näidatud videot . Jaan vastab , et ta ei saa seda müüa , sest Helsingi Ateneum ostis selle juba eelmisel aastal ja ta ei või koopiat müüa . Gary Hilli video ostsid soomlased <arv> <arv> Soome margaga , Jaani töö <arv> <arv> eest . Miks sa nii odavalt müüsid , oled sama hea kui ameeriklane Hill , ütlen ma ilma naljata . Tollal olin ma sellegi summa eest väga tänulik , sõnab Jaan. Alles teist korda USAs toimuvale Santa Fe biennaalile ennustatakse Whitney biennaali järel mõjukuselt juba järgmist kohta . Whitney biennaali loetakse Ameerika tähtsaimaks . Kes sind Santa Fesse valis ? Peale Manifestat ( Rotterdami I moodsa kunsti biennaal sel aastal ) otsis mind Santa Fe kuraator New Yorgist üles . Minu videoperformance oli talle Rotterdamis meeldinud . Unenäokunst Kas sina narkootikume oled proovinud ? Hasso Krull arvab , et lahjad narkootikumid tuleks legaliseerida . LSD-d mitte . Sõjaväes proovisin hašišit . Kärbseseent olen proovinud korduvalt . Hollandis olen mitmesuguseid asju proovinud , lihtsalt huvi pärast . Muide , suitsetada ma ei oska . Narkootikumide keelamine on iga riigi kaitsemehhanism status quo säilitamise ja ühiskonna organiseerituse nimel , aga mul pole narkootikumidega probleemi olnud . Ma saan narkootilise tunde mujalt ka . Maalimine tekitab seda kõvasti , ja eriti maagiliste teemadega tegelemisel . Oled rääkinud , et esoteerilised õpetused ja eriti Carlos Castaneda on teinud sinust selle , kes oled . Mäletan , et <arv>. aastate algul levisid tema raamatud käsikirjaliste tõlgetena Tartus . Sama oli Tallinnas . Lisaksin ka Tiibeti surnute raamatud ja zeni autorid . Olen üldse kõige rohkem mõjutatud budistlikust õpetusest , eriti zenist . Castaneda don Juani raamatutesse on peidetud tahtlik , kuid tinglik mäng zeni õpetajast ja tema õpilasest . Kogu teadmine antakse edasi vahenditult paradoksaalsete käitumiste ja seisundite loomisega . Mul on üks tundlik sõber , kes ütleb , et aegajalt häirivad teda naabrite unenäod . Aga maagia ? Maagia baseerub ikkagi kollektiivsel illusioonil , lihtsalt valdab neid illusiooni loomise seadusi . Maag on nagu meedium , kes tunneb neid seadusi , mis me oleme maailma loonud , ja oskab nendega maailma mõjutada . Kui sa suudad sellest maailmast välja minna , siis maagia sinu peale ei mõju . Inimene sõltub nii palju maagiast , kui palju ta sellesse usub . Kas unenäod on sulle tähtsad ? Küllaltki . Mu unenäod sõltuvad alati kohast , koha energeetikast . Näiteks New Yorgis nägin väga kummalisi unenägusid . Linn iseenesest on , nagu on - julm , kiire , isegi tüütu ja umbne , aga ilm muutus seal kohutavalt kiiresti ja unenägude muutused on ju seotud atmosfääri muutustega . Alati näen surnuid unes , enne kui ilm muutub . New Yorgis nägin venda väga tihti unes ja hakkasin mõtlema , et selle põhjuseks võib olla linna eriline geograafiline asend . Rahvaste läbikäiguhoov . Peale venna surma olid unenäod mulle väga oluliseks reaalsuseks . Venna surma järel tundsin justkui mingi iseenda osa lahkumist . Olen näinud unenäos ka paljusid asju ette . Kohati on unenägu puhtam virtuaalne reaalsus kui kompuutriga saavutatav . Rääkisid kunagi , et sul olid oma vennaga telepaatilised suhted . Telepaatia ei ole midagi eripärast . Kui oled inimesega ühel lainel , on sellised suhted tavalised . Aga sensitiivsus võib ka segav olla . Pallast , nagu Castaneda ütleb . Brasiilias oli paar müstilist äratundmist . Üks konkreetne maastik on kogu aeg meeles . Järsku kõlab uksekell ning hetke pärast siseneb ateljeesse Soome budistliku vennaskonna president . Ta on pooleldi itaallane ja oskab ka eesti keelt . Maalikunst Kui ma vaatan sinu valmivat maali , tahaksin küsida , kas armukunst on sama tähtis kunst kui maalikunst ? Teen lühidalt - jaa . Budismi järgi on kõige tähtsam atmosfääri loomine . Tehnikas väga palju võimalusi ei ole . Seal oleneb kõik rohkem energiast , ümbritsevast väljast . Aga eelmängu osa peab olema väga mitmekülgne . Kõige omapärasem on , kui eelmängu järel enam mitte midagi ei tule . Kas maalikunst on sinu jaoks puhtalt emotsionaalne väljendus ? Ei . Viimasel ajal olen tabanud , et olen justkui ära leppinud maalikunsti võimalustega . Kogu aeg on minu sees olnud mingi piiride purustamise vajadus ja järjest uute kunstiliste võimaluste otsimine , mingi tung kuhugi , sildade põletamine . Aga videoinstallatsioonide tegemisega kadus ära kontakt tahke ainesega ja siis ma järsku avastasin , et maal on jälle võimalus . Võimalus aktiivseks meditatsiooniks ja ma saan seda teha ilma tulemusele mõtlemata . Maalimine on pidev seisundis olemine , teises ruumis mõtlemine . Võin maalida järjest kakskümmend neli tundi . Ma ei vaheta sel ajal isegi riideid . Milline kunst sulle <arv>. sajandi lõpul kõige suuremat muljet avaldab ? Enne meeldis Francis Bacon ja teised temalaadsed kunstnikud , aga nüüd Fantin-Latour : küünlavalgus , lakoonilisus , meeletu sugestiivsus , kaasaegselt mõjuv puhas värv . Giorgione , väga paljud kõrgrenessansi maalijad . Sel aastal tajusin äkki ära maalikunsti eelised teiste meediate kõrval . Eelkõige võime maksimaalselt oma maailma minna . Video ja muud küberdigitaaltehnikad vajavad tohutult suhtlemist ja pidevalt vahendatud reaalsust , nad ei anna täiesti vahenditut kontakti . Kuid videokunstis on ju olemas ka oma maagilisuse moment . Kindlasti , sest ta tegeleb ju pidevalt tegelikkuse illusiooni ja mänguga . Minu videotele on tüüpiline ka see , et püüan suhestuda mingi kohaga . Millise kohaga sulle üldse meeldib suhestuda ? Väga pikka aega oli mul siin , sellel laiuskraadil , raske elada . Elasin siin nagu võõras . Olen lõunamaa inimene ja viisin oma olemise alati Mehhiko või Vahemere kanti , Araabiamaadele . Seetõttu Castaneda olustik ja seisundid on mulle olnud alati väga lähedased . Kõrbed mulle meeldivad . Kui alustasin kunstnikuelu , maalisin peast kõrbemaastikke . Santa Fe biennaal lähebki kusagile sinnakanti , kuhu unenäod on mind varem viinud . Kord Kunstimuuseumis tabasin sind mõttessevajunult Köleri ees . Eesti kunstis meeldib kindlasti Köler . Lapin on kirjutanud , et Köler on igavene kitšimeister , kelle tähtsust on asjatult rõhutatud . Hindan Lapinit kõrgelt tema erksuse ja energilisuse poolest , kuid samas on tal väga kindlad seisukohad , mis minu omadega ei tarvitse alati ühtida . Mulle tundub , et ajad on kõik korraga segunenud ja et elame korraga mitmes ajas . Aga kas traditsioonilisi väljendusvahendeid kasutav maalikunst on sajandi lõpul veel võrdväärne video ja teiste moodsate meediavahenditega ? Mulle sobib praegu täiesti ajas tagasiminek vahendite suhtes . Kuid idee võib olla väga kaasaegne . Sajandi lõpp on selles mõttes huvitav , et kõikvõimalikud salateadused ja esoteerilised õpetused tulevad päevavalgele . Need ajavad ajadimensioonid sassi . Nii et kõik sõltub sinu enese individuaalsest arengust , seisundist . Akadeemiline variant annab minu meelest neutraalse võimaluse ning rohkem võimalusi meditatiivsuseks , sest siis ei lähe asi hämuseks . Aga ma ei tahaks tekitada mingeid kunstidesiseseid hierarhiaid , kuigi sotsiaalse olendina iseenda jaoks ma neid püstitan . Kui mul on tahe , siis teen akadeemiliselt ja maalin realistlikult ning homme teen spontaanse töö . Lähtun ikkagi totaalsest vabadusest . See on nagu kunsti missioone , et lunastad enda isikuga võime olla totaalselt vaba . Seetõttu sa ei peagi selleks olema maalikunstnik , võid olla ka kunstikriitik . Sinu uut maali vaadates hakkab silma kummaline sünteesitaotlus klassikaliste maaliliste väärtuste ja motiivi provokatiivsuse vahel , mida vürtsitab must huumor . Viimasel ajal olen hakanud tajuma , et kui filosoofias ei ole koomilist momenti , siis on tegemist tõeliselt naeruväärse asjaga . Naerul on vabastav jõud , ta nihestab tõsidust . Kavatsen selle kohta teha ühe videoprojekti oma heast sõbrast Jaan Paavlest . KUULSUSE ALGUS : Jaan Toomik , performance TAATOO Tabasalu rannas <arv>. aastal EE <arv>. Milline partei on teile sümpaatne ? Poliitiline partei ? Sümpaatia ( &lt; kr sympatheia ) - kaastunne , poolehoid , meeldivus ... Kui vaadata hoolega , võib tõesti näha , et siin maailmas on seotud kõik . Kirjanduse ülesandekski võiks uuemal ajal olla näidata , mis klapib omavahel kokku . Nõrk olen , tunnistan , sümpaatia ja partei vahel ei näe mingit seost . <arv>. Mida loete piiblist ? Hetkel <arv> Korintose <arv> , <arv> jj. <arv>. Kust peaks minema Eesti piir ? Umbes elu ja surma , viiruse ja bakteri , ilu ja inetuse vahelt . On selline põnev kuju : inimene piiril , ekstreemses olukorras , vastamisi tundmatuga ... Iga inimene võib tõmmata selle piiri iseendasse , siis seda võidukalt ületada ja pidada end impeeriumiks . Poliitikud tõmbavad Eesti piiri Vene piiri äärde niikuinii . Iga õige eestlane annab setu põgenikule peavarju ja sooja toitu . <arv>. Miks käisite viimati kirikus ? Ma ei saa kunagi peaaegu mitte ühestki sõnast aru , mis kantslist hüütakse . Pastorid millegipärast ainult undavad . Käin luterlikes kirikutes selleks , et kontrollida , ega nad viimaks ometi ei ole rääkima õppinud . Tahan ju lõpuks teada saada , mis neil öelda on . <arv>. Kas abielutruudus on teile püha ? See hetk , abielutruuduse hetk , see on tõeline püha minu jaoks . Eriline silmapilk . Neid hetki on harva , seepärast on see ka alati suur püha , pühad ju ongi harva . Iga viiv on püha , mil puutud kokku millegi suuremaga kui su enda nõrk kolu . Püüda seda hetke tabada , ära tunda , selles on kunst , kui seda ei suuda , ei olegi sul pühapäeva , pole hingamist . <arv>. Kas teile on tuttav perevägivald ? Perevägivald - kas see on see , kui üks mees räägib kogu aeg ühest teisest mehest ning sakutab ja kägistab samal ajal oma naist ? Perevägivald , sel juhul , ei ole midagi , mille üle inglid ei oskaks muiata . <arv>. Kas Eesti Vabariigis peab sõjaväeteenistus olema iga mehe kohus ? Riigi kohus on muidugi kohustada kõiki mehi , eranditeta . Aga kindlasti on desertööre , igas inimeses peaks olema , tahaks , et oleks , üks kohus , mille koosseisu ei saa riik määrata . See kohus määratakse põrgu ja taeva poolt . Ja kui see on korralikult paigas , ei saa enam keegi teine peale su enda öelda , kas sina oled või ei ole oma kohust täitnud . Kel kosmos on eneses , on riigipiirist prii . <arv>. Nimetage mõni armas kodumotiiv eesti kultuuris ? Minagi olin Arkaadia teel , kuigi ma sündisin saunas . <arv>. Mis sunniks teid hülgama kodumaa ? Hülgamine on suur kunst . Sellele järgneb valu , mis su puhastab - muidugi kui on hüljatud õigesti . Nimelt tuleb hüljata alati midagi väga armast , ja vaid nõks enne , kui armsus kaob . Elust pikemal ümbermaailmareisil Kariibide kuu all tuleb ta siis järsku meelde ja laseb sul surra kodus , armastuses . <arv>. Suurim tarkus , mida tahate õpetada oma lastele ? Oma naise käest kõvasti kinni hoidma . Seda kunsti valdavad väga vähesed . See ei pea ka tingimata naine olema . Võib ka deemon olla . Nõidki . Oleneb , kes kellega abielus on . Kui on ... Sest alles kuristiku servalt komistades tunned ära abikaasa . Truudusegi . <arv>. Missugust omadust ei tohiks olla Eesti presidendil ? Eesti president on poliitik , poliitikutel on kõiksugused omadused niikuinii . Eestil ei pea olema presidendiinstitutsiooni . Tegelikult tähtsate institutsioonide ( näiteks kirjandus , kohus jms ) toimimine peab riigis olema nii kindlustatud , et see ei sõltu päevapoliitikast . Igal inimesel peab olema õigus nimetada end presidendiks . Igal inimesel olgu enda omadused . <arv>. Kas neeger võib olla eestlane ? Maailmas on olnud ainult üks tõeliselt väärikas neeger , aga tema suri ära . Kui tahame olla väärikas rahvas , on selge , et ükski neeger ei saa olla enam eestlane . Sel ainukesel muide oli selline omadus , et tema ei tahtnudki olla eestlane , tema tahtiski olla neeger , see ta väärikaks tegigi . <arv>. Kumb viib hälli heinamaale ? Häll viib nad mõlemad . Toomas Liiv Kas tõesti on minevik vaid ajaloo prügikast ? Aasta <arv> on minevikus . Mida me sellest mäletame ? Ehk mõnda pilti mälualbumist , mõnda raamatut ? Näiteks Ralf Parve poeemi " Väike John " , mis just sel aastal Eestis ilmus . Siin kirjeldatakse neegripoisi Johni alandustest tulvil päeva tollases New Yorgis . Lõpp on optimistlik , töölisliikumise aktivistid aitavad väikest mustanahalist : " Ole tugev , mu John , / ära karda , mu John / - hoia mehiselt õlgadel pea ! / Võitle edasi , John , / pole üksi sa , John , / ole kindel ja alati tea : / selles võitluses , John , / sinu õnne eest , John , / kogu maailmas sõpru sul on . " Selsamal aastal <arv> ilmus USAs Jerome David Salingeri romaan " Kuristik rukkis " ( e.k <arv> ) , mis samuti kujutab New Yorki . Autorid , Parve ja Salinger , on ühe aastakäigu poisid , mõlemad sündinud <arv> , mõlemad sõdisid Teises maailmasõjas ( muuseas , ka eelnimetatud Johni isa langes USA mundrit kandes just selles sõjas ) . Johni asemel tegutseb Salingeri romaanis <arv>aastane valgenahaline teenager Holden Caulfield , kes koolist väljavisatuna omal käel seikleb mõned jõulueelsed päevad New Yorgis . " Kuristik rukkis " oli aastakümneid miljonitele noorukitele üle kogu maailma tõeline " eluõpik " . Mõnedki kirjanikud kirjutasid niisugustest " pubekatest " põhimõttelisi teoseid . Vene kirjandusest teame Vassili Aksjonovi jutustust " Tähepilet " ( <arv> ) , milles Moskva teenager id Tallinna seiklema tulevad ( Tallinn kui tollaste venelaste New York !!! ) . Meil sünnitas Salinger Mati Undi noorusteosed " Hüvasti , kollane kass ! " ( <arv> ) ja " Võlg " ( <arv> ) . Loomulikult ei tee Salinger ja Unt Parve mustanahalist Johni olematuks , pigem seisavad nad selle minoriteedi-esindaja kõrval solidaarsete mäslejatena . Parve üldistab : " Hundi kombeid ja / seadusi tunnistab / " ameerika elulaad " / ja õpetab Johni vihkama / noorelt niisugust isamaad . " Ent see on ju sisuliselt ka Holden Caulfieldi järeldus . Holden kasutab lihtsalt natukene teistsugust koodi . Salingeri kangelase olemuseks on mäss täiskasvanute maailma rikutuse vastu . Holden Caulfieldi puberteetlik maksimalism meenutab mingis mõttes Hamletit , ent ei lõpe nii kurvalt . Hamlet ja Holden on kindlasti anglo-maailma eetilisuse parimad transmiteerijad , levitajad . Hamlet on seejuures arhailisem . Tema küsib liiga radikaalselt : " Olla või mitte olla ? " Niimoodi ei maksa . Küllap Shakespeare liialdas teadlikult , ja laval on seda asja see-eest hea jälgida . Laval peabki hästi dramaatiline olema . Salinger on tasasem , tema ei aja pilli lõhki , jätab Holdeni elama . Aga ta ei ütle , mis Holdenist edaspidi saab , mis temast tänaseks saanud on ( praegu peaks Holden Caulfield - kui ta olemas oleks või on - ju juba üle <arv> olema ) . Tõepoolest . Kui kaugele oleks <arv>aastane Caulfield oma puberteetliku maksimalismiga jõudnud ? Ent küsigem täpsemalt - kui edukas on Holden Caulfield ? Tal on kaks elu . Esimene on kirjandusturul ja kirjandusloos . Seal on Holden olnud ülimalt edukas . Ta on Salingeri rikkaks teinud ja klassikuks tõstnud . Holden Caulfieldi teine elu on see fiktiivne ( fiktsionaalne ? ) reaalsus , mis murrab välja trükipaberi aheldavast valevusest . See on lugemisjälg . Kui edukas on Holden olnud seal , teisel pool trükipaberi ja tüpograafia tehnoloogilist tühjust ? Kas on Holden ikka ( alles ? ) oma rukkipõllul ? Nagu ta <arv>aastasena romaani <arv>. peatükis oma õele räägib : " Igatahes ma kujutlen , kuidas väikesed lapsed mängivad suurel rukkipõllul mingit mängu . Tuhanded lapsukesed - aga lähedal pole hingegi , see tähendab , ühtki täiskasvanut - peale minu . Mina aga seisan mingi järsu kuristiku serval . Ja minu ülesandeks on püüda lapsi , et nad ei kukuks üle kaljuserva - tähendab , kui nad mänguhoos ei märka , kuhu nad jooksevad , siis ma tulen oma valvepostilt ja püüan nad kinni . Teeksin seda hommikust õhtuni . Valvaksin lapsi kuristiku kaldal rukkipõllul . Ma tean , et see on rumal , aga see oleks ainus asi , mida ma tõesti teha tahaksin . Kuigi ma tean , et see on rumal . " Niisugune ta juba on - püüdja rukkipõllul . Ingliskeelsena kasutab Holden korduvalt sõna " crazy " : " I know it's crazy . " Tema , kes üle kõige vihkab kino , kelle jaoks rikutuse kehastuseks on Hollywood , kes ingliskeelselt ütleb : " If there's one thing I hate , it's the movies . Don't even mention them to me . " Kui edukas võib niisugune maksimalist teisel pool paberit ja trükitehnoloogiat olla ? Kui edukas on Holden Caulfield lugemisjäljena ? Kindlasti läheb temaga nii nagu Hamletiga laval - maailm sõidab temast üle . Kino on vallutanud selle rukkipõllu , kus " tuhanded lapsukesed " mängivad , kuristiku jaoks pole seal enam ruumigi . Holden Caulfieldist saab töötatööline . Ralf Parve poolt <arv> loodud mustanahaline John on igatahes palju elulisem ja edukam . Tema võitleb , tema marsib , tema pea on püsti . Minoriteetse Johni jaoks pole vaja rukkipõldu . Kirjanikule ta küll suuremat sisse ei too , aga mis minul kirjanike sissetulekutest . John võidab niikuinii . Katrin Kivimaa Kultuurileht " Antonia's Line " / " Antonia sugupuu " . Stsenarist ja rezhissöör Marleen Gorris . Holland , <arv>. Oscar parima võõrkeelse filmi eest <arv>. Ljubljanas toimunud naiste kunstifestivali " Naiste linn " raames Sloveenias esilinastunud " Antonia sugupuu " on hollandi feministliku rezhissööri Marleen Gorrise apoloogia mitte ainult naistele , vaid kõigile patriarhaalse ühiskonna äärealadele surututele . Järgides ühe perekonna loo jutustamise tavapärast traditsiooni , pöörab Gorris tagurpidi klassikalise suguvõsa kroonika , esitades selle naisliini pidi . Veel enam , mehed abikaasadena sinna peaaegu et ei mahugi , küll aga mahuvad kui sõbrad , kui armukesed . Üks filmi huvitavamaid kahekõnesid , mis on ka otsene protestiavaldus filmis II maailmasõja järgse külaühiskonna kaudu esitatud patriarhaalsete reeglite vastu , leiab aset Antonia ja teda kosima tulnud leskmehe Basi vahel . " Mu poegadel on vaja ema , " alustab Bas nagu kombeks . " Kuid ma ei vaja su poegi , " kõlab ehmatav vastus . - " Aga abikaasat ? " - " Milleks " ? Analoogset naise emantsipeerumise manifestatsiooni esitavad filmis kõik Antonia järglased . Tema kunstnikust tütar Danielle , kes tahab last , aga mitte meest , otsustab hiljem lesbilise armastuse kasuks . Viimase tütar Thérèse aga , kellel on küll mees ja tütar , pühendab end hoopis teadusele ja loomingule . Lugu ise on lihtne : Antonia koos tütre Danielle'iga tuleb tagasi kodukülla . Kui ta ema sureb , võtab talu üle ning hakkab seda pidama . Põrgates kokku külaühiskonna piiratuse ja kirjutamata seadustega , julgeb ta neile vastu astuda , luues oma kodust omamoodi paradiisi kõigile neile , kes on tõrjutud . Nii koguneb tema tallu elama kummaline seltskond , kuhu kuuluvad külaidioot , oma isa poolt mõnitatud ja venna poolt vägistatud tüdruk Deedee , kirikust lahkunud vaimulik jt. Ehk võiks Gorrisele ette heita teatavat üheülbalisust selle naise loodud ja naise poolt valitsetava marginaalide läbinisti õnneliku ja positiivse maailma kujutamisel , sellal kui nö meeste maailma poolt tuleb ainult hukkamõist ja vägivald . Kuid taotlus on selge : utreeritud kujul esitatu jõuab paremini kohale ning võib arvata , et külaühiskond - ja veel katoliiklik külaühiskond kui eriti konservatiivne üksus - hoiab alal suures osas kõik eelarvamused ja reeglid , mis patriarhaalsust iseloomustavad . Süüdistus ühesuunalises mõtlemises oli ka peamine , mis Gorrisele pärast esilinastust esitati , rääkis Ljubljanas viibinud belgia näitlejanna Els Dottermans , kes mängis filmis Danielle'i osa . Vabameelses Hollandis olid filmi vastukajad algusest peale positiivsed , kuid Belgia võttis filmi üpris jahedalt vastu . Pärast Oscarit aga räägiti filmist ka Belgias loomulikult ainult ülivõrdes . Film on tõepoolest läbinisti naisekeskne , kuid siinkohal ei maksa unustada , et käibiv naiselikkuse mõiste on vaid konstruktsioon ning seega on positiivsete kangelastena esitatud need tegelased ( ükskõik , kas need on mehed või naised ) , kes ei vasta ja ei lase end allutada kehtivatele konstruktsioonidele . Naise kui ema , kui eluandja ja elukandja kujund filmis on saanud feministliku reinterpretatsiooni : naine ise otsustab , kas saada lapsi või mitte , Danielle vajab meest ainult kui seemendajat , kui vahendit . Vilja külvav Antonia ( tavaliselt on külvaja ju mees ) muudab traditsioonilise emakuju pigem loova ja hoidva jumalanna omaks . Intellektuaalset poolust esindab matemaatik-muusik Thérèse ja tema väike tütar Sarah , kes kirjutab luuletusi surmast . Elu ja surma vaheldumise loomulikkus , ringkäik , tsükliline aeg on filmi filosoofilise dimensiooni märksõnad . Lugu algab ja lõpeb Antonia surmaga : nagu Antonia valitses oma elu , nii valitseb ta ka surma - lihtsalt mõistes , et nüüd on saanud küllalt , otsustab ta surra ja kutsub oma voodi ümber lähedased . Elu aga läheb edasi . Päike tõuseb alati uuesti . Mis ei tähenda , et see positiivne teadmine vähendaks valu ja kannatust . Kui Deedee vend Pitte , kes on pidanud külast lahkuma pärast oma õe vägistamist , millele Danielle peale sattus , tuleb aastate pärast tagasi ja vägistab kättemaksuks Danielle'i lapseeas tütre , siis ei kao see valu kuhugi , aeg vaid leevendab seda . Ning see teeb elamise võimalikuks . Vägivalda aga ei õigusta miski , ning nii käitub ka Antonia , kes Pittet otsima läheb , püss käes , " ebamehelikult " , " ebaloogiliselt " - ta ei tulista Pittet , kuigi kõik seda ootavad , vaid hoopis neab ta ära . Kui see kroonika on lõppenud , pole midagi lõpule jõudnud , jääb kõlama filmi lõpus . " Antonia sugupuu " jookseb praegu mitmes Helsingi kinos . ANTONIA JA TEMA SUGUVÕSA : Tütar Danielle , tütre armastatu LAra , tütretütar Thérèse , raugast ema ja tütretütretütar Sarah Mare Tralla London " Neid asju , mida ma armastan selles maailmas , ei ole palju , ja nende hulgas , mida ma armastan ja saan armastada , on minu keha ja teiste inimeste kehad . Ja ma ei arva , et ma saaksin tajuda oma keha kui igandit , vähemalt mitte enne , kui ma hakkan mõtlema enesetapu sooritamisele . " Kathy Acker Tänu tehnoloogia ülikiirele arengule tungib virtuaalse fiktsiooni maailm järjest enam meie igapäevaellu ning küsimus reaalsest , füüsiliselt tajutavast maailmast muutub järjest aktuaalsemaks . Me arvame end nägevat asju meie ümber sellisena , nagu nad on , me vajame usku tõese reaalsuse pilti . Me usume , et ka virtuaalne on reaalne . Kuni <arv>. oktoobrini oli Londonis Eustonis näitus " Nähtav ja nähtamatu " , teemaks mõneti ehk juba liialt traditsiooniliseks muutunud keha käsitlemine kaasaegses kunstis ja ühiskonnas . Vito Acconci , Sutapa Biswas , Louise Bourgeois , Tania Bruguera , Nancy Burson ja David Kramlich , Maureen Connor , Brian Jenkins , Bruce Nauman , Virginia Nimarkoh , Yoko Ono , Jayne Parker , Donald Rodney , Doris Salcedo , Louise K Wilson'i teosed paiknevad näitusel erinevais keskkondades , nende ülesleidmiseks ja orienteerumiseks tuleb kasutada kaarti . Taasesitused Tegelikult on tegemist mitmes mõttes taasesitamistega . Paljud teosed on uues tõlgenduses vanad , nagu Yoko Ono " A Celebration of Being Human " , installatsioon , milles ta kasutab oma <arv>. aastal tehtud " Film No.<arv> ( Bottoms ) " . Veelgi ilmsem taasesitus on Kuuba kunstniku Tania Bruguera performance 'i käigus valminud maa/keha installatsioon " Silueta " : mälestusavaldus Kuuba pagulasele Ana Mendietale , kunstnikule , kes , sidudes oma keha Maaga , rääkis ürgsest ühendusest naise kui elu ilmaletooja ja Ema-Maa vahel . Ana Mendieta tööd on valulised , visuaalselt sarnased hauakääbastele või muumiatele . Tania Bruguera kasutab väga otseselt Ana Mendieta keelt , kehakujulisse kääpasse kuhjatud muld , mis keskelt naise suguorgani sarnaselt avatud , viimases lõhes on omakorda suured kivid . Surm ei anna rahu Surm ja see , mis meiega pärast seda toimub , on inimesi vaevanud ilmselt alati ning on midagi , mis jääb lõpuni saladuseks . Erinevad religioonid on surma oma huvides ära kasutanud . Sama teevad ka kunstnikud , vahel mulle tundub , et ehk liigagi meelsasti jalutatakse " surnuaiale " . Jayne Parker on seda taas teinud ja tõtt öeldes oleksin ma ilmselt tema installatsiooni , tehnilisest virtuaalsusest olenemata , kirjeldamata jätnud , kui ... See kui tähendab , et ta teos hakkab elama teatud spetsiifilises ekspositsiooniruumis : tellingutes vana kiriku , oletatavalt Londoni vanima , St Pancrase trepil . Seal on projektsioon iidsest hauakääpast , trepp on vajunud maasse ja seetõttu mõjub pilt ilmutuslikuna . Teise suletud sissekäigu taga , uksevõre vahelt saab piiluda videoprojektsiooni vee all ujuvast naisest , keda võib vaadelda kui teispoolsuses olijat . Kusagil ära on ka need naised , kes kandnud kingi , mis Doris Salcedo poolt sama kiriku seina " müüritud " , ähmaselt läbikumavas seinas paistavad kantud jalanõud , jutustades lugu Columbias teadmata kaduma jäänutest . Igimoodne keha " Igaüks , kes jõuab regulaarselt orgasmini , võib teile öelda , kuivõrd absurdne on idee keha iganenuks kuulutamisest . " ( Nina Hartley , feministist pornostaar ) . Sama üritab öelda ka Louise Bourgeois'i uusim installatsioon , ikka sellesama St Pancrase kiriku kellatornis . Hiiglaslikud tekstiilist kehad erootilistes poosides , elu ülistavas tantsus . Midagi nähtamatut on selles , ent mulle tundub , et see ei ole seotud surma , vaid pigem millegi sünniga . Ka sünd võib olla valuline . Maureen Connori heliinstallatsioon kolmele naishäälele on sünni ja olemise lugu , eksponeeritud väikeses observatooriumis . Üksildane vaataja ümbritsetakse eri vanuses inimeste nutu , naeru ning valuoietega . Kunst ja teadus Osa " Nähtavast ja nähtamatust " on eksponeeritud " The Wellcome Trust'i " meditsiini ja teaduse näituse raames . Peale vererõhu mõõtmist ja raku ehituse uurimist lamad diivanil , kõlab hüpnotiseeriv hääl , mis räägib , kuidas signaalid kehast ajuni jõudes kutsuvad esile teatud reaktsioone . Inimesel palutakse lõdvestuda ning jälgida monotoonset videopilti pöörlevast ajust . Teatud hetkel ähmastub kontrastsus , hääl sisendab sulle , et enam sa oma keha füüsiliselt tajuda ei tohiks . Louise K Wilson'i töö on selles kontekstis kahtlemata mõjuv oma absurdsuses ja siin kasutatakse ära lihtsameelse vaataja naiivsust . Nancy Burson'i ja David Kramlich'i " Ea või aja masin " kuulub kahtlusteta interaktiivse kunsti ja teaduse piirimaile . Programmi , mis võimaldab inimese nägu fotol vanandada , on paljudel puhkudel kasutatud aastate eest teadmata kadunuksjäänute leidmisel . Kogu selle keha nähtavat ja nähtamatut identiteeti otsiva näituse kokkuvõtvaks sümboliks á la " keha kui märk " võiks olla inglase Donald Rodney interaktiivne CD-Rom , mille piiratud interaktiivsus peitus minu jaoks kahes fotos haavast . Värskele haavale klikkides kasvas see kui imeväel kokku ning armistus . Armi klikkides lõikasid taas kehasse . Kadi Herkül Igor Stravinski " Sõduri lugu " . Lavastaja Peeter Jalakas , dirigent Olari Elts . Esietendus <arv>. oktooobril Von Krahli Teatris . Tankred Dorst " Härra Paul " . Lavastaja , kunstnik ja muusikaline kujundaja Mati Unt . Esietendus <arv>. novembril Draamateatri väikeses saalis . Kui Unt ja Jalakas tegutsema asuvad , siis pole nn traditsioonilist teatrit karta . Nemad juba ei sukeldu psühholoogia peenkudedesse ega too vaataja ette nelja seinaga söögitube , kus kolm tegelast mingite ammumöödunud asjade pärast üksteise kallal urgitsevad . Unt ja Jalakas ajavad oma asja . Nimetatagu seda siis avangardiks või postmodernismiks , totaalseks või teatraalseks teatriks . Kuidas nad seda teevad ? Unt armastab klassikalist ja/või kitšiks leierdatud muusikat , punast valgust ja tangotaktis liikumisi . Jalakas on noorem mees , tema teatris võidutsevad tulevärgid , arvutigraafika ja multimeedia . Undi värskeim lavastus , sakslase Tankred Dorsti " Härra Paul " jutustab mahajäetud seebivabrikus oma igapäevast elu elavast inimeseloomast , kes õieti midagi ei tee ja midagi ei taha , ent ometi üsna õnnelik tundub olevat . Kavaleht räägib põnevaid asju toimimisest ja tegevusetusest , muutumatusest , rahust ja rahulolust . Nimitegelane härra Paul ( Guido Kangur ) ongi üks sisemise rahu kehastus : ta ei ihka kuhugi , ei lase kellelgi enese ellu tungida , isegi ära ei saa teda tappa . Kogu lugu käändub selle ümber , et Helmi nimeline ontlik noormees ( Ivo Uukkivi ) on mahajäetud seebivabriku päranduseks saanud ja soovib , et härra Paul välja koliks . Aga Paul ei taha . Noormees läheb närvi ja teeb igasugu lollusi , Paul ei lase ennast häirida . Mihkel Mutt pakkus lavatükile selget tõlgendust : see on omanike ja üürnike konflikt . Tühja neist omanikest-üürnikest , hoopis intrigeerivamad tunduvad Dorsti mõtted muutumisest ja muutumatusest . Sest kes julgeks väita , et muutumine on progress ? Vahest on Pauli rahu märksa ihaldusväärsem seisund kui Helmi kange muutmiskirg ? Vormilt pakub Undi " Härra Paul " nii punast valgust , tantsu kui undiliku udu elemente . Aga eriti kompaktset tervikut neist ei sünni . Kohati tundub , et Unt laseb storyl kohe kiuste kaduma minna : ta võtab enesele aega , korraldab mõne tantsu või pantomiimi ja seiskab edukalt tegevuse . Meelde jäävad fragmendid - Kristel Leesmend i huvitav plastika , Mati Klooren i ärihai šarmantne grotesksus - aga seoseid nende vahele suurt ei teki . Kokkuvõttes on " Härra Paul " muidugi traditsiooniline teater , Undi traditsioonidega teater . Jalaka " Sõduri loo " tähendus tänase päeva kohalikus teatris on vastuolulisem . Kokku on pandud XX sajandi klassikaks tunnistatud muusika , kohalikus muusikailmas ilma teinud NYYD Ensemble , näitlejad , nukud , kaamera , dirigent Olari Elts ja igipõline filmihääl Toomas Lassman . Jalakas on võtnud mõistujutu soldatist ja saatanast ning pannud seda paralleelselt mängima näitlejad ja nukud . Lisaks projitseerib ta mõlemate tegevuse lava tagaseinas olevale ekraanile . Vaataja käsutusse on antud nihkuv vaatepunkt . Võte on vaieldamatult huvipakkuv . Just niisama nagu Jalaka eelmise töö , " Eesti mängud . Pulm " puhul . Paraku on mõlemal lavastusel sama häda : neid on põnev jälgida seni , kuni mänguvõttest aru saad . Edasine on piiratud mäng , milles erinevad elemendid on kõrvuti pandud , aga sünteesi ei sünni . Kõige huvitavam oli " Sõduri loos " Toomas Lassmani musta habemega Jutustaja . Tema absoluutses mittemängimises peitus seletamatu võlu . Unt ja Jalakas ajavad oma asja . Ja see on kiiduväärt . Kasvõi üksnes sellepärast , et mõni mees meie keskelt teeb teatrit , mis ei tugine Stanislavskile , ei ela läbi , vaid etendab ja näitab . Paraku on värsked lavastused Jalaka/Undi laadi üsna trafaretsed näited , kus igavesed uuendajad langesid omaloodud traditsioonide lõksu .