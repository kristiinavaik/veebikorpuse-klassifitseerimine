kirjak	tea_kirjakeel.tasak.ela	Sulev Iva Vastukaaluks väikese kõnelejaskonnaga keelte hävimisele ja suurte võidukäigule on paljudes maailma maades tunnetatud väikekeelte säilitamise ja arendamise vajalikkust . Viimastel aastakümnetel on hoogustunud ka väikeste läänemeresoome keelte edendamine . Norras , Rootsis ja Karjalas on tekkinud uued väikesed läänemeresoome kirjakeeled : kveeni , meä , viena ja aunuse keel . Oma keele kaitseks on välja astunud ka võrukesed , kes on mõistnud , et võru keel ei saa säilida ilma oma kirjakeeleta . Kirjakeele loomisel seistakse kogu maailmas silmitsi samade põhiülesannetega : valida murre või murded , mis võetakse ühiskeele aluseks ; luua kohane ortograafia . fikseerida ühiskeele normid ; kohandada keel uutele kultuurilistele ja sotsiaalsetele nõuetele ning teha keel efektiivsemaks . Luua standardkeel mingi poliitilise või kultuurilise üksuse jaoks , kellel see seni puudus , on väga raske ülesanne . Standardkeeled on tavaliselt tekkinud võimu juures oleva ja prestiiÅ se kohaliku eliidi kõnepruugist . Mida vanem kirjakeel on , seda raskem on parandada puudusi ja keelekorraldajate vigu . Standardkeele loomist mõjutavad rahvajuhtide ja eliidi eelarvamused ja mentaliteet , puristlikud , rahvusromantilised ja arhaiseerivad püüded , mida ei saa ignoreerida , kuid mille vastu tuleks propageerida taotlust luua moodne ja efektiivne kirjakeel . Lisaks efektiivsusele tuleks standardkeele loomisel eelistada murret , mis on kõige kergemini mõistetav teiste murrete kõnelejaile . Teoreetiliselt peaks olema võimalik murdeid meelevaldselt ühendada ühiskeeleks , kuna kõik kirjakeeled on teatud määral meelevaldsed konstruktsioonid . Siiski on sellised katsed enamasti ebaõnnestunud , seda eriti siis , kui murrete erinevused on olnud liiga suured , nii et rahvas on neid rohkem tajunud eri keeltena kui sama keele murretena . Ka siis , kui ühiskeeleks võetakse üks murre , tuleb selle täiendamiseks kasutada ka teiste murrete keelendeid . Võru kirjakeele loomise mõte öeldi esimest korda avalikult välja <arv>. aastal vastasutatud Võru Keele ja Kultuuri Fondi tegevusprogrammis . See idee kindlustus pärast esimest võrukeelset suveülikooli Kaikal <arv>. aastal , kui sai selgeks , et võru keelt hakatakse tõesti järjest rohkem kirjalikult tarvitama . Tõsisemalt hakati võru keelestandardi loomise ja korraldamisega tegelema pärast Võru Instituudi asutamist <arv>. aastal . On avaldatud kirjaviisi ja keelestandardi põhimõtteid ja illustreeritud neid konkreetsete sõnaloenditega . Võru keele erinevaid tasandeid on kirjeldatud püramiidina , mille põhjaks on väga vanad lõunaeesti keele murded ja tipuks uus võru standardkeel . Nende vahele jäävad kohalikud kõnekeeled ning linnade ja sotsiaalsete rühmade kõnepruugid .  Võru keele standardiseerimise algetapil sai tõsiseks proovikiviks kirjaviisi küsimus . Esitati mitmeid kirjaviisiettepanekuid , millest esimesed ilmusid juba <arv>. aastal . Esimese võrukeelse suveülikooli ettekannetekogumikus on kasutatud viit erinevat kirjaviisi . Väljapakutud kirjaviisid kujutavad endast enamasti eesti kirjaviisi paari lisamärgiga täiendatud variante . Ainult Toomas Helbi iseseisva võru keele keskne kirjaviis erineb eesti-soome kirjatraditsioonist tunduvalt . <arv>. aastaks oli kõiki esitatud kirjaviise praktikas proovitud ja mõnda neist edasigi arendatud , kuid ükski kirjaviis ei olnud saavutanud kindlat juhtpositsiooni . <arv>. aastal loodud Võru Instituudi üheks esimeseks ülesandeks oli kirjaviisi küsimuses ühise keele leidmine . Kõiki väljapakutud kirjaviisivariante uuriti ja võrreldi hoolikalt , koostati spetsiaalseid proovi- ja võrdlustekste ning -tabeleid . Sealjuures võeti arvesse ka Jakob Hurda , Paulopriit Voolaine ja teiste varasema aja võru ja setu kirjameeste kogemusi . <arv>. aasta <arv>. oktoobril kogunes Eesti Keele Instituuti Võru Instituudi poolt kokku kutsutud rahvusvaheline kirjaviisikomisjon ( Paul Hagu , Toomas Help , Sulev Iva , Enn Kasak , Valdek Pall , Peeter Päll , Seppo Suhonen , Tõnu Tender , Jüri Viikberg , Tiit-Rein Viitso ) . Lepiti kokku võru ja setu keele ühine kirjaviis , mis on allpool esitatud koos võru tähestiku ja hiljem koostatud ning Võru Instituudi keele töörühma poolt heaks kiidetud õigekirjutusreeglitega . Ladina alustähestikku ja eesti tähestikku võru keele vajaduste järgi kohandades on saadud võru tähestik , mis on Võru-eesti sõnaraamatus esitatud järgmisel kujul Aa Bb ( Cc ) Dd Ee Ff Gg Hh Ii Jj Kk Ll Mm Nn Oo Pp Qq Rr Ss ( Šš ) Tt Uu Vv ( Ww ) Õõ Ää -ö Üü ( Xx ) Yy ( Zz ) ( Å Å ) Sulgudes on antud tuntumad võõrtähed . Võõrtähti kasutatakse ainult võõrkeelsete sõnade ja võõrkeelsete või vanapärases kirjaviisis nimede kirjutamiseks . Tähte c pruugitakse kuigivõrd ka luules ja ilukirjanduses . Tähte f kasutatakse ainult võõrsõnades . Tähed q ja y ei ole võru keeles võõrtähed . Täht q märgib sõnalõpu katkehäälikut ( maq , kaeq , kalaq ) ja y kõrget , i-poolseõt õ-häälikut ( sys , nyna , myyk ) . Võru kirjaviisis märgitakse ka kaashäälikute peenendust . Seda tehakse võru tähestikus leiduva peenendusmärgiga , mis käib tähe kohale või järele . Nii saadakse peenendüsmärgiga tähed : B'b' D'd' F'f' G'g' H'h' K'k' L'l' M'm' N'n' P'p' R'r' S's' T't' V'v' . Kui kõrvuti on mitu peenendatud kaashäälikut märkivat tähte , siis pannakse peenendusmärk ainult neist viimasele , nt pall'o , arst'ma , pand' . Peenendust ei märgita i ja j ees , nt palli , karja . Hurtasid ( kõrgenenud keskkõrged ülipikad täishäälikud ) kirjutatakse võru kiräviisis ii , uu , üü ja yy , see tähendab samade tähtedega kui kõrgeid täishäälikuid , nt kiil' , keele , kiilt ; kuul' , kooli , kuuli ; küük' , köögi , küüki ; myyk , mõõga , myyka . s kirjutatakse sõna lõpus ühe tähega , kui ta on lühike , nt viis' , kuus' , kaas' , raas või poolpikk , nt katus , parandas , suurõs , tetäs , makas , miis' kaes , ja kahe tähega , kui ta on pikk , nt mass , päss , huss' , häüss , poiss' , kauss' . h kirjutatakse ühe tähega , kui ta on lühike , nt raha , ilosahe , või poolpikk , nt tah mõtsah , ja kahe tähega , kui ta on pikk , nt rahha , kihhä . Pikk h kirjutatakse siiski ühe tähega pika täishääliku või diftongi järel , nt maaha , tüühü , vaihõl , laiha , ja neljasilbiliste sõnade kolmandas silbis , nt rabahama , unõhuma , saisahutma , kabõhõnõ , sagõhõlõ . j saab sõna lõpus olla ainult i järel , nt tekij , näkij , muul juhul on sõna lõpus i , nt vitäi , petäi , jallai . Sõna sees i järel jääb j märkimata ( vaia , saia , kaiaq , saiõ , kaiõ ) , välja arvatud tegijanimeliites -ja/-jä ( nägijät , tegijil ) . Lühike j kirjutatakse ühe tähega , pikk ja ülipikk kahega ( pikk j võib olla kirjutatud ka i-ga ) , nt maja , osastav majja ( või maia ) , sisseütlev majja , samuti nagu kava , kavva , kavva või tülü , tüllü , tüllü . Tagaeitust märgitakse sidekriipsu ja eituslõpuga või ( harvem ) terve eitussõnaga , nt olõ- ( õ ) iq ja olõ- ( õ ) s , nätä- ( ä ) iq ja nätä- ( ä ) s või olõ eiq ja olõ es , nätä eiq ja nätä es . Võru standardkirjaviisis on siiani ilmunud kõik Võru Instituudi väljaanded ja suurem osa muudest võrukeelsetest väljaannetest . Võru keele õpetus koolides tugineb standardkirjaviisis materjalidele . Setukeelsete väljaannete kirjaviis on siiani kõikuv , vastuseis võru-setu standardkirjaviisile näib olevat setude hulgas küllaltki tugev . Muidugi on võru kirjaviisil ( tegelikult küll peamiselt tähtedel y ja q ) piisavalt vastaseid ka võrukeste ja muude ( lõuna ) eestlaste , eriti vanema põlvkonna hulgas . Kirjaviisi kritiseerijate peamiseks argumendiks on tähtede q ja y võõrapärasus Eesti kontekstis . Kriitikale on ammendavalt vastatud katkehääliku märkimise vajalikkuse ning tähemärkide q ja y kirjaviisi valimise osas . Nõrgemalt on argumenteeritud see , milleks on üldse vajalik kõrge y eristamine madalast õ-st . Nimelt kui q on võru keeles vaieldamatult omaette foneem , millel on väga tähtis roll sõnavormide tähenduste eristamisel , siis kõrge y ja madal õ ei erista tähendust . Omaette tähemärgi kasutamist kõrge y märkimiseks on põhjendatud selle hääliku erakordse tähtsusega keele tervikliku struktuuri säili(ta)misel . Nimelt näib y olevat üks põhjus , miks võru keeles on vokaalharmoonia üldse nii tugevasti säilinud . <arv>. aasta <arv>.- <arv>. septembril Võrumaal Liivakingul peetud keeletalgutel arutati Kalle Elleri eestvedamisel tema poolt ette valmistatud võõrsõnade tarvitamise põhimõtteid ja kiideti heaks kirjutus- ja hääldusprintsiibid , mis on lisana esitatud “ Võru-eesti sõnaraamatus ” . Mitmete võrukeelsete väljaannete toimetamisel on olnud põhimõtteks või ka mõne teksti autori otseseks sooviks , et ühtlustatud oleks kirjaviis , kuid mitte keel . Keele ühtlustamist on peetud oluliseks eelkõige õppematerjalide , tõlgete ja saatetekstide , samuti ametlike tekstide puhul . Hoolikalt ühtlustatud on näiteks võrukeelse lugemiku , aabitsa ja enamasti ka teadustekstide või nende võrukeelsete tõlgete või kokkuvõtete keel . Võru keelestandardi küsimuses on vastakaid arvamusi . Ühelt poolt tahetakse , et see põhineks võimalikult vanal , puhtal ja eesti kirjakeelest erineval võru keele variandil . Selle seisukoha tuliseimate pooldajate seisukohaks on , et võru keelestandardi aluseks peaks olema Tallinnast kõige kaugemal asuva valla ( Misso ) või vähemalt Vastseliina ja Ida-Rõuge keelepruuk , mille süsteem oleks maksimaalselt ennistatud ja eristatud . Seisukoha aluseks on teadmine , et praegune võru keeleala äärmine kaguperifeeria on keele poolest kõige kontsentreeritumalt lõunaeestiline ja on ilmselt olnud ka Lõuna-Eesti keeleala geograafiliseks keskmeks aegadel , mil lõunaeestlased või neile lähedased hõimud ulatusid palju kaugemale lõunasse ja itta . On väljendatud ka vastupidist seisukohta ja soovitatud standardkeele loomisel lähtuda nivelleerunumast Lõuna-Eesti keskmisest keelekujust , mis oleks lähem kunagisele Tartu kirjakeelele või vähemalt arvestaks rohkem vanas lõunaeesti kirjakeeles välja kujunenud traditsioonidega . Lõuna-Eesti keskmist keelekuju väärtustava suuna tugev külg on lähtumine keelekujust , mis sobitub paremini praeguse aja võru keeles valitsevate tendentsidega . Kuigi keelekorralduse teoorias on arhaiseerivaid püüdeid taunitud , ei saa Võru keele puhul vanema keelesüsteemi eelistamist negatiivseks pidada . Vanem keelepõhi just ongi see , mis liidab lõunaeesti erinevaid territoriaalseid keelevariante , vastandudes niisugusena selgelt põhjaeesti keelele . Muidugi ei tohi keeles toimuvaid uuendusi ignoreerida , keele arenguga tuleb käia kaasas , kuid ettevaatlikult tuleks suhtuda nendesse uuematesse tendentsidesse , mis on eesti ühiskeele otsese tugeva mõju tulemus , või mis alluvad sellisele mõjule kergemini , nt vokaalharmoonia ja katkehääliku tarvitamise ebajärjekindlus . Selliste suundumuste seadustamine normina võiks võru keelesüsteemi kardetavalt destabiliseerida ja halvendada praegu reaalselt tarvitatava võru keele kvaliteeti veelgi . Loomulikult pole mõistlik ka teine äärmus : arhailiste ja omapäraste , kuid väikese levikuga keelejoonte kuulutamine üldiseks reegliks . Esile toodud vastandlike seisukohtade vahel on otsitud kompromissi . Näiteks võiks tuua võru keelestandardi põhimõtete sõnastuse <arv>. aastast : “ Võro kiräkiil' om kyigi katsa Võromaa kihlkunnamurragu kokkosulatus . Et eri murraguq kiräkeelen inäm-vähämbki tasakaalun olnuq , om alospõh'as võet Kesk-Võromaal kokkojuuskvin kihlkunnajakõn ( ... ) sjoo aastagasaa algusõn kynõld maakiilj . Tuuga om klapitõt ka ... võro kiräkeele ütistämise ja ... “ korgvõro keele ” põhimõttit . ” Määratlusele järgneb võru kirjakeelde sobivaid ja mitte sobivaid keelejooni ja vorme vastandav loetelu , millest võiks ilmekaima näitena välja tuua seesütleva käände läänevõruliku lõpu n eelistamise idavõrulisele h-le ja järgsilbi idavõrulise o eelistamise läänevõrulikule u-le . Selline ( ja mitte vastupidine ) lahendus tundub ka igati loogiline , sest o ja n-ga variant ( nt koton , mitte kotun , kotohn ega kotoh ) ongi nii keelegeograafiliselt kui sotsiolingvistiliselt neutraalseim . Niisugusele vormivalikule leiab tuge ka vanast lõunaeesti kirjakeelest , kus seesütleva n ja järgsilbi o olid kindlaks normiks . Seesütleva lõppude n/h ja järgsilbi u/o opositsioon ongi kujunenud võru keele standardiseerimise võtmeküsimusteks , sest need jooned markeerivad kõige teravamalt keeletarvitaja päritolu . Need keelejooned lõikavad läbi Võrumaa küllaltki terava piiri , liites idavõrukesi setudega ning läänevõrukesi tartumaalaste , mulkide ja järgsilbi u kaudu ka põhjaeestlastega , ning lahutavad ida- ja läänevõrukesi omavahel . Ka võru-eesti sõnaraamatus on nii sõnaartiklites kui ka saatetekstis järgitud n/h ja u/o kompromissi põhimõtet , see on sõnastatud järgmiste punktidena : Ei ole esitatud variante , kus on järgsilbi o asemel u , nt talo asemel talu . Kolmest võimalikust võru seesütleva käände lõpust -n , -h ja -hn on kombineeritud lõpp -(h)n , nt mõtsa(h)n . Lõppu -(h)n võib lugeda kolme moodi : -n , -h või -hn , ja järgsilbi o asemel võib lugeda u. Nii võib sõna koto(h)n lugeda koton , kotoh või kotun ( aga ka kotohn , kotuhn või kotuh , mis on küll õige haruldased variandid ) , ja sõna elo võib lugeda ka elu . Kõik need on võrukeelse sõnavormi hääldusvariandid , mille hulgast tarvitaja võib valida oma äranägemise järgi . Näitelausetes ja sõnaraamatu saatetekstis on siiski peaaegu alati tarvitatud järgsilbi o- ja seesütleva n-ga vorme , kui Võrumaal kõige rohkem levinuid ja võru kirjakeele loomulikuks standardiks kujunenuid . Üksikute teravaid probleeme tekitavate keelejoonte vahel kompromissi leidmise kõrval on võru keele standardiseerimise peamiseks ülesandeks ja põhimõtteks olnud tasakaalu saavutamine maksimaalselt ennistatud kontsentreeritult võruliku ja n.ö Lõuna-Eesti keskmise vahel , mida on ka juba eespool põgusalt käsitletud . Seda põhimõtet on enim järgitud Võru Instituudis välja antud õppematerjalide keele puhul , sest taotletakse küll , et lapsed õpiksid korralikku ja nivelleerumata võru keelt , kuid kuna õpetus toimub võru keeleala väga erinevatel murdealadel , siis on õppematerjalides proovitud väga teravaid murdeerinevusi siluda , et keel oleks kõigile piirkondadele võimalikult võrdselt vastuvõetav . Viimati esitatud põhimõtet on järgitud ka võru-eesti sõnaraamatu koostamisel . Sõnaraamatu puhul on parimaks näiteks verbitüübistiku probleemi lahendamine . Võru-eesti sõnaraamatu verbitüübistik on peaagu puhtalt laenatud setu verbisõnastikust . Nii et verbisüsteemi standardiseerimise aluseks on valitud kontsentreerituim ja konservatiivseim lõunaeesti keelevariant . Näiteks on verbitüübistikus esindatud sellised vanapärased ainsuse <arv>. pöörde minevikuvormid nagu riste ja rapahudi , kuigi tänapäeva võru keeles domineerivad selgelt vormid 'ristse ja raputi . Verbisüsteemi radikaalsuse vähendamiseks ja selle sobitamiseks praeguse nivelleerunud üldlõunaeestilise taustaga on verbitüübistikku ja -vormistikku lisatud mõned hilisemate arengute tulemusel tekkinud rööpvormid , mis on tänapäeva võru keeles absoluutselt valitsevad , nt heränemä , herädäq e heränedäq , manitsõma , manidaq e manitsaq . Samuti on käändsõnavormistiku üldiselt ida- või keskvõrulisele põhjale lisatud paralleelvorme läänevõrust : hammas , sisseüt . 'hambahe e 'hambadõ , m omast 'hambidõ e hambiidõ . Võru-eesti sõnaraamatu koostamisel on lisaks ülalkirjeldatud valikutele ja põhimõtetele tulnud tegelda väga paljude variandiprobleemidega , eelkõige sellega , kui palju ja missuguseid variante esitada . Sõnavormide värvikat teisendirohkust pole üldiselt palju piiratud . Mõnest sõnast leidub raamatus üle kümne teisendi , nt parhillaq = paraaigo = parahallaq = paraq = par(a)halt = parlaq = parõhõllaq = prõllaq = põraaigo = põraq = põrlaq = põrõhõllaq = põrõhõlt = põrõla . Enamik sõnaartiklites esinevatest teisenditest on ühendatud võrdusmärgiga kui võrdväärsed variandid .. Täisväärtuslik kirjakeel peaks olema kasutatav kõigis funktsioonides ja toimima võrdselt hästi võimalikult erinevatel aladel , nt teaduses , tehnoloogias , äris , poliitikas . Selleks on sõnavara vaja pidevalt uuendada . Noore kirjakeele paratamatuks puuduseks on aga see , et abstraktsema sõnavara ja erinevate erialade spetsiifilisema sõnavara hulk on kas puudulik või peaaegu olematu . Seega ei tähenda moderniseerimine siin enamasti mitte terminoloogia uuendamist , vaid valdavalt alles selle loomist . Võru kirjakeele moderniseerimiseks on proovitud luua uusi sõnu liitmise ja tuletamisega , nt alossäädüs 'põhimõte' , pääjuht' 'direktor' ; teedüstü 'fail' , hüvvütämä 'rikastama' . Olemasolevatele sõnadele on antud uusi kõrvaltähendusi , nt helü 'hääl' ; uus tähendus - häälik ; kelmeq- ( looduslik ) kile , kest ; kelme ; uus tähendus : ( polüetüleen- vm tehis ) kile . Muidugi on laenatud ka eesti keelest , kuid võru sõnavara omaperä säilitamiseks on üle võetud võimalikult vähe selliseid eesti sõnu , mille kohta on võru keeles oma sõna olemas . Et toorelt üle võetud , võru keelde sobimatu keeleaine massiline sissevool ei kahjustaks võru keelesüsteemi , on laenatud eesti sõnad maksimaalselt mugandatud , nt kirästämä 'kirjastama' , kynnõviis' 'kõneviis' . Laenamisel pole eesti keele kõrval unustatud ka pea sama lähedast soome keelt . Samuti on sätestatud võõrsõnade tarvitamise põhimõtted , millele tuginedes võib tulevikus võõrsõnu vajadust mööda võru keele jaoks juurde mugandada . Seejuures võiks võõrsõnadega julgelt tähistada harvemini kasutatavaid mõisteid , kuna igapäevasematele mõistetele tuleks leida omakeelsed vasted . Võõrsõnade tarvitamise juures on peetud kõige tähtsamaks nende korralikku mugandamist ja võru keelesüsteemi sobitamist , mis peaks toimuma selgete , lihtsate reeglite järgi .