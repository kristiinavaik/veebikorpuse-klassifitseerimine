kirjak	tea_dr8006.tasak.ela	Mare Leino TALLINNA PEDAGOOGIKAÜLIKOOL SOTSIAALTEADUSKOND SOTSIAALTÖÖ OSAKOND TALLINN <arv> Koolis ilmnevate sotsiaalsete probleemide uurimise vajaduse on tinginud Eesti kui siirdeühiskonna majanduslikud ja sotsiaalsed muutused , mis oluliselt mõjutavad ka hariduselu . Lisaks õpetamisele peavad nii kool kui õpetaja järjest rohkem lahendama ühiskonnast paratamatult kooli kanduvaid mureküsimusi . Samas pole enamik õpetajaid selleks piisavalt ette valmistatud . Ilmneb vastuolu õpetajale esitatavate ootuste ja nõudmiste ning tema teadmiste , oskuste ja võimaluste vahel neid tulemuslikult käsitleda . Käesolevalt analüüsitakse ühiskonnast kooli kanduvate sotsiaalsete probleemide ilmnemist klassis ning nende mõju õpetaja tööle . Antud probleemipüstitusega kaudselt haakuvaid uurimusi on Eestis tehtud rohkesti . Samas sotsiaalprobleemide otsest mõju tavakooli õpetaja tööle ning nende probleemide võimalikke sotsiaalpedagoogilisi lahendeid Eestis seni analüüsitud ei ole . Antud küsimusteringi avamine on selle uurimuse eesmärgiks . Töö teoreetiliseks raamiks on viimasel ajal levinud lähenemine " haridus kodanikuks kujunemise jaoks " . <arv>. sajandil toimetulev kodanik on pädev eeskätt sotsiaalselt - s.t valdab eneseregulatsiooni- , suhtlemis- ning koostööoskusi . Metodoloogiliselt tugineb käesolev uurimus " uuele " haridussotsioloogia , mida võib pidada kooli siseprotsesside analüüsile keskenduvate kvalitatiivsete uuringute üldnimetajaks . Kasutatud on kahte uurimismeetodit : haridusetnograafilist osalusvaatlust ning maandatud ehk põhistatud meetodit . Empiirilisest uurimusest selgus , et et toimetuleku eeldusteks on õpetaja mitmekülgsus ning sotsiaalpedagoogiliste pädevuste kujundamine . Sotsiaalsuse üldisemaks kriteeriumiks peetakse teistega arvestamise oskust , kaaslaste mõistmist , emotsionaalselt adekvaatset käitumist , suutlikkust ümbritsevate käitumist õieti interpreteerida . Jälgitud tundides suhtles õpetaja laste kui isiksustega - ainealane sisu sõltus õpilaste individuaalsustest . Nii kujundas õpetaja soodsa tööõhkkonnaga kollektiivi , leevendades sel moel sotsiaalsete pingete ilmnemist klassis , mis ühtlasi aitas tagada koolikohustuse täitmist . Täpsemalt väärtustati antud kontekstis järgmisi pädevusi : suhtlemisoskust , soodsat enesehinnangut , toimetulekuks vajalikke tunnetus , eneseregulatsiooni- ja käitumisvõtteid , sihiteadlikkust jms. Just neid elemente tähtsustas õpetaja , kelle töökogemust analüüsisin . Seega innustav jõustamine sotsiaalpedagoogiliste strateegiate kaudu tähendab ( kooli kontekstis ) õpilase toetamist isiksusena . Võtmesõnad : sotsiaalne ; sotsiaalne probleem ; sotsiaalsed oskused ; sotsiaalpedagoogika ; õpetamine ; probleemlaps . Sotsiaalseid probleeme koolis oli mul võimalus hakata uurima <arv>. aastal Riigi Kooliametis . Tehtud töö kokkuvõttena ilmus Avatud Eesti Fondi toetusel raamat " Probleemne laps tavakoolis " ( Leino , Männiste <arv> ) . <arv>. a kaitsesin Tartu Ülikoolis pedagoogikamagistri kraadi , juhendajaiks H. Liimets ja U. Kala , jätkates uurimistööd <arv>. a Tallinna Pedagoogikaülikooli doktorantuuri astudes . Uurimistööd on <arv>. aastast alates edendanud osalemisvõimalused välisprojektides - Helsingi Ülikooli töögrupis " Kaasamine ja tõrjutus hariduses " ning Põhjamaade võrgustikus " Haridusetnograafia " . Koolis ilmnevate sotsiaalsete probleemidega seonduvat olen kajastanud <arv>-s teadusartiklis ( neist <arv> on ilmunud välismaal ) jt publikatsioonides . Elina Lahelma ( Ph.D. , Helsingi Ülikool ) on olnud minu esimeseks õpetajaks kvalitatiivsete meetodite alal : tänu temale kujunes käesoleva töö põhiliseks uurimismeetodiks haridusetnograafia . Monograafia valmis prof Mati Heidmetsa tõhusal juhendamisel . Tänan prof Taimi Tulvat , et sain oma doktorantuuriõpingud ( <arv>-<arv> ) läbida just sotsiaaltöö osakonnas . PROBLEEM : Koolis ilmnevate sotsiaalsete probleemide uurimise vajaduse on tinginud Eesti kui siirdeühiskonna majanduslikud ja sotsiaalsed muutused , mis oluliselt mõjutavad ka hariduselu . Lisaks õpetamisele peavad nii kool kui õpetaja järjest rohkem lahendama ühiskonnast paratamatult kooli kanduvaid mureküsimusi . Samas pole enamik õpetajaid selleks piisavalt ette valmistatud . Ilmneb vastuolu õpetajale esitatavate ootuste ja nõudmiste ning tema teadmiste , oskuste ja võimaluste vahel neid tulemuslikult käsitleda . Käesolevas uurimuses analüüsitakse ühiskonnast kooli kanduvate sotsiaalsete probleemide ilmnemist klassis ning nende mõju õpetaja tööle . Tänast Eesti kooli paratamatult mõjutavatest sotsiaalprobleemidest on olulisemad seotud varandusliku kihistumise , kuritegevuse ja meelemürkide levikuga . Vaesus ja varanduslik kihistumine . Uuringud näitavad , et <arv>. aastal kuulusid veerand kahelapselistest ja rohkem kui kolmandik kolmelapselistest peredest süvavaeste kategooriasse ( leibkonnaliikme kuusissetulek alla <arv> krooni ) , mis paratamatult mõjutab nende laste kooliõpinguid ( Heinlo <arv> : <arv> ) . Statistikaameti andmeil oli <arv>. aastal esimese tulukümnendiku leibkonnaliikme netosissetulek kümnendasse tulukümnendikku kuuluva leibkonnaliikme sissetulekust ligi neliteist korda väiksem ( Leibkonna elujärg <arv> ) . Paljud vanemad ei suuda oma järeltulijate käekäigu eest vastutada ( Tiko <arv>a : <arv> ; Tiit <arv> : <arv> ; Ginter <arv> : <arv> ) . Mitmed uuringud kinnitavad , et majanduslikult vähekindlustatud lapsi tõrjutakse koolis nii õpetajate kui õpilaste poolt ( Kutsar <arv> : <arv> ) . Toimetulekuraskused mõjutavad koolielu otseselt , samas oodatakse õpetajalt , et ta arvestaks kõikidest sotsiaalsetest gruppidest pärit laste vajadusi ( Talts <arv>a : <arv> ) . Noorsookuritegevuse suurenemine . Kui <arv>. aastal kuriteo sooritanud alaealistest ei õppinud ega töötanud <arv>% , siis <arv>. a oli neid juba <arv>% ( Altsaar , Järvepera <arv> : <arv> ) . Võrreldes <arv>. aastaga suurenes <arv>. a alaealiste poolt sooritatud kuritegude arv <arv>% ning kriminaalvastutusele võetud alaealiste arvus toimus <arv>%-line kasv ( Kase <arv> : <arv> ) . Kasvab ka karistust kandvate <arv>-<arv>-aastaste hulk : kui <arv>. a oli neid <arv> , siis <arv>. a <arv> ( <arv> <arv> elaniku kohta ) ( UNICEF <arv> : <arv> ) . Alaealised panevad toime väga raskeid kuritegusid : nii olid <arv>. a I astme kuritegusid toime pannud isikutest <arv>% alla <arv>-aastased ; neist omakorda kolmandik polnud veel <arv> täis ( Vähi <arv> : <arv> ) . <arv>. a suurenes alaealiste poolt sooritatud tahtlike tapmiste arv <arv>% ( võrreldes <arv>. aastaga ) ( Heido <arv> : <arv> ) ; ja näiteks <arv>. a kuriteo toime pannud noorukitest <arv>% olid alkoholijoobes ( Kase <arv> : <arv> ) . Kuritegelik mentaliteet kandub paratamatult koolidesse , õpetaja peab sellega arvestama ja sellele vastu seisma . Passiivne hälbivus ehk sõltuvusainete suurenev tarbimine . Uurimuste põhjal on <arv>% <arv>-<arv>-aastastest Eesti lastest tarbinud alkoholi , <arv>% on olnud ka purjus ( Lepik , Nurga , Ers <arv> ) . Vaid <arv>-<arv>% <arv>-<arv>-aastastest õpilastest pole alkoholi pruukinud ( Narusk <arv> : <arv> ) . Seejuures lahjasid jooke ( õlu , longero ) ei loetagi alkoholiks : <arv>% poiste arvates igapäevane joomine tervist ei ohusta ( Narusk <arv> ) . Aastatel <arv>-<arv> kasvas nende <arv>-<arv>-aastaste koolinoorte osakaal , kes alkohoolseid jooke juba üle <arv> korra pruukinud , <arv>%-lt <arv>%-ni ( Allaste <arv> : <arv> ) . Legaalseid mõnuaineid proovitakse varakult : neljandik küsitletuist suitsetas esimese sigareti ja viiendik jõi lahjat alkoholi juba <arv>-aastaselt ( Kull , Saat <arv> : <arv> ) . <arv>. aastast saadik on alaealiste narkomaanide arv kasvanud <arv>% ( Heido <arv> : <arv> ) . Kui <arv>. a oli mingit illegaalset uimastit tarvitanud <arv>% <arv>-<arv>-aastastest õpilastest , siis <arv>. a kasvas proovijate hulk <arv>%-ni ( Allaste <arv> : <arv> ) . Seejuures on uimasteid tarbinud juba <arv>. klassi õpilased ( Jõgi , Sarapuu <arv> : <arv> ) . Sajad koolikohuslased on nakatunud AIDSi - üha rohkem puudutab see probleem Tallinna eestikeelsete koolide õpilasi ( Eelrand <arv> ) . Koolielus peegeldub pingestunud ühiskondlik kontekst nii õpilaste kui õpetajate hoiakutes ja käitumises . Kasvab klassikordajate arv . Üldhariduskooli üheks suuremaks probleemiks <arv>ndail on kujunenud klassikordamine ning väljalangevus põhihariduse ülemiselt astmelt ( <arv>.-<arv>. klassis ) ( Heinlo <arv> : <arv> ) . Viimaste hulk ulatub poiste osas juba <arv>%-ni , tüdrukute puhul on vastav näitaja <arv>,<arv> % ( Annus jt <arv> : <arv>-<arv> ) . Kindlasti mõjutab probleemi leibkondade majanduslik olukord , millele viitab fakt , et maakoolides on linnaga võrreldes klassikordajaid ligi kaks korda enam ( Heinlo <arv> : <arv> ) . Süveneb koolikohustuse eiramine . Lubamatult suur on väljalangevus põhihariduse ülemiselt astmelt , kuigi juba <arv>. aastal juhiti sellele tähelepanu valitsuse tasandil . Ettekandes " Olukorrast riigis " märkis tollane peaminister T. Vähi : " Suurenenud on koolikohustuse mittetäitmine , mis erinevail andmeil ulatub põhikoolide lõpuklassides <arv>%-ni . Paljud koolist loobunud noored on sattunud kuritegevuse teele . " ( Vähi <arv> : <arv> ) . Kooli katkestanute protsent <arv>-aastastest on praeguseks juba üle <arv>% ( Annus jt <arv> : <arv> ) . Aastatel <arv>-<arv> jättis ainuüksi <arv>.-<arv>. klassi pooleli keskmiselt <arv> noort aastas ( Heinlo <arv> : <arv> ) . TÜ haridusteaduskonna avamisel <arv>.<arv>.<arv> märkis prof J. Aaviksoo , et viimasel kümnendil on jõutud olukorda , kus <arv>% noortest ei suuda omandada põhiharidust . Probleemi tõsidusele viitavad tööjõu-uuringud : <arv>-<arv>-aastaste hulgas on kasvanud alg- ja põhiharidusega inimeste osakaal , seda eriti töötute osas ( Annus jt <arv> : <arv> ; Helemäe , Vöörmann <arv> : <arv> ) . Suureneb õpetajate rahulolematus . <arv>ndate teisel poolel valmistusid õpetajad tööseisakuks , teadvustamaks ühiskonnale oma töö raskust ning selle eest saadavat vähest tasu ( Juurak <arv> ) . <arv>.<arv>.<arv> streikis üle Eesti <arv> <arv> pedagoogi ( ehk <arv>% tollastest õpetajatest ) ( Rondik <arv> ) . Õpetajaid painavad materiaalsed mured : et toime tulla , võetakse endale liiga palju tunde ning töötatakse ka väljaspool kooli , mis kõik väsitab ( Juurak <arv>a : <arv> ) - seega aitaks palgatõus leevendada mitmeid pingeid ( Vendla <arv> : <arv> ) . Täienduskoolituskursustel on pedagoogid täpsustanud , et kuigi nende töötasu on vabariigi keskmine , tuleb selle kättesaamiseks vallata kompetentsusi , mida seni õpitud ei ole . Lisaks näitavad uuringud , et õpetaja ei tunne end täieõigusliku subjektina , vaid ülalt tulnud ettekirjutuste täitjana - oma töö prestiiži ühiskonnas hindavad pedagoogid ise väga madalaks ( Rõuk <arv> : <arv>-<arv> ) . Õpetaja õlgadele on pandud tohutu vastutusekoorem ( vt lisa <arv> ) , kuid talle pole antud kuigi suurt otsustamisõigust ( Juurak <arv>a : <arv> ) . Eesti õpetajad on väsinud , moodustades ise ühe riskigrupi ( Vernik <arv> : <arv> ; Vendla <arv> : <arv> ) . Ühiskonna pinged jõuavad paratamatult kooli . Olukorda raskendab faktiteadmistest ülekoormatud õppekava , ning asjaolu , et õpetajate ettevalmistus pole ühiskonnas toimunud muutustele järele jõudnud . Uuringud näitavad , et praegune riiklik õppekava käib üle jõu ligi kolmandikule lastest ( Mikk <arv> ; Unt <arv> : <arv> ) . Massiline õpiedutus algab <arv>. klassist , mille ligi neljandik lõpetab puuduliku aastahindega , <arv>. klassi tunnistusel on kahtesid juba kolmandikul ( Kreitzberg <arv> : <arv> ) . Õppekavade diferentseerimise ebapiisavad võimalused pole muutnud õppimist lastele jõu- ega huvikohasemaks , mistõttu koolikohustuse eiramine jätkub ( Ginter <arv> : <arv> ) . Õppetöö diferentseerimine on raske , sest õppekavas fikseeritud hariduse sisu on väga mahukas . Õpetajad ei saa sellest suurt midagi välja jätta , ega järelikult ka omalt poolt midagi lisada ( Mikk <arv> : <arv> ) - omandamist vajavate faktide rohkus ei jäta aega suhtlemisele ( Annus jt <arv> : <arv> ) . Lisaks tekitavad pingeid õppekava muutused lühikeste ajavahemike järel , õppe- ja ainekavade halb seostatus , ülikõrged nõudmised õpetajale ning koostöö puudumine koolis ( Mändmets <arv> : <arv> ) . Samas on õpetajate ettevalmistus uute olude jaoks selgelt ebapiisav . Eesti Õpetajate Liit uuris õpetajate rahulolu erialase ettevalmistusega - selgus , et pedagooge endid häirib eelkõige rakenduslik ebakompetentsus - näiteks ei osata töötada lastevanematega ( <arv>% vastanutest vajas lisateadmisi ) ; napib infot arengupsühholoogia ( <arv>% ) ning pedagoogilise psühholoogia vallas ( <arv>% ) ; nii koolijuhid kui õpetajad tähtsustasid õppetööks ettevalmistuse praktilist kallakut ( Leppik <arv> : <arv> ) . TPÜ õpetajakoolituse strateegia koostamise kontekstis tehtud küsitluse tulemused näitasid , et tasakaalust on väljas teooria ja praktika ; puudulik on suhtlemis- ning juhtimisalane ettevalmistus ( sh koostöö ja rühmaprotsesside juhtimine ) ; vähe pööratakse tähelepanu õpetaja isiksuse kujundamisele ; koolituse sisu jääb maha muutuva haridussüsteemi nõuetest ( ÕL <arv>.<arv>.<arv> ) . Eesti hariduse üheks tõsisemaks probleemiks peetaksegi suutmatust kohaneda uute oludega : sotsiaalsed , poliitilised ja majanduslikud muutused esitavad uusi väljakutseid ning hariduse asi on neile paindlikult reageerida ( Vernik <arv> : <arv> ; Jakobson <arv> : <arv> ) . Praegune õpetaja peab teadma ja oskama oluliselt rohkem kui varasematel aegadel ( Kiili <arv> : <arv> ) , ometi keskendutakse meie üldhariduskoolides endiselt aine ( s.t faktide ) õpetamisele - kasvatamine ja juhendamine on seni jäänud kõrvaliseks ( Annus jt <arv> : <arv> ) . Samas peetakse J. Orni ja V. Ruusi poolt koostatud TPÜ õpetajakoolituse kontseptuaalsetes lähtealustes õpetaja kompetentsusnäitajaks ka sotsiaalset pädevust . Eesti pedagoogika traditsioonis on sellele pööratud siiski vaid tagasihoidlikku tähelepanu , mis peegeldub õpetajakoolituse ainekavades , kus sotsiaalsete pädevuste plokk on kõhnuke ( Ruus <arv> : <arv> ) . Koolis teravnenud sotsiaalprobleemne temaatika ühelt poolt ja kooli ettevalmistamatus sellega hakkama saada teiselt poolt on andnud tulemuseks olukorra , kus järjest rohkem noori ei omanda kohustuslikku põhiharidust , mis seab ohtu ühiskonna jätkusuutlikkuse . Mida varasemas etapis haridustee katkeb , seda halvem on inimese positsioon tööturul , vähenevad võimalused tööala ja -koha valikuks ; süveneb sotsiaalne tõrjutus ( Kraav <arv> : <arv> ; Annus jt <arv> : <arv> ) . Probleemiks on kujunenud koolilaste psüühikahäired ( Rand <arv> ) : noorte surmapõhjuste osas on enesetapud juba kolmandal kohal ( Mehilane <arv> : <arv> ) ning laste suitsiidikatsete arv kasvab jätkuvalt ( Rand <arv> ) . Sotsiaalsete probleemide ilmnemine koolis pole Eesti eripära . Seda teemat on lääne kasvatusteadlased uurinud juba aastakümneid ( Koskenniemi , Hälinen <arv> : <arv> ; Koskenniemi <arv> ; Highet <arv> ; Gordon <arv> ; Kääriäinen jt <arv> : <arv> ) . Seniste uuringute põhijärelduseks on vajadus panustada õpetajate ettevalmistusse : ühiskonna poolt koolile esitatavad uuenevad väljakutsed eeldavad õpetajakoolituse kaasajastamist ( Viljanen <arv> : <arv> ; Heikkurinen <arv> : <arv> ; Heikkilä <arv> : <arv> ; Vasunta <arv> : <arv> ) - seda nii mujal maailmas kui ka meil ( Talts <arv>a : <arv> ) . Eestis on seni uuritud haridus- ning sotsiaalvaldkonna mitmeid kokkupuutepunkte : koolikiusamist ( Kõiv <arv> ; Kõiv <arv> ) , tõrjutust ( Kutsar <arv> ; Kraav <arv> ) , sotsiaalprobleemide ilmnemist põhikoolis ( Tulva <arv> ; Tulva , Väljataga <arv> ) , väärtuskasvatust ( Kraav <arv> ) , normatiivseid haridusediskursusi ( Ruus <arv>a ; <arv>b ) , narkomaaniat ( Allaste <arv> ) , variõppekava ( Kuurme <arv> ) ning riikliku õppekavaga seonduvat problemaatikat ( Mikk <arv> ) . Viimasel kümnendil süvenenud sotsiaalsete probleemide ilmnemist koolis on erinevate vaatenurkade alt kajastanud järgmised autorid : Talts <arv> , <arv>a ja <arv>b ; Narusk <arv> ; Toomla <arv> ; Kadajane <arv> ja <arv> ; Tomberg <arv> jpt. Ühine neile uuringutele on olukorra tõsiduse teadvustamine : sotsiaalsed probleemid on saanud osaks koolielust . Innovaatilisus . Käesoleva töö probleemipüstitusega kaudselt haakuvaid uurimusi on Eestis tehtud rohkesti . Samas sotsiaalprobleemide otsest mõju õpetaja tööle tavakoolis ning nende probleemide võimalikke sotsiaalpedagoogilisi lahendeid Eestis seni analüüsitud ei ole . Käesolev uurimistöö ongi suunatud sellele küsimusteringile . Minu uurimuse teoreetiliseks raamiks on viimasel ajal levinud lähenemine " haridus kodanikuks kujunemise jaoks " ( Day , Veen <arv> ) . <arv>. sajandil toimetulev kodanik on pädev eeskätt sotsiaalselt - s.t valdab eneseregulatsiooni- , suhtlemis- ning koostööoskusi ( Ferreire , Alexandre <arv> ) . Metodoloogiliselt tugineb käesolev uurimus " uuele " haridussotsioloogiale ( Young <arv> ; Antikainen jt <arv> : <arv> ) , mida võib pidada kooli siseprotsesside analüüsile keskenduvate kvalitatiivsete uuringute üldnimetajaks . " Uues " sotsioloogias pole ei teave ega domineeriv koolikäitumine midagi etteantut - need kujunevad inimeste vastastikusest mõjust tulenevalt , olles pidevalt läbirääkimiste uuteks objektideks . Kesksel kohal selles protsessis on õpetaja tõlgendus õppekavast , sotsiaalsest ümbrusest ning laste vajadustest - pedagoog peaks seega alati olema aktiivne subjekt , keskne toimija koos lastega . Just eneserefleksiooni kaudu teadvustab õpetaja oma rolli mitmetasandilisust ning olulisust ( Antikainen <arv> : <arv> ) . Lühidalt võib uurimisprobleemi sõnastada järgmiselt : ilmneb vastuolu õpetajale esitatavate ootuste ja nõudmiste ning tema teadmiste , oskuste ja võimaluste vahel neid tulemuslikult käsitleda . Sellest lähtuvalt on käesoleva uurimistöö eesmärkideks : ( <arv> ) kirjeldada ja analüüsida ühiskonnast kooli kanduvate sotsiaalsete probleemide ( otsest ning kaudset ) ilmnemist kooliklassis ; ( <arv> ) kirjeldada pedagoogilisi töövõtteid ja toimetulekustrateegiaid , mida õpetajad kasutavad sotsiaalsete probleemidega toimetulekul ; ( <arv> ) töötada välja ettepanekud õpetajate kompetentsuse suurendamiseks sotsiaalsete küsimuste käsitlemisel koolis . Käesolevas raamatus esitatud uurimistöö koosneb sisuliselt neljast osast . Probleemipüstitusele järgneb teoreetilise konteksti kirjeldus ( ptk <arv> ) , kus analüüsitakse nii kooli kui õpetaja rolle ühiskonnas , sotsiaalpedagoogika kujunemislugu ning strateegiaid ; antakse ülevaade " uuest " haridussotsioloogiast kui kvalitatiivsete uurimismeetodite kontseptuaalsest taustast . Täpsemalt keskendutakse pedagoogiliste strateegiate erinevustele " vanas " ja " uues " koolis ning sotsiaalpedagoogiliste töövõtete analüüsile . Läbiviidud empiiriliste uuringute tulemused esitatakse peatükis <arv> , millele järgnevad arutelu ning kokkuvõte . Selles peatükis esitatakse sotsiaalsete probleemide erinevaid tõlgendusi , analüüsitakse kooli ning õpetaja rolli muutunud ühiskonnas ; avatakse sotsiaalpedagoogiliste strateegiate olemust kodanikuks kujunemise kontekstis ; seostatakse " uut " haridussotsioloogiat pedagoogilise eneserefleksiooni ning õpetajauuringute teemaga laiemalt ; analüüsitakse õpetajakoolituse kujunduspõhimõtteid . Need on teemad , mille teoreetilist avamist eeldab käesoleva uurimuse probleemipüstitus . <arv>.<arv>. SOTSIAALSETE PROBLEEMIDE OLEMUS Sõna " sotsiaalne " on mitmetähenduslik - argitasandil peetakse seda indiviidi omaduseks ( sotsiaalne inimene otsib kontakte ) . Räägitakse ka sotsiaalsest õiglusest , inimesest ühiskondliku olendina , inimsuhetest ( Schilling <arv> : <arv> ) . Sotsiaalpoliitilistes diskussioonides haakub " sotsiaalne " väärtussüsteemiga , vastandudes majandusele . Sotsiaalpsühholoogias nimetatakse igasugust inimeste vastastikust mõju sotsiaalseks ( olenemata tasandist ) , mistõttu kõik koolis toimuvgi on sotsiaalne ( Hilasvuori , Rantanen <arv> : <arv> ) . Lühidalt võiks sotsiaalset defineerida mõistete " ühiskondlik " , " kollektiivne " ja " solidaarne " kaudu . Lisaks tähtsustatakse selles kontekstis normi mõistet . SOTSIAALNE Valdavalt väärtustevaba : pigem normatiivne : Ühiskondlik suhtlemine/käitumine soovitav suhtlemine/käitumine - Ühiskondlik - ühiskondlikult kokkulepitud - Inimestevaheline - üldkasulik Joonis <arv>. Sõna " sotsiaalne " erinevaid tähendusi ( Schilling <arv> : <arv> ) . Mõiste " sotsiaalne " mitmetähenduslikkuse tõttu on sotsiaalsetel probleemidel mitmeid definitsioone . Nendena käsitletakse ressursinappust ( Schilling <arv> : <arv> ) ; samuti soovimatut olukorda , mis puudutab suuremat hulka inimesi ning millele arvatakse suutvat midagi teha kollektiivse ( ühiskondliku ) tegevuse kaudu . Sotsiaalsest probleemist räägitakse sekkumisvajaduse ilmnedes ( Jokinen jt. <arv> : <arv> ; Mäntysaari <arv> : <arv> ) , eristatakse objektiivseid ning kultuurikontekstist tulenevaid ; majandusliku toimetuleku ja suhetega haakuvaid probleeme ( Tulva <arv> : <arv> ) . Samas nimetatakse sotsiaalseid probleeme diferentseeritud mõtlemiseks ( Schilling <arv> : <arv> ) - mida keegi hälbeks peab , on suhteline . Näiteks konstruktivistlikus uurimis-traditsioonis rõhutatakse , et ükski olukord ega käitumine iseenesest sotsiaalne probleem veel ei ole . Neid hakatakse vastavalt nimetama alles siis , kui ilmneb olukorra kahjulikkus kas asjaosalistele endile või teistele ( tugevneb " midagi tuleb teha " tõlgendus ) . Mida rohkem probleemi leevendamiseks ette võetakse , seda tõsisemaks asi muutub ( Jokinen jt. <arv> : <arv> ) . Sotsiaalset probleemi peetakse poliitiliseks mõisteks , sest ühiskondlikud kitsaskohad eeldavad institutsionaalset sekkumist . Üldiselt defineeritakse mingit olukorda sotsiaalse probleemina alles siis kui on täidetud teatud tingimused : tegemist ei tohi olla inimestevahelise , nn. erakonfliktiga , vaid see peab olema avalik probleem . Selles kontekstis rõhutatakse nii kvantitatiivset kui kvalitatiivset mõõdet : kui suurel osal inimestest on sarnaseid eraprobleeme , võib asi muutuda avalikuks - hakatakse rääkima sotsiaalse probleemi võimalusest ( Schilling <arv> : <arv> , <arv> ) . Sotsiaalprobleemides nähakse ajalooliste protsesside tagajärgi . Näiteks Schwedner ( <arv> ) eristab ühiskonna- ja kogukonnaprobleeme ning nende ilmnemist indiviiditasandil . Ühiskonnaprobleeme omakorda on kahte tüüpi : eristatakse protsess- ja struktuuriprobleeme . Esimesed viitavad ühiskondlikele protsessidele , millest johtub madal elatustase ; teised ( ehk protsessprobleemide tagajärjed ) on ühiskonna struktuurilised omadused , mis mõjutavad inimeste heaolu . Struktuuriprobleemi eritüüp on ressursiprobleem . See viitab teatud ressursidefitsiidile ühiskonnas , mis takistab inimesel oma vajadusi rahuldada . Nii protsessi- , struktuuri- kui ressursiprobleemi peab Schwedner ühiskonnatasandi nähtusteks , millest johtuvad probleemid indiviidi tasandil ( Tulva <arv> : <arv> , refereeritud Schwedner <arv> ) . Ressursidefitsiidi puhul eristatakse omakorda nelja tasandit : - põhivajaduste mittetäitmine ning sellest tulenev rahulolematus - eriti kui ilmnevad ebavõrdsed tingimused ülejäänud elanikkonna suhtes ; - asümmeetria energia kulutamise ning taastamise osas ( probleeme tööjõu taastootmisega ) ; - otsustuvõimaluste vähesus ( napib võimu ) ; - eetilis-moraalne dilemma ning kohustuste ja õiguste asümmeetria nii indiviidi kui kollektiivi tasandil ( Schilling <arv> : <arv> ) . Sotsiaalseid probleeme tervikuna iseloomustab pidev muutumine : samast nähtusest räägitakse erineval ajal erineva intensiivsusega ; erinevatel aegadel peetakse probleemseks erinevaid ilminguid . Seejuures rõhutatakse spetsialistide rolli : kui mingi sotsiaalne probleem institutsionaliseeritakse , on sellele antud nn. ametliku probleemi staatus . Probleemide lahendamise eelduseks on nende analüüs ; uurimistulemusi aga väljendatakse sageli kategooriate abil . Millelegi nime andes mitte ainult ei kirjeldata olukorda , vaid ka fikseeritakse seda . Kategoriseerimise tagajärjeks on , et probleemi nimetamisel hakatakse arvestama teatud lahendusvariantidega , mis välistavad teisi . Küsimus , milline probleemi määratlus on õige , muutub pigem küsimuseks sellest , milline probleemi määratlus on võimalikult kasulik ( või minimaalselt kahjulik ) , arvestades praktilisi sekkumisvõimalusi ( Jokinen jt. <arv> : <arv> , <arv> ) . Käesoleva töö empiirilises osas kaardistan ühikonnast kooliklassi kanduvaid otseseid ning kaudseid sotsiaalseid probleeme . Oletan , et selline klassifikatsioon jätab praktikas piisavalt avaraid lahendusvõimalusi . <arv>.<arv>. KOOLI ROLL ÜHISKONNAS Demokraatlik ühiskond eeldab pidevat arengut ka haridusinstitutsioonides ; ometi muutub elu nii kiiresti , et kool jääb - võrreldes teiste valdkondadega - ajast maha ( Koskenniemi , Hälinen <arv> : <arv> ) . Väidetavalt just hariduse kaudu ilmnevad ühiskonna lahendamata ja lahendamatud probleemid teravamalt . Antud kontekstis väärtustan mõistet " haridus kodaniku jaoks " , mis tähtsustab sotsiaalseid oskusi ( suhtlemispädevust , initsiatiivikust , tolerantsust jms ) , vastates sel moel uutele sotsiaalsetele väljakutsetele ( Ferreire , Alexandre <arv> : <arv>-<arv> ) . Eriti kehtib see siirdeühiskonna kohta , kus sotsiaalsete probleemide rohkus mõjutab õpetaja tööd ( vt ptk <arv> ja p <arv>.<arv>.<arv>.<arv> ) . Konkreetse vastuoluna ilmneb koolis lõhe ametlike kasvatuseesmärkide ning koolielu mõjutava ühiskondliku tausta vahel . Sotsiaalprobleemsetes oludes siirdab osa vanemaid oma kasvatusülesandeid üha enam professionaalidele ( Tuomi <arv> : <arv> ) , mistõttu koolile seatud eesmärkide saavutamine eeldab kogu koolitöö käsitlemist kasvatavana ( Koskenniemi , Hälinen <arv> : <arv> ) . Antud sihi realiseerumiseks peaksid kool ja kodu tegema koostööd ( Talts <arv>a : <arv>-<arv> ) . Õpetajad on olukorras , kus nad on sunnitud vastutama kasvatuse eest , kuigi tulemusi mõjutavaid tegureid suudetakse kontrollida vaid ositi . Sellises argipäevas jääb individuaalsuse arendamine koolis vaid teooriaks ( Tuomi <arv> : <arv> ; Ihatsu , Ruono <arv> : <arv> ) . Sotsiaalse kihistumise kontekstis peetakse võrdõiguslikkuse poliitikat <arv>. sajandi haridusajaloos ebaõnnestunuks ( Antikainen <arv> : <arv> ) . Kool eesõigustab teatud kultuuri , sõnavara , käitumisstiili , kombeid ning eluväärtusi : koolituskõlblikum on see , kellele " õige " eneseväljendus- ja olemisviis kodunt kaasa antud . Nemad saavad nn valituiks ning süsteem taastoodab end ise ( Hilasvuori , Rantanen <arv> : <arv> ; Liljander <arv> : <arv>-<arv> ) . B. Bernstein kasutab seejuures sõna " raamimine " ( framing ) , tõestamaks sotsiaalse kontrolli printsiipide muutumist pedagoogilise suhte reegleiks , mis asetab erineva taustaga lapsed ebavõrdsetele positsioonidele . Mõningasest ebaõiglusest hoolimata on see kooli sotsialiseerivaid funktsioone arvestades ilmselt paratamatu . M. Youngi sõnul ( <arv> ) on koolitarkus alati sotsiaalselt konstrueeritud : võimulolija määrab akadeemilise kultuuri prioriteete ( nt individuaalselt omandatud ainekeskse teadmise paremus rühmatööga võrreldes , kirjaliku info liidripositsioon praktiliste oskuste ees jms ) ( Antikainen <arv> : <arv> ; Bernstein <arv> ; Blackledge , Hunt <arv> : <arv> ; Young <arv> ) . Kool säilitab sotsiaalse süsteemina sümboolsust , mille raames rühmitatakse inimesi ja sildistatakse maailma - teatud asju võetakse seal enesestmõistetavana . P. Bourdieu räägib homo academicusest ja " andekuse rassismist " : hinnete abil muudetakse koolitatavate sotsiaalsed ja kultuurilised omadused andekuse erinevusteks . Hariduslikult lahterdav sotsiaalne tõrjumine püsib psühholoogiliselt varjus , omandades isegi teatava õigustuse ( Liljander <arv> : <arv>-<arv> ) . B. C. Clark võttis <arv>ndail kasutusele termini cooling out , kirjeldamaks individuaalsete ja ühiskondlike ideaalide konflikti : kui haridussüsteem sisendab osale õpilastest edasipürgimissoovi , siis teiste innukust sama hierarhia hoopis jahutab . Selle protsessi keskseteks teguriteks on koolipraktika hindamis- ja töövõtted ( Silvennoinen <arv> : <arv> ) . Haigus , erivajadus vms kujuneb probleemiks , kuna ohustab koolijärgset toimetulekut : kes hakkama ei saa , võib muutuda maksumaksjale koormaks ( Nygard <arv> : <arv> ) . Seega on kooli normiks kuulekas , töökas , toimetulev kodanik , kelle kujundamise nimel nähakse vaeva . Klassikaline probleem koolis tekib sellest , et kõik lapsed ei omanda kohustuslikku informatsiooni sama ajaga ( Kivinen , Kivirauma <arv> : <arv>-<arv> ) . Erilisusest saab rääkida , kui kooli ootused ja õpilaste valmisolek neile vastata ei kattu . Riiklik õppekava eeldab , et norm on olla akadeemiline : eriliseks peetakse kooli ühtlustavale standardile mittevastamist ( Heikkinen , Jarva <arv> : <arv> ) . Just see võib olla üheks põhjuseks , miks probleemidega õpilasi on nii palju ( vt ptk <arv> ) ( Leino , Lahelma <arv> ) . Et õpilaste ootused on erinevad ( kõik ei kohane kooli keskklassi väärtusi rõhutava kultuuriga ) , siis variõppekava üheks ülesandeks on heade õpilaste headuse tugevdamine ; halvad aga muutuvad halvemaks sildistava tagasiside tõttu ( Itkonen , Pirttilä <arv> : <arv>-<arv> ) . Just variõppekava tagab , et õiged pääseksid ühiskonnas parematele positsioondele ( Kuusinen <arv> : <arv> ) . Variõppekavas tähtsustuvad järgmised reeglid : allumine võimusuhetele ; kooli rutiinide , reeglite ning ajagraafiku omaksvõtt ; loa küsimine tegutsemiseks/rääkimiseks ( või käsu täitmine ) ; ( range ) enesekontrolli kooskõlastamine väliste ootustega ; usinuse ilmutamine ka ebameeldiva ülesande puhul ; abstraktse sõnavaraga kohanemine ; oma isikliku elu ( loo ) kooli ukse taha jätmine ; harjumine ootamise ning tegevuse katkestustega ( järjekord on koolis tavaline - peab ootama oma aega , mida sageli ei tulegi - , tähtis on kannatlikkus ning impulsside kontroll ; kuni kolmandik koolipäevast kulub lastel ootamisele ) ; pideva kontrolli , hindamise , võrdluse ning konkurentsiga kohanemine ; individuaalse ja rühmatöö oskuste valdamine ; info liigendamine õppeaineti , tunniti , veeranditi ning neist kildudest terviku kokkupanemine ( Heikkinen , Jarva <arv> : <arv> , <arv> ; Uusitalo <arv> : <arv> ; Thorne <arv> : <arv> ) . Variõppekavaliste aspektide analüüs ei tähenda kooli sotsialiseeriva rolli halvustamist , vastupidi - kui mingi nähtus toimib nii jõuliselt , tuleb seda arvestada . Antud kontekstis mõningast kriitikat leidub M. Foucault' töödes , kelle sõnul erinevad rollid koolis pingestuvad analoogselt vangi ja valvuriga - pedagoog näeb vaid probleemlast , kelle süüd uuritakse põhjalikult . Õpetaja võimalikke vigu ei mainita ( Heikkinen , Jarva <arv> : <arv> , <arv>-<arv> ) . M. Foucault' järgi ( <arv> ; <arv> ) võib kooli , vangla , armee ja hullumaja viia ühise ( distsipliinivõimu realiseeriva ) nimetaja alla , kuna karistused neis kõigis puudutavad : aega ( hilinemised , puudumised , töö katkestamine ) ; tegevust ( tähelepanematus , hoolimatus , innukuse puudumine , kolistamine lauaplaadi , pliiatsi vms-ga ) ; häirivat motoorikat ( kohalt lahkumine ja klassis ringi kõndimine , tooliga kõõlumine , nihelemine , jalgadega sahistamine , pingile/raamatutele sodimine ) ; füüsilisi kontakte teiste õpilastega ( nügimine , löömine , näpistamine , juustest sikutamine , kõdistamine , asjadega pildumine ) ; käitumist ( ebaviisakus ; sõnakuulmatus ) ; tunnete väljendamist ( nutmine , põhjuseta naermine , omaette ümisemine , vilistamine ) ; millegi söömist/joomist tunni ajal ( ka närimiskummi närimine ) ; hoolimatust koolitöö suhtes ( kodutööde mittetegemine , tähelepanematus , üleolev suhtumine õppimisse , õppevahendite puudumine ) ; teiste asjade loata võtmist/rikkumist ; õpetaja märkustele/korraldustele mittereageerimist ; kõnepruuki ( ebaviisakad väljendid , lobisemine , loata vastamine/rääkimine , sosistamine , hüüdmine jms ) ; välimust ( " valed " asendid , sobimatud liigutused , räpakus , nn häbitu väljakutsuvus , normile mittevastav riietus ) ; kehahoidu ( istuma peab korralikult , sest muidu kannatab käekiri ) ; muud ebaadekvaatset käitumist ( kirjade saatmine , kooliasjade kottipanek enne tunni lõppu või nende välja võtmata jätmine jms ) ( Foucault <arv> : <arv> ; Husa <arv> : <arv>-<arv> ; Palmu <arv> : <arv> ) . Kuna klassid on suured ning õpetaja põhitööks õppekava läbimine , ei saa ühtlustavaid reegleid alahinnata . Just nende järgimine aitab tagada töörahu . Ometi tekib siin konflikt : haridus , mis peaks tegema vabaks , pigem ühtlustab . Piirangud koolis puudutavad aega , ruumi ja käitumist . Ruum peab võimu realiseerimiseks olema võimalikult eraldatud . Suletud ruumis saab hõlpsamalt ülevaate puudujaist ; õpilasi tundma õppida , valitseda ning nendega manipuleerida . Reastatud pinkidel on oma mõte - nii saab lapsi valvata . Kui mõni ei allu , võib õpetaja rakendada abinõusid ( saata direktori jutule , jätta peale tunde vms ) . Lahterdus on ka laste liigitamine klassidesse vanuse ja/või võimete alusel . M. Foucault rõhutab koolis tõhususe nõuet , mida tagab tihe päevakava : aega tuleb kasutada intensiivselt ; kodutööde abil kontrollitakse lapse isiklikku aega koolipäevajärgseltki . Eeldatakse , et õpilane annab endast ( akadeemiliselt ) parima nii koolis kui kodus . Allumatu ei sobi võimumasina mehhaanikasse - kui teda ümber ei kujundata , on kõigi õpetamine häiritud . Järelevalve haridusinstitutsioonis toimub peamiselt variõppe kaudu : kool poleks kool , kui seal sallitaks hilinemisi , puudumisi , tähelepanematust ( Husa <arv> : <arv> , <arv> ) . Lisaks allumisele õpitakse koolis võimustruktuuri paratamatust - haridus kohustab ühtlustatud normaalsusele ( Aittola , Pirttilä <arv> : <arv> ) . Keskmisest erinevaid nimetatakse probleemidega lasteks , kes sageli satuvad eriklassi . Just nii juhtus nende õpilastega , kellele käesolevas uurimuses keskendub haridusetnograafiline analüüs . Kooli üheks sotsiaalseks funktsiooniks on kodanike kujundamine . Haridust nimetatakse ka rahvuslikuks projektiks , mille eesmärgiks on noori eluks ette valmistada . Võrdseteks kodanikeks saavad vaid abstraktsed indiviidid ning ühiskond määrab , missuguseid inimesi kool peaks kujundama ( Koskenniemi , Hälinen <arv> : <arv> ) . Kodanik valitsuse käepikendusena huvitub status quo'st , mida omakorda toetab konservatiivne haridus . Ometi osutab noorte käitumine tunnis , et objektistava vormimisega koolis kõik ei lepi - protestiks rikutakse reegleid . Konflikt süveneb : haridus , mis peaks tegema vabaks ja loominguliseks , ahistab ( Gordon jt <arv> : <arv> ) . Pedagoogiline dilemma on selles , kas kool ( ühiskond , lapsevanemad ) peaks kasvatama iseloomukindlust või hoopis paindlikkust , kohanemis- ja muutumisvõimet , mis tähendab isiksuse devalveerumist ja iseloomu puudumist ( Priimägi <arv> : <arv> ) . Kokkuvõtvalt võib öelda , et mõistel " haridus kodaniku jaoks " on kahene tähendus : nn vanas ehk ühtlustavas koolis viitab see individuaalsuste ühtlustamisele , uues , lapsekeskses paradigmas aga eripära rõhutamisele sotsiaalsete pädevuste toetamise kaudu . Mõningane konflikt johtub sellest , et erinevatel aegadel eeldatakse kodanikelt erinevaid oskusi . Minevikus tähendas kodanikuks saamine subjektist objektiks kujunemist sümboolse korra raames - subjektiivsus viitas millegi puudumisele . Selles kontekstis oli kodanikuks olemine pigem tegevus kui identsus . " Vanas " koolis peavad lapsed käituma võimalikult täiskasvanusarnaselt , kuivõrd koolituse eesmärk on vormida neist kodanikke , kes teavad oma kohustusi , õigusi ning vastutust . Kuna igal ajal on kooli üheks funktsiooniks sotsialiseerimine , ei saa seda rolli alahinnata . Aga kui õpilasi teavitataks kooli sotsialiseerivast funktsioonist , oleks neil ühtlustavate reeglitega kergem kohaneda . Enamus kooliga seotud negatiivseid emotsioone johtuvad ( õpilaste endi sõnul ) just autonoomsest otsustusvõimatusest ( Gordon jt <arv> : <arv>-<arv> ) . Kooli rolliline olemus peaks lähtuma antud riigi arenguetapi spetsiifikast : kui haridusinstitutsiooni ( vananenud ) ootused ei kattu ühiskonna ( uuenenud ) nõuetega , tekib konflikt , mille üheks väljundiks võib pidada kooliprobleemide süvenemist . Kui siia lisanduvad kodutaustaga seonduvad sotsiaalsed mured , kasvab õpetaja koormus oluliselt . <arv>. <arv>. ÕPETAJA ROLLIMUUTUSED Õpetaja on kasvataja , instruktor , järeleaitaja , lektor , treener , juhendaja , giid , mentor , guru , nõustaja , nõunik ( Oxford Thesaurus ) ( McNess <arv> : <arv> ) . Kooli vastuolulised rollid ning sotsiaalsete probleemide ilmnemine klassis mõjutavad õpetaja tööd . Õpetamist on võrreldud kunstniku , kirikuõpetaja , kohtuniku või ohvitseri ametiga . Kasvatust peetakse ka kunstiks , ning just loovus täiendab õpetaja rolli kasvatajana . Kui koolihariduse andmine kuulus veel kiriku kohustuste hulka , siis õpetaja ning kirikuõpetaja rollid kattusid ( lugemisoskust ning usulist kasvatust edendas üks ja sama inimene ) . Sellest seigast on õpetajakutsesse jäänud " kiriklikke " elemente , mis rõhutavad verbaalset mõjujõudu . Nii kirikuõpetajalt kui õpetajalt oodatakse valgustust - õpilastesse teatud ideaalide sisestamist . Veel on kirikust kooli kandunud kirjasõna tähtsustamine ning ühesuunaline ülalt-alla-suhtlemisstiil . Kohtuniku roll aga peegeldub õpetaja töös juhtudel , mil ta analüüsib käitumisprobleeme ning langetab ainuisikulisi otsuseid . Õpetajat ohvitseriga võrreldes on sarnasuse aluseks tugeva närvikava eeldus , kindel juhtimisstiil , taktikaline ning strateegiline pädevus . Ajalooliselt on sõjaväelisi elemente kooli sattunud üsna rohkesti . Ometi võiks õpetaja roll sisuliselt sarnaneda pigem arstiametile - on ju pedagoogi ülesandeks õpilase kasvatuslikke eeldusi uurida , diagnoosida ning selle põhjalt õpetust vastavalt individuaalsetele iseärasustele realiseerida . Kooliuurijad tõdevad siiski , et harva käitub õpetaja nagu arst ( Viljanen <arv> : <arv>-<arv> ) . Kohane on ka sihtrühmade võrdlus : nt arst ja jurist võtavad patsiente/kliente vastu ükshaaval . Olukord oleks teine , kui nemadki peaksid korraga tegelema <arv> erineva diagnoosi või probleemiga . Õpetaja töö erineb niisiis traditsioonilistest elukutsetest muuhulgas massilisuse mõttes . Tekib küsimus , kuidas pedagoog sellise koormaga toime tuleb ( Simola <arv> : <arv> ) . Universaalseks strateegiaks peetakse loomingulist lähenemist - õpetamist on nimetatud kunstiks ( Gage <arv> : <arv> ) . Et pedagoog vajab ka näitlejaoskusi , tuleks neidki õpetajakoolituse raames arendada ( Heinmets <arv> : <arv> ) . Lisaks peab pedagoog nõustama , juhendama , distsiplineerima , infot jagama , motiveerima , instrueerima , kooliväliseid tegevusi organiseerima ning koordineerima , vanemaid asendama , väärtusi juurutama , motiveerima , innustama , tulemusi evalveerima , sotsiaaltööd tegema , distsiplineerima , politseinikku ja detektiivi etendama , saavutusi mõõtma ning rekordeid fikseerima ( Hargreaves <arv> : <arv> ) . Nõuded õpetajale on suured ja rollide paljusus ilmutab kasvutendentsi ( Pedajas <arv>a : <arv> ) . Õpetaja põhilisteks rollipartneriteks on õpilane , direktor , kolleegid , lapsevanemad , sotsiaaltöötajad , psühholoogid jms võrgustik . Sellises suhete paljususes pedagoogi õpetav funktsioon taandub - tekkida võib rollikonflikt ( Hargreaves <arv> : <arv> ) . Kooli on võrreldud teatriga , kus sotsiaalsed rollid pole küll nii täpselt ette kirjutatud kui näitlejate tekst , ometi pärineb sõna " roll " dramaturgiast ( Nurmi , Sariola <arv> : <arv> ) . Õpetaja rollide paljusus mahub järgmiste nimetajate alla : moraalne , ainekeskne , perenõustamisteemaline , sotsiaalne ning " haridus kodanikuks kujunemise jaoks " ( Hargreaves <arv> : <arv> ) . Olukorda komplitseerib seik , et pedagoogi ametit iseloomustab üksinda töötamise ( s.t abi mitte otsimise ) traditsioon . Õpetajat on ikka peetud maa soolaks - tema roll kohaliku elu edendajana on olnud märkimisväärne . Peale II maailmasõda muutus pedagoogi positsioon ühiskonnas : koolide lisandudes õpetajate hulk kasvas . Vaimse töö tegijad hakkasid võitlema oma koha eest ühiskonnas - teiste hulgas alustasid palgavõitlust ka pedagoogid . Süvenes hoiak , et kooli tööle ei minda enam tingimata kutsumusest - õpetaja on tavaline töötegija teiste seas . Pedagoogid taunisid seisukohta , nagu peaksid nad igal hetkel andma eeskuju nii lastele kui kogu piirkonnale - rõhutati , et õpetaja on tavaline surelik , kes vajab privaatsust . Maapiirkondade õpetajad hakkasid koolimajadest välja kolima , asudes elama " tavalistesse " majadesse ning korteritesse ( Kääriäinen jt <arv> : <arv> ) . Veel raskendas õpetaja tööd <arv>ndate lõpu ja <arv>ndate alguse ülemaailmne radikaalne liikumine , mida on kutsutud demokraatia laienemisliikumiseks . Noorsoo käitumisstiil muutus , senisest enam räägiti demokraatiast ning osalemisest . See omakorda mõjutas õpetaja ettekujutust oma ametist : professionaalset positsiooni ühiskonnas tajuti ebakindlamana kui kunagi varem ( Numminen <arv> : <arv> ) . Alates <arv>ndaist hakati rääkima õppimisest kui kontekstuaalsest sotsiaalsest toimingust ( Tynjälä <arv> : <arv> ) - rõhutati suhtlemisfaktori olulisust akadeemiliste sõnumite ees ( Kyöstiö <arv> : <arv> ) . Väärtustati innustava eeskuju rolli ( mitte mida , vaid kes õpetab ) , kuivõrd õpetamisstrateegia peegeldub alati ka lastes ( Koskenniemi <arv> : <arv>-<arv> ) . Palgatööliste asemel räägitakse taas kutsumusõpetajast . Kuigi pedagoogiline ekspertsus on endiselt oluline , peetakse õppetööd loovaks protsessiks , mille tõhusamate elementidena mainitakse innukust , fantaasiat jms. J. P. Laurence tähtsustab pedagoogi töös järgmisi elemente : lapse vaatlus ning vaatlustulemuste analüüsioskus ; diagnostiline õpetamine ; ainealane pädevus ; käitumise korrektsioon ; tõhusa õpetamise oskus ; evalvatsioon ; instruktsioonide planeerimine ; toimetulek klassis ; töö vanematega ; laste nõustamine ning võrgustikutöö ( Laurence <arv> : <arv> ) . Täpsemalt saab õpetajarolli elemente eristada järgmiselt : valmidus eluaegseks õppimiseks ; positiivne autoriteet ( erineb pelgast võimukasutusest moraalse komponendi ehk vastastikuse austuse poolest ) ; eetilisus ( õpilaste vajaduste ja kasu tähtsustamine ) ; võime säilitada tunnis korda ; fantaasia ; kannatlikkus ; heatahtlikkus ; töörõõm . Pedagoogilisi strateegiaid rühmitatakse järgmiselt : ellujäämine ( survive ) , toimetulek ( cope ) ning kohanemine ( adapt ) . Täpsemalt eristatakse kaheksat strateegiat : vennastumine , distants , rituaalid/rutiinid , sotsialiseerimine , võimukasutus , läbirääkimised , professionaalne teraapia ning tegevuse moraalne põhjendatus ( Antikainen jt <arv> : <arv>-<arv> ) . Õpetaja rolli põhimuutusi võib seega kokku võtta järgmiselt : kui varem oodati õpetajalt teadmiste vahendamist järgmisele sugupõlvele , siis tänapäeval võiks õpetada eeskätt sotsiaalseid pädevusi ning paindlikkust ( Tuunainen <arv> : <arv> ) . Pedagoogi ülesandeks on luua parim võimalik õpikeskkond , motiveerimaks ning innustamaks last õppimisel , teadvustades seejuures ta omavastutust . Hea õpetaja olemusest rääkides rõhutatakse kolme sammast : usku õppimisse ( s.t usku hariduse ja harituse väärtusesse ) ; seotust täiskasvanu-eaga ( õpetaja näeb lapses teelolijat täiskasvanute maailma ) ; sügavat optimismi , mis kuulub alati kasvatuse olemusse ( Simola <arv> : <arv> ) . Klassi sotsiaalne olemus kujunebki kahe teguriterühma põhjalt : institutsionaalne taust ( kooli eesmärk , selle reeglid ja rollid ) ning õpetaja-õpilase omavahelised suhted ( Koponen <arv> : <arv> ; Koskenniemi <arv> : <arv> , <arv> , <arv> ; Koskenniemi <arv> : <arv> ) . Sotsiaalne võrgustik klassis mõjutab õppetööd otseselt - mil määral pedagoog sellega arvestada suudab , on iseküsimus . <arv>.<arv>.<arv>. PEDAGOOGILISED STRATEEGIAD " VANAS " KOOLIS Õpetusest võib rääkida vähemalt kahes tähenduses : strateegiana , kus rõhutatakse representatsiooni , õpetatavate asjade tehnilist kirjeldust ning esitamist ; või dialoogina , kus tähtsustatakse seoste loomist ning õpetaja-õpilase inimlikumat suhet ( Aaltola <arv> : <arv> , <arv> ) . Ka klassi õhkkonda iseloomustatakse kahedimensioonilisena : see on kas ( a ) õpikeskne , otsene , traditsiooniline , domineeriv , autokraatne ; või siis ( b ) õpilaskeskne , kaudne , progressiivne , integratiivne , demokraatlik ( Hargreaves <arv> : <arv> ) . Tegelikus elus mõlemad strateegiad reeglina põimuvad , kuid üks kahest siiski domineerib . Traditsioonilist õpetajakeskset klassitööskeemi võib endiselt pidada elujõuliseks : tänapäeva kool ei vasta veel õpilaste individuaalsetele õpieeldustele ega -vajadustele ( Tuunainen <arv> : <arv> ) . Juba <arv> aastat tagasi eristas J. Käis " vana " ja " uut " kooli - teema on aktuaalne praegugi , sest õpilaskesksusest ollakse veel kaugel ( Koro <arv> : <arv> ) . Ilmselt on see üheks põhjuseks , miks koolikohustuse mittetäitmine on kujunenud probleemiks ( vt ptk <arv> ) . Nn vanas , herbartlikus koolis domineeris passiivsuse strateegia ( õpilane jäi vastuvõtjaks ) . Käis nimetab selle kooli puudusteks ebaloomulikku suhet õpetaja ja õpilase rolli vahel ( õpilase kahjuks ) ; ebaõiglast suhet klassikollektiivi ning üksikõpilase vahel ( viimase kahjuks ) ( Leppik <arv> : <arv>-<arv> ) . Kool on ikka veel teadmiste- ning õpetajakeskne , tugineb õpikumaailmale ning veendumusele , et vajalikud teadmised piirduvad õppekava ja klassiruumiga ( Vilppola <arv> : <arv> ) . Niisuguses pedagoogikas fikseeritakse esmalt käitumisreeglid ( nn hea käitumise tugevdajad ) ; õppematerjal jagatakse osadeks ; õpetus toimub samm-sammult ; tähtsustatakse tulemusi ( Tynjälä <arv> : <arv> ) . See käib ka eesti kooli kohta , mis on kaitseasendis ja kinni ( Aaviksoo <arv> : <arv> ) . Õpetaja osaks jääb igapäevane dilemma ideaalsete eesmärkide ning kooli praktiliste nõudmiste vahel . Koolitöö soosib üksinda töötamist , " õpirekordite " saavutamist , mis sageli eeldab õpetajapoolset autoritaarset suhtumist - ootamatud situatsioonid vajavadki kohest , karmi reaktsiooni ( Kääriäinen jt <arv> : <arv>-<arv> ) . Nn probleemõpetaja tunneb ära sellest , et oma abituses lahendab ta konflikte probleemlapsi tootes , juhtides sellega tähelepanu iseendalt kõrvale ( Heikkinen , Jarva <arv> : <arv>-<arv> ) . " Vanas " koolis aktsepteeritakse lineaarset ehk ennustatavat mõtteviisi ning käitumist . Hinnatakse õppuri objektiivsust , analüüsivõimet , sõnastuse täpsust , teadmiste kopeerimisoskust , " õigete " mõttemallide valdamist , reeglitest kinnipidamist , ratsionaalset loogikat , umbisiklikkust . Suurt osa neist oskustest nimetatakse automaatseteks . Nn herbart-zilleri stiil on <arv>. sajandi pedagoogikat tugevasti mõjutanud : õpetaja roll oli ( ja on suuresti praegugi ) kõigis ainetes ning igas tunnis valdavalt mehhaaniline ( Viljanen <arv> : <arv> ) . " Vanas " koolis tähtsustatakse sooritusi , lastele antakse tagasisidet piiratult - vaid teatud arenguelementide kohta . Need üksikud seigad mõjutavad õpilase mina-pilti . Kui pedagoog harjub lapsi vaid karistuse kaudu kujundama , on tal sellisest stiilist raske vabaneda ( Kantola <arv>a : <arv> ; Heikkilä <arv> : <arv> ; Korpinen <arv> : <arv> ) . Lapse enesehinnang antud protsessis langeb - ometi võiks just kool pakkuda eduelamusi kõigile . O. Ikonen süüdistab " vana " kooli kontekstis kasvatusteaduse killustunud inimkäsitlust ( õpetaja roll kaldub tehnoloogiasse ) ( Kääriäinen jt <arv> : <arv> , <arv>-<arv> ) . Kasvatuse taandumist soodustab ka koolipäeva hakkimine üksikuteks ainetundideks . Algkoolis saab klassiõpetaja veel õpilase kogu koolitööd suunata , hiljem enam mitte . See võib olla üheks põhjuseks , miks klassikordamised ja koolist väljalangevus on probleemiks põhikooli vanemas astmes . Koolikohustuse mittetäitmine osutab , et ebaõnnestunud on nii õpilane kui õpetaja . Täiendavalt raskendavad pedagoogi tööd järgmised tegurid : suured klassid ning ebaühtlase tasemega õpilased ; pidev kiirustamine ; materiaalsete ressursside vähesus ; ühiskondliku mõjujõu ning karjäärivõimaluste nappus ; töö vähene väärtustamine ; pedagoogikale esitatavad suured nõudmised ; vanemate passiivsus ning kasvatusvastutuse siirdumine üha rohkem koolile ; komplitseeritud suhted ( nii õpilaste kui ka kolleegidega ) ; eesmärkide saavutamise raskus ; õppekava ülepaisutatud nõuded ; rollikonfliktid ( Kääriäinen jt <arv> : <arv>-<arv> ) . Üldistatult nimetatakse " vana " kooli instrumentaalseks ning " uut " kooli ekspressiivseks . Must-valge jaotus on tinglik , sest tegelikus elus mõlemad variandid põimuvad . Uutes ühiskondlikes oludes endisest autoritaarsest inimsuhtemallist ( käskija - käsutäitja ) enam ei piisa , kuna see ei toeta inimese kasvu tervikuna ( Kantola <arv>a : <arv> ) . Suurim erinevus nn vana ja uue kooli vahel on siirdumine õpetajakesksuselt õpilasele . Kui sotsiaalsed probleemid kanduvad kooli ning mõjutavad õpetaja tööd , võivad " vana " kooli meetodid osutuda ebaefektiivseteks . <arv>.<arv>.<arv>. PEDAGOOGILISED STRATEEGIAD " UUES " KOOLIS Individuaalsuse väärtustamine eeldab isiklikku lähenemist õpilasele ning soodsat tööõhkkonda klassis : hierarhiate hajumist , frustratsiooni vähenemist - nii omandatakse paremini ka akadeemilist teavet . Kuna õpetaja töö sisuks on õpioskuste juurutamine , sobiva materjali valimine , soodsa õhkkonna kujundamine , õpimotivatsiooni tekitamine , laste juhatamine aine juurde ning evalvatsioon , nimetatakse õpetajat veel ressursipersooniks , kes aitab õpilasel infot analüüsida ( Krokfors <arv> : <arv> ) . Just aktiviseerivad strateegiad toetavad iseseisva mõtlemise arengut . Siin on oluline , kas õpetaja toimib vahetult või vahendatult . Esimesel juhul antakse lapsele otsekorraldusi . Vahendatud mõjutuseks on õpilastelt oma mõtete väljameelitamine , suuremale vastutusele julgustamine ning laste emotsioonide arvestamine . Praktikas need stiilid põimuvad , kuid õpetaja isikust tulenevalt domineerib üks või teine strateegia . Lapsed tajuvad õpetaja suhtumist ning pedagoogi argist tuge hinnataksegi vastavalt sellele , mil määral õpetaja neid julgustab ning toetab - s.t pedagoogi rolli inimlik pool on ainest olulisem ( Koskenniemi , Hälinen <arv> : <arv> , <arv> ) . Õpetaja peaks samaaegselt olema nii pedagoog kui kasvataja , kuid eeskätt kasvataja , sest lastele on oluline sotsiaalne sõnum ( Gordon <arv> : <arv> ; Numminen <arv> : <arv> ) - eriti sotsiaalprobleemses ühiskonnas . Institutsionaalne kasvatus tähendab ühiskonna poolt suunatud õpetuse ja kasvatuse protsessi , mille kaudu riik uuendab oma kultuuritraditsioone ( Krokfors <arv> : <arv>-<arv> ) . Kasvatuse vundamendiks on dialoogne inimkäsitlus , kus väärtustatakse seesmist sotsiaalsust : kodanikuks kujunetakse ühiskondlike suhete ning kontaktide kaudu . Kasvatus on loov , dialoogne tegevus vähemalt kahes tähenduses : esmalt mõjutavad inimesed üksteist suhtlemise/tegevuste kaudu ; teiseks sisaldab kasvatus ka iseenda ning ühiskonna kriitikat ( Aaltola <arv> : <arv> , <arv>-<arv> ) - koolis toimuv on sotsiaalne protsess . Õpetamist nimetatakse ka õppima saatmiseks ( Hollo ) . Hea pedagoog jätab alati ruumi avastustele ning juhindub strateegiatest : ära aita alati ise , vaid õpeta lapsi üksteist aitama ; esita küsimusi ning jäta mõtlemisruumi ; võimalda pikaaegset vastutust ; provotseeri diskussiooni ; tähtsusta elamusi ( Kantola <arv>b : <arv>-<arv> ) . Nii arenevad eneseteadlikkus , sihikindlus , õpimotivatsioon , mis on olulisteks kodanikuhariduse elementideks ( Jensen , Schnack <arv> : <arv> ) . Sõna " teadmised " ei tähenda tingimata , et õpetamine ja õppimine piirduvad abstraktsete akadeemiliste mõistetega ; vastupidi - need võiks edendada õpilases sotsiaalsust , otsustusvõimet ning aktiivsust ( Ferreire , Alexandre <arv> : <arv> ) . Siin võib eristada kolme moodulit : sotsiaalne ja moraalne vastutustunne ; lähikeskkonnast õppimine ja selles osalemine ; poliitiline kirjaoskus ehk kuidas teha end ühiskonna jaoks kasulikuks oma teadmiste ning sotsiaalsete pädevuste kaudu ( Kerr <arv> : <arv>-<arv> , <arv>-<arv> ) . Praktiliselt tähendab see elulisuse nõuet : lisaks sellele , et aine on huvitav , tuleb seda ka huvitavalt õpetada . Mõisted " eneseteadlikkus " , " suhtlemisoskus " , " otsustusvõime " , " refleksioon " ning " kriitiline mõtlemine " saavad hariduse uue filosoofia võtmesõnadeks , haakudes " uue " haridussotsioloogia ( enese ) reflektiivsete põhimõtetega ( Young <arv> ) . S. Hester toob siinjuures sisse liikmelisuse mõiste : ühiskonna liikmeks saab inimene minikollektiivide kaudu . Mil määral on keegi kaasatud gruppidesse , milline on ta seotus oma mikrokeskkonnaga , selliseks kujuneb tema roll ühiskonnas tervikuna . Liikmelisuse kategooriateks on kaasatust , tegevusi ning emotsionaalset seotust väljendavad mõisted ( Hester <arv> : <arv> ) . Kokkuvõtvalt pole " uue " kooli õpilane pelgalt tegevuse objekt , vaid eeskätt subjekt , kes - õieti toetatuna - suudab endale ise eesmärke seada , mõjutades sel moel omaenda ( ja kogu kooli ) arengut ( Kääriäinen jt <arv> : <arv> ) . Mainitud sisemiste jõuvarude tähtsustamist nimetatakse hariduse sotsiaalpedagoogiliseks mõõtmeks . Ebatraditsiooniline õppimine selles kontekstis ei tähenda niivõrd alternatiivset pedagoogikat , kuivõrd suundumist " vana " kooli rituaalikeskse arengu vastu . Ühiskonna areng eeldab traditsioonilise pedagoogika ümberhindamist ning " vabastamist " modernistliku ( ja isegi eelmodernistliku ) ühiskonna õpetamistraditsioonidest , kuivõrd need muutuvad ühiskonna arenedes ebaratsionaalseteks ( Takala <arv> : <arv>-<arv> ) . Seega võiks hariduses tervikuna senisest enam tähtsustuda sotsiaalne ( sotsiaalpedagoogiline ) dimensioon , mille praktiliseks väljundiks on kodanikud , kes teavad oma kohustusi ning õigusi ( Hester <arv> : <arv> ) . Õpetajalt eeldab see sotsiaalseid pädevusi arendavate strateegiate valdamist . <arv>.<arv>. SOTSIAALPEDAGOOGILISED TOIMETULEKUSTRATEEGIAD Sotsiaalpedagoogikat on nimetatud ühiskondlikuks pedagoogikaks , kus rõhutatakse kasvatuse ühiskondlikke seoseid , kollektiivsust toetavat kasvatusideed , abivajajate aitamisele suunatud pedagoogikat . Sotsiaalpedagoogikat tõlgendatakse nii ühiskonna- ja kasvatusteooriate arendamise kui kutselise töö ja koolitusena ( Hämäläinen , Kurki <arv> : <arv>-<arv> ) . Sotsiaaltöö ning -pedagoogika ühisnimetajaks võib pidada sotsiaalset tööd kui sotsiaalpoliitika ühte osa ( Schilling <arv> : <arv> ) . Teadusena paigutub sotsiaalpedagoogika ühiskonna- ning kasvatusteaduste piirimaile , haakudes oma lähtekohtade ja küsimuseasetuse poolest eelkõige sotsiaalteadustega ( Hämäläinen <arv> : <arv> ) . Käesolevas uurimuses tõlgendatakse sotsiaalpedagoogika põhiküsimusena sotsiaalsete probleemide pedagoogilist lahendamist ja leevendamist ning ühiskonda integreerumise toetamist . <arv>.<arv>.<arv>. SOTSIAALPEDAGOOGIKA AJALOOLINE KUJUNEMINE Sotsiaalpedagoogika all mõeldakse eeskätt saksa keele piirkonnast pärit teooriat ja traditsiooni , mis otsib sotsiaalprobleemidele pedagoogilisi lahendeid . Tegemist on mõtteviisiga , kus probleemides nähakse võimalust arenguks ( Hämäläinen <arv> : <arv> , <arv> ) . Termin " sotsiaalpedagoogika " võeti kasutusele <arv>. sajandi keskel ( täpsemalt <arv> ) saksa kasvatusteadlaste K. Mageri ja A. Diesterwegi poolt . Hariduses rõhutas Mager eeskätt sotsiaalseid aspekte : haridust pidas ta kultuuri omandamise teooriaks , sotsiaalpedagoogikat aga kontseptsiooniks ühiskonnast tervikuna , kus formaalsel haridusinstitutsioonil on vaid piiratud roll ( Lorenz <arv> : <arv> ) . Sotsiaalpedagoogika taustaks on valgustusidee inimese suutlikkusest ise oma saatust kujundada ning nägemus poliitikast ja pedagoogikast tõrjutuse leevendajatena ( Schilling <arv> : <arv> ) . Sotsiaalpedagoogilise mõtte sünniks andsid tõuke linnastumine ja tööstuse kiire areng : traditsioonide hääbumine ning suured ühiskondlikud muutused tekitasid pingeid ( Hämäläinen , Kurki <arv> : <arv>-<arv> ) . Varakapitalismis kannatasid eeskätt talupojad ja käsitöölised ; rahulolematuse vaigistamiseks vajati usundit , et kasvatada inimesi kuulekaiks . Seda rolli täitsidki mõned puritaanlikud liikumised , mis püüdsid ristiusu vagadust igapäevaelus realiseerida . Propageeritavad töökus , säästlikkus , lihtsus , naudingute piiramine ja alandlikkus soodustasid kapitali akumulatsiooni . Nende ideede levitamiseks hoogustus muuhulgas rahvakoolide teke , kus hoolitseti ka viletsusse tõugatud laste eest ( Elango <arv> : <arv>-<arv> ) . Niisiis on sotsiaalpedagoogika , mis tekkis ühiskondlike pingete leevendamise vajadusest , alati tuginenud haridussüsteemile ( Lorenz <arv> : <arv> ) . Esimene võimalus sotsiaalpedagoogika praktiliseks rakendamiseks Saksamaal avanes Weimari vabariigi sotsiaaldemokraatlike reformide käigus . Sotsiaalteenuste ideed mõjutas tugevalt H. Nohli ( <arv>-<arv> ) filosoofia ja pedagoogika , kellele sotsiaalpedagoogika oli kolmandaks sambaks perekonna ja kooli kõrval , paigutudes ühtsesse sotsiaalpoliitilisse raamistikku ( Lorenz <arv> : <arv>-<arv> ) . <arv>ndate lõpul määratles G. Bäumer ( <arv>-<arv> ) sotsiaalpedagoogikat " kõigeks , mis on kasvatus , aga pole kool ega perekond " ( Schilling <arv> : <arv> ) . Selline käsitlus kolmandast kasvatuse alast , kooli- ja kodukasvatust korvavast ning täiendavast ühiskondlikust kasvatustööst , juurdus kiiresti sotsiaalpedagoogilise mõtte arengusse ( Hämäläinen <arv> : <arv> , <arv>-<arv> ) . H. Nohl rõhutas <arv>ndail sotsiaalse aitamistöö suundumist argipäeva : kitsaskohtade vastu tuleb võidelda , võimaldamaks inimestele iseseisvat ning loovat elu . Neid Nohli printsiipe arendas edasi tänapäeva juhtiv saksa sotsiaalpedagoog H. Thiersch ( Schilling <arv> : <arv> ) . Mõlemile on sotsiaalpedagoogika keskseks ideeks argiprobleemse inimese suunamine eneseabini ning inimväärsele elule . Nohlist alates on keskne koht sotsiaalpedagoogikas olnud pedagoogilisel suhtel ( see on vahend sotsiaalselt kohanematute aitamiseks ) . Ta rõhutas , et sotsiaalne töö ei õnnestu pedagoogilise vastutustundeta ning eneseabile äratamiseta ( Hämäläinen <arv> : <arv> , <arv>-<arv> ) . Euroopa varaseimas personaal-sotsiaalsete teenuste programmis eristas Nohl kolme sotsiaalpedagoogika valdkonda ( Lorenz <arv> : <arv> ) : jälgimine , korrektsioon , ja kui vaja , ka perekondlike ülesannete ning vastutuse ümberjaotus pere , ühiskonna ja riigi vahel ; sotsiaalprobleemide identifitseerimine ja parandamine ( kuna need mõjutavad inimeste " hariduslikke funktsioone " ) ; õpiprobleemsete laste aitamine ning ravi . L. Böhnisch omakorda eristab sotsiaalpedagoogikas lihtsat ja laiendatud dimensiooni . Esimene toetab kohanemisraskustega laste ja noorte toimetulekut , leevendades sotsiaalset tõrjutust ; teine tähendab sellise sotsiaalkultuurilise kompetentsuse vahendamist inimesele , mis võimaldaks tal ühiskonnaelus aktiivselt osaleda ( Hämäläinen <arv> : <arv> ) . H. Giesecke eristab kaitsvat ning pealetungivat sotsiaalpedagoogikat ( Schilling <arv> : <arv> ) , mis kodanike kujundamise kontekstis viitab inimese olemuse toetamisele ja kaitsmisele , et ta jõustatuna ning endisest tugevamana suudaks panustada ühiskonna muutmisse . Filosoof ja pedagoog P. Natorp ( <arv>-<arv> ) rõhutas omalt poolt majanduse , poliitika ja kasvatuse kokkukuuluvust : kuna keegi ei ela majanduse ega poliitika jaoks , tuleb need allutada kasvatuse teenistusse . Näiteks koolist ( ja tööelust ) tõrjutus on nii majanduslik , poliitiline kui pedagoogiline probleem . Õppe- , koolitus- ja tööalana on sotsiaalpedagoogikal vaieldamatult rahvuslikke erijooni , mis tulenevad iga maa ühiskondlikest oludest , koolisüsteemist ja poliitilisest infrastruktuurist . Nagu öeldud , liitub sotsiaalpedagoogika sünd tööstusrevolutsioonist ning linnastumisest tuleneva traditsioonide hajumisega , ja eriti koduse kasvatuse nõrgenemisest johtuvate integreerumisprobleemidega ( Aittola , Pirttilä <arv> : <arv> ) . Neil juhtumeil peetakse sotsiaalpedagoogika ülesandeks kodukasvatuse toetamist ning korvamist . Ometi - nii teoorias kui praktikas ei piirdu sotsiaalpedagoogika sotsialiseerumise turvamisega kodukasvatuse puudujääkide likvideerimise kaudu . Selles rõhutatakse kasvatuse ja inimese arengu ühiskondlikke ning kollektiivseid aspekte - kuidas indiviid integreerub ühiskonda ( Hämäläinen <arv> : <arv> ) . Sotsiaalpedagoogika mõiste mitmetähenduslikkus tuleneb termini avatusest : vahel peetakse seda ühiskondlikuks liikumiseks ( mis rõhutab inimlikkust , vaimseid väärtusi ja kollektiivsuse pedagoogilist edendamist ühiskonnas ) , teisalt pedagoogika üldprintsiibiks või iseseisvaks õppeaineks ( Schilling <arv> : <arv> ) . Pedagoogilise mõtte ajaloos pärinevad esimesed kehvemate toetamise katsed kesk- ja uusaja vahetusest , mil hakati senisest enam mõtisklema oma saatuse kujundamisvõimaluste üle . Töö sai uue tähenduse , kui seda seostati sotsiaalse enesetundega - just töökasvatus kujunes sotsiaalprobleemide , sh vaesuse leevendajaks . <arv>. sajandil arendas hispaanlane J. L. Vives ( <arv>-<arv> ) orbude ja vaeste laste aitamiseks töökasvatuskeskse pedagoogilise programmi ( Schilling <arv> : <arv> ) . Kuna tööstus arenes kiiremini Inglismaal , hakati esmalt seal protestima eluvõõra skolastika vastu - vaja oli uusi teadmisi . F. Bacon ( <arv>-<arv> ) rõhutas , et tarkuse allikaks peab olema loodus ise , mitte selle kohta kirjutatud raamatud ning viljaka kasvatustöö eelduseks on lapse loomuse tundmaõppimine . Baconi mõju tšehhi kasvatusteadlase J. A. Comeniuse ( <arv>-<arv> ) didaktikale oli märkimisväärne . Temagi pidas inimest looduse osaks , kes allub selle üldistele seaduspäradele . Kool peab oma töökorralduse alused võtma looduselt ning olulisim on meeleline tunnetus : kõik mis mõistuses , on varem tajutud meelte poolt . Õpetamist alustatagu esemete tajumisest . Ja et mälu mitte üle koormata , lastagu pähe õppida vaid olulisimat - õppimine olgu huvitav ja meeldiv , perspektiive avardav ( Elango <arv> : <arv>-<arv> ) . Inglise filosoof J. Locke ( <arv>-<arv> ) märkis samuti , et õpetada tuleb vaid eluks vajalikku : " Kasvatuse eesmärk on lapsest mitte õpetlast teha , vaid tema mõistust nõnda harida ja suunata , et ta soovi korral võiks mistahes teadmisi omandada Tähtis on enesedistsipliini arendamine ehk käitumise allutamine mõistuse kontrollile - õppimist seostatagu uudishimuga . " Lapsekesksus tulenes sotsiaalse heategevuse taustal olulist rolli mänginud kristliku ligimesearmastuse ideest , kus erilist rolli mängisid inimväärikuse ning hingeelu teemad ( Hämäläinen , Kurki <arv> : <arv> ) . Rousseau sõnul peab inimene elama vastavalt oma loomusele . Sarnaseid mõtteid leidub veel Itaalia pedagoogi M. Montessori ( <arv>-<arv> ) töödes , samuti mitmetes tänapäevastes meetodites nagu juhtumianalüüs ( case-study ) , eneseabi vms ( Lorenz <arv> : <arv> ) . Sotsiaalprobleemide leevendamine töö kaudu läbis Comeniuse pedagoogikat , tähtsustades arengupotentsiaali realiseerimise kõrval ühiskondliku heaolu edendamist ( Hämäläinen , Kurki <arv> : <arv> ) . D. Diderot ( <arv>-<arv> ) soovitas eristada kõigile kohustuslikke põhiteadmisi nn täiendteadmistest , mis valmistavad ette mingiks elukutseks . Sarnaselt Comeniusele pidas Diderot'gi vajalikuks , et keskkoolis oleks igal klassil mingi tooniandev praktiline põhiaine . Töö printsiipi sotsiaalpedagoogikas rõhutas veel J. J. Rousseau ( <arv>-<arv> ) , tähtsustades õppetöö rajamist huvile : valmis teadmiste asemel arendatagu lastes võimet ise tarkusi otsides neid ühtseks tervikuks liita . Juba Comenius rõhutas õppeainetevahelist integratsiooni , veel enam teeb seda Rousseau , kes lisaks tähtsustab töö rolli inimese kujundamisel ( Elango <arv> : <arv>-<arv> ) . Rousseau ideed levisid valdavalt religioosse initsiatiivi abil : nt käivitas pastor J. F. Oberlin ( <arv>-<arv> ) lasteaia prototüübi . Oma tegevuse paigutas ta valgustatud industrialismi alla . Ka T. Fliedner ( diakoonia liikumise saksa pioneer ) tähtsustas oma ( <arv>. aastal asutatud ) filantroopses instituudis Kaiserswerthis ( Saksamaal ) lasteaiakasvatajate koolitusvajadust . Neis Euroopa kommuuni-eksperimentides peeti haridust inimlikkuse ning uue ühiskonnatüübi aluseks ( Lorenz <arv> : <arv> ) . J. Pestalozzi ( <arv>-<arv> ) ajal toimus Šveitsis üleminek feodalismilt kapitalismile : masin tõrjus välja käsitöö ; maarahvas vaesus , proletariaat kasvas . Üks osa haritlastest idealiseeris möödunut , tundes rahvale südamest kaasa . Nende hulka kuulus ka J. Pestalozzi , kes laenatud raha eest ostis talu ning avas seal <arv>. a lastekodu , kus kodutud lapsed põldu harides , puuvilla kedrates ja kududes endale ise ülalpidamist teenisid , ühtlasi töö kõrvalt lugema , kirjutama ning arvutama õppides . Kasvatust käsitles Pestalozzi ühiskondliku ehk sotsiaalse kasvatusena , mis peab aitama ka kehvemail end ise elatada : keegi ei tohiks oma saatuse suhtes passiivseks jääda . Kasvatus peab tugevdama just sisemist jõudu , mis on võimalik vaid lapse elutingimusi ja individuaalsust arvestades . Kui loomulike ( sh. vaimsete ) jõudude arendamine ja rakendamine on takistatud , tekib protest ( Elango <arv> : <arv> , <arv> ) . ( Analoogse pingega seletati isegi Prantsuse revolutsiooni puhkemist . ) J. Pestalozzi keskendus sotsiaalprobleemide pedagoogilisele profülaktikale ning leevendamisele kasvatuskultuuri arendamise kaudu ( Hämäläinen , Kurki <arv> : <arv> ) . Inimese areng toimub protsessina seest väljapoole , mida kasvataja võib vaid toetada , mitte aga muuta . Õppetöö peaks neid uinuvaid jõude äratama , mitte niivõrd teadmisi jagama ( Schilling <arv> : <arv> ; Elango <arv> : <arv> ; Käis <arv> : <arv>-<arv> ) . Olulisimad sotsiaalpedagoogilised impulsid pärinevad niisiis Pestalozzilt , kes sarnaselt Rousseau'le taunis tsivilisatsiooni , kuid loodusse naasmise asemel pidas päästerõngaks perekonda ja kohalikku ( küla ) elu . Kõik ta projektid põllumajanduskommuunist orbudekoduni olid sotsiaalsed , lähtudes ideest , et materiaalseid vajadusi rahuldades tekib inimestel kokkukuuluvustunne . Traumeeritud laste käitumine teiseneb armastuse ja aktsepteerimise tulemi ehk uue emotsionaalse tasandi tõttu . Pestalozzi pedagoogika oli üldise sotsiaalprogrammi oluline osa ( Lorenz <arv> : <arv>-<arv> ) . Tema ideelisteks järglasteks Saksamaal kujunesid F. Fröbel ( <arv>-<arv> ) ja A. Diesterweg ( <arv>-<arv> ) . Fröbel pidas kasvatuse põhiülesandeks lapse loomis- ja kujundamistungi rahuldamist , arendamist ning väärmõjude eest kaitsmist . Selleks otstarbeks mõeldud asutusi nimetas ta lasteaedadeks . Koolieelsed kasvatusasutused olid olemas ka varem , kuid just Fröbeli algatusel sai nende ühisnimetajaks lasteaed ( Elango <arv> : <arv> ) . F. Fröbeli vaated sarnanevad Pestalozzile : temagi tähtsustab töö rolli inimese arengus ( Käis <arv> : <arv> ) . Diesterwegi põhiprintsiipideks kujunesid looduspärasus , kultuursus ja isetegevus : lapsel endal on soov areneda - kasvataja peab seda vaid stimuleerima ( Elango <arv> : <arv> ) . Diesterweg järgis Pestalozzit , pidades sotsiaalprobleeme sotsialiseerimise puudujäägiks , mille eest vastutab eeskätt õpetaja . Ühiskonda reformitagu mitte kiriku , hirmu ega distsipliini , vaid just pedagoogika kaudu . Diesterweg pidas haridust vabastajaks , mistõttu võib teda P. Freire eelkäijaks nimetada ( Lorenz <arv> : <arv>-<arv> ) . Ka C. Freinet' ( <arv>-<arv> ) pedagoogika toetub töökooli ideele . Õppeasutus , mis tehislikult eraldub ühiskonnast , peab tema arvates aktiviseeruma töö kaudu : " uus kool keskendugu lapsele kui ühiskonna liikmele ; homne kool on töökool " , märgib ta ( Hytönen <arv> : <arv>-<arv> ) . Töökool kujunes <arv>. sajandi lõpul pedagoogiliseks liikumiseks , mis rõhutas laste loovust ja iseseisvust õppe- ning kasvatustöös . Rõhutati õpilaste tegutsemist kooliaias , töökodades , laboratooriumides , kooliköögis ja mujal , mis käivitas tööõpetuse metoodika kujunemise - hakati otsima seoseid teiste õppeainetega . Tööõpetus lülitus tunniplaani küll eraldi ainena , kuid omandatud käelisi vilumusi kasutati mujalgi . Nii sai tööõpetus õppeaineks , käelisest tegevusest kujunes pedagoogiline printsiip . Hakati rääkima sellest , et iga kool vajaks töökoda , õppe- ja katseaeda , õppekööki . Selle suuna ideoloogiks oli saksa pedagoog G. Kerschensteiner ( <arv>-<arv> ) . Teema arendusena hakati töökasvatust pidama kogu haridust läbivaks printsiibiks . Õpilaste iseseisev töö raamatukogus , loodusvaatlustel ja laboratoorsetel töödel oli H. Gaudigi ( Saksamaa ) ja J. Dewey' ( USA ) initsiatiivil selle printsiibi praktiliseks rakenduseks ( Elango <arv> : <arv>-<arv> ) . Ka N. Krupskaja ( <arv>-<arv> ) mõningaid ideid võib pidada sotsiaalpedagoogilisteks . Tema arvates parim võimalus õppetöö seostamiseks eluga on polütehniline haridus . Seda pidas ta süsteemiks , millega peaksid haakuma kõik teised õppeained ja -materjalid . A. Makarenko ( <arv>-<arv> ) arvates saab kasvatus olla viljakas vaid kollektiivis . " Vana " pedagoogika põhipuuduseks pidas ta dualismi õpetaja-õpilane . Lapsi saab liita kollektiiviks konkreetsete eesmärkide , perspektiivide abil : " Inimene ei saa elada , kui tulevikus midagi rõõmustavat ei oota " , väitis ta . " Tõeline stiimul on homne rõõm . " Makarenko ise rakendas perspektiivide süsteemi meisterlikult ; ka traditsioone pidas ta kollektiivi liitmisel ja tugevdamisel oluliseks . Kuna füüsiline tegevus taltsutab Makarenko arvates ohjeldamatuidki noori , pidas ta kasvatuse põhielemendiks tööd , tähtsustades konkreetsete väärtuste loomise vajadust , mis distsiplineerib ja pakub praktilise töö kogemusi . Kodus soovitas ta anda pikemaajalisi ülesandeid kuudeks ( või aastateks ) , et laps harjuks vastutusega . Makarenko arvates peab inimeselt palju nõudma , samas teda austades : ei saa olla kasvatust ilma nõudmisteta ( Elango <arv> : <arv>-<arv> ) . Sotsiaalpedagoogika ajalugu kujundasid ka sakslane J. H. Wichern ( <arv>-<arv> , lastekodu ja kristliku sotsiaalkasvatuse arendaja ) , taanlane N. F. S. Grundtvig ( <arv>-<arv> , rahvakooli idee autor ) ning inglased S. Barnet ( <arv>-<arv> ) ja A. Toynbee ( <arv>-<arv> , varjupaiga-liikumise algatajad ) ( Hämäläinen , Kurki <arv> : <arv> ) . Sotsiaalpedagoogikat on nimetatud veel kriitiliseks pedagoogikaks , mis tähtsustab kogemusi . " Sotsiaalne " sotsiaalpedagoogikas taotleb laste hariduslikku sotsialiseerimist ( Erziehungsfürsorge ) sõltumata nende päritolust ( Lorenz <arv> : <arv> ) . Sotsiaalpedagoogika põhivaldkondadeks peetakse kasvatusabi ( nt mõnuainete kuritarvitajate seas ) ; noorsootööd ( sh abistamine töö leidmisel ) ; nõustamist ( sh kasvatusalaseid konsultatsioone vanematele ) . Arenenud maades moodustavad need valdkonnad ühiskonna sotsiaalteenuste süsteemi ( Hämäläinen <arv> : <arv> ; Schilling <arv> : <arv> ) . Veel on sotsiaalpedagoogikat peetud üldhariduse sotsiaalse kasvatuse osaks , mis aitab integreerida ühiskonda . P. Natorpile aga on sotsiaalpedagoogika " pedagoogika konkretiseerimine " ( Lorenz <arv> : <arv> ) . H. Thierschi arvates tähendab sotsiaalpedagoogika inimeste toetamist parema argipäeva kujundamisel . Pedagoogiline nüanss viitab suhte loomisele inimese sisemiste jõuvarudega . Thiersch rõhutas sotsiaalpedagoogilise teadmise kriitilisust , hermeneutilisust , progressiivsust , emantsipatoorsust ja praktilist suundumist argipäeva . M. Winkler peab sotsiaalpedagoogika põhiideeks isiksuste kujunemist ja säilimist massiühiskonnas . Keskenduda tuleb subjektsust realiseerida aitavate tingimuste loomisele , mis lisab mõistele emantsipatoorse ehk vabastava nüansi . Th . Wilhelm märkis <arv>ndail , et mitte ühiskond ei vaja kaitset noorte eest , vaid pigem vastupidi . Sotsiaalpedagoogiline tegevus ei tohiks piirduda riskirühmadega - kaasata tuleb kõiki . Wilhelmile on sotsiaalpedagoogika eeskätt noorte reaalseid probleeme lahendav pedagoogika ( Schilling <arv> : <arv> ; Hämäläinen <arv> : <arv> , <arv> ) . <arv>. sajandi alguse ( Ameerika Ühendriikidest pärineva ) progressiivse pedagoogika keskseks autoriks kujunes filosoof ja pedagoog J. Dewey ( <arv>-<arv> ) , kelle kasvatusfilosoofias tähtsustuvad õppuri enda kogemused : laps peaks mõistma , mis teatud kogemuste omandamisest tuleneb . Dewey'le oli õppimine kollektiivne protsess : " Kogu inimlik kogemus on sotsiaalne , eeldades suhtlemist ja arutelu " ( Hytönen <arv> : <arv> , <arv> ) . Praktilisuse rõhutajad kritiseerisid vana kooli elukauguse , aktiivsuse mahasurumise , õpetaja loominguvabaduse piiramise jms pärast . Laps muutus väärtuseks omaette ; ja kuna ta kogeb sügavamalt just elulist , tähtsustusidki õppetöös kodulooline printsiip ning projektmeetod ( Käis <arv> : <arv> ) . J. Dewey' teenena kujunes <arv>. sajandi algul ebavõrdsuse kriitikast ning sotsiaalseid uuendusi rõhutavast mõtteviisist juhinduv kasvatusfilosoofiline suund ülikoolides . Lisaks Dewey'le tajusid tollal vaid mõned üksikud sotsiaalteadlased ( nt G. Counts ja H. Rugg ) kooli ja kasvatuse keskset rolli sotsiaalsüsteemide uuendajana ( Suoranta <arv> : <arv>-<arv> ) . Ameerika kriitilise kasvatusteaduse keskse esindaja H. A. Giroux' sõnul on selle voolu juured <arv>. ja <arv>. sajandi vahetuse sotsiaaluuendustes ja reformiliikumises , mis sündis turumajanduse tasakaalustamiseks . Sotsiaalset ja hariduslikku uuenemist taotlev liikumine leidis ühiskonnast palju toetajaid - protestiti varasemate tõekspidamiste vastu , kus vaesust , alkoholismi , prostitutsiooni jms peeti inimese enda nõrkuseks , paheks ja puuduseks , mitte ühiskondlikeks probleemideks . Piiride , reeglite ja moraalsete kohustuste kehtestamist peeti tasakaaluka ühiskonna kujundamise eelduseks . Usuti hariduse kõikvõimsusse inimese moraalsel kujundamisel . ( Sama ideed esitati juba <arv>. aastal Ameerika sotsiaalteadusliku ühingu põhikirjas . ) <arv>. sajandi esimestel kümnenditel eristus lapsekeskses pedagoogilises teoorias kolm suunda : aktiivsus- , vabadus- ja sotsiaalpedagoogiline lähenemine . Aktiivpedagoogid rõhutasid ühepoolse vastuvõtu asemel õpilaste omaalgatust ja aktiivsust ; õppimist peeti lapse tööks - eriti tähtsustati käelise tegevuse rolli . Vabaduspedagoogid nõudsid lapsele rohkem tegevusvabadust , liikumisruumi ja iseseisvust . Sotsiaalpedagoogid aga rõhutasid kasvatuses sotsiaalsust - eriti koostööd , mis arendab sotsiaalset tundemaailma ning ühtekuuluvust ( Hytönen <arv> : <arv>-<arv> ) . Lapsekeskse pedagoogika suundi arendasid eeskätt J. Dewey , P. Peterson , J. Käis , M. Koskenniemi jt ( Elango <arv> : <arv>-<arv> ) . Et lapse kogemus on individuaalne ja situatiivne , polevat üldistel programmidel ega õpikutel mõtet . Ka materjali jagamine õppeaineteks oli vastunäidustatud , sest lapse kogemuses põimuvad nähtused faktidega . Selle idee edasiarenduseks kujunes üldõpetuse ( kompleksse õpetamise ) teooria , mida Eestis edendas aktiivpedagoog J. Käis ( <arv>-<arv> ) . Mõtlema paneb tema väide , et kui kool rahuldaks õpilaste sotsiaalseid vajadusi paremini , osutuksid koolivälised organisatsioonid tarbetuiks . Käis lisas , et haridusinstitutsiooni kasvatustööga võiks rahule jääda , kui õpilane väärtustaks kooli , sest see on eelduseks tööarmastusele ja kaaslastest lugupidamisele . " Kahjuks ei leidu veel kuigi palju selliseid koole ja õpetajaid , kes oleks õpilastes suutnud neid väärtusi küllalt kasvatada , kuigi paljudel ei puudu tahtmine selleks . " ( Käis <arv> : <arv> , <arv> ) . Kooli nähti paigana , kus noori saab õiglase ühiskonna jaoks ette valmistada . Dewey uskus , et õpetaja ainuüksi ei õpeta , vaid osaleb nn sündsa ( proper ) sotsiaalse elu ehitamisel ( Suoranta <arv> : <arv> ) . Kasvatus muutus poliitiliseks küsimuseks . H. Liimetsa sõnul on üheks kasvatusülesandeks , mida õppeprotsess sageli puudulikult lahendab , õpilaste ettevalmistamine suhtlemiseks . See on inimtegevuse põhiliik töö , mängu ja tunnetustegevuse kõrval ( Liimets <arv> : <arv> ) . Kriitilise pedagoogika kujunemine sotsiaalpedagoogika kontekstis oli oluline tähis " vana " ning " uue " kooli arenguteljel . Oludes , kus ühiskondlikud probleemid raskendavad õpetaja igapäevatööd ( vt ptk <arv> ) , võib tõhusaks strateegiaks pidada just sotsiaalpedagoogikat , mis aitab " vana " ning " uue " kooli vahelisi pingeid leevendada , edendades kodanikuks kujunemise haridust . <arv>.<arv>.<arv>. SOTSIAALPEDAGOOGILINE INNUSTAMINE STRATEEGILISE ELEMENDINA ÕPETAJA TÖÖS Sotsiaalpedagoogilise teooria esimesed süstematiseerimiskatsed XIX-XX sajandi vahetusel olid valdavalt antropoloogilis-filosoofilised . Peale Teist maailmasõda on sotsiaalpedagoogiline mõte muutunud mitmeti : parandavast profülaktiliseks ; kohandavast aktiviseerivaks ja emantsipatsiooni rõhutavaks ; resotsialiseerivast alternatiive pakkuvaks ; spetsialistikesksest aitaja-abivajaja koostööle tuginevaks . Sotsiaalpedagoogika tuumaks on inimeste aitamine eneseabile ja selleks vajalike isiksuse omaduste kujundamine ( Hämäläinen , Kurki <arv> : <arv>-<arv> ) . Juba Pestalozzi märkis , et eeskätt tuleb inimestel aidata leida tasakaalu ( Scheuerl <arv> : <arv> ) . Räägitakse abivajaja enda panusest oma olukorra parandamisel - kasutatakse termineid " jõustamine " , " innustamine " , " animatsioon " . Rõhutatakse vajadust äratada riskirühma kuuluva inimese teadlikkust , aktiviseerimaks teda ennast end ise edasi aitama . Sotsiaalpedagoogi eesmärk on suunata inimest oma probleemide põhjuste teadvustamisel , et ta näeks võimalusi oma elu täiustamiseks ( Kraav <arv> : <arv> ; Schilling <arv> : <arv> ) . Sotsiaalpedagoogiline orientatsioon sisaldab mitmeid tegevuspõhimõtteid : dialoogilisus inimsuhetes ; kollektiivi kasvatuspotentsiaali kasutamine ja arendamine ; eneseabile aitamine ; aktiivsuse ja osalemise toetamine ( Hämäläinen <arv> : <arv> ) . Selles kontekstis räägitakse sotsiaalpedagoogika uuest dimensioonist : sotsiokultuurilisest innustamisest ( animation socioculturelle ) ( Kurki <arv> : <arv>-<arv> ) . Kui jõustamist võib tõlgendada enesekindluse taastamisena ( Dominelli <arv> : <arv> ) , siis innustamine on jõustamise üks element - siseimpulsi andmine motiveerimise tähenduses . Sotsiaalse abi kontekstis viitab see vajadusele parandada inimese enesehinnangut ning mobiliseerida tema sisemisi jõuvarusid , kuivõrd uued ühiskondlikud olud vajavad uusi strateegiaid . Sotsiokultuuriline innustamine nii mõiste kui tegevusena sündis sõjajärgsel Prantsusmaal . Natsismi tõttu hääbunud demokraatlike väärtuste elustamist peeti vältimatuks ning selleks nähti sobivaimat tehnikat innustavas rahvahariduses . Innustaja kui elukutse kujunes välja <arv>ndail ( vabatahtlike töö põhjalt ) ; samal ajal võttis termini kasutusele UNESCO . Mõtteviisina levis innustamine algul prantsuskeelsetes maades , lisaks Euroopale Kanadas ja Ladina-Ameerikas , samuti Hispaanias . Olulisimaks klassikuks selles kontekstis on P. Freire , kelle vabaduse pedagoogika ehk sotsiokultuuriline innustamine hoogustas jõustavat mõtteviisi Brasiilias ( Lockhart <arv> ) . Innustamist ( nagu sotsiaalpedagoogikat ja -tööd üldse ) võib pidada vastuseks postmodernistliku ühiskonna vajadustele . Teisalt on lähenemisviisi täpset sünnihetke raske määrata , kuna innustamist on alati esinenud ( nt Platon ) . Meetod sündis ühiskonna kriisist . Et praegugi on ühiskond teatud mõttes kriisis ( tööpuudus , narkomaania , kuritegevus , ebakindlus tuleviku ees ) , on pinnas innustavateks meetoditeks taas soodne . Kvalitatiivne keskendumine probleemide olemusele ja inimese jõustamine on aitamistöö uus tase . Innustamine pakub uut võimalust lahendada probleeme oludes ( nii koolis kui ühiskonnas tervikuna ) , kus tööstusühiskonna distsipliini ja ratsionaalsust enam täielikult ei aktsepteerita , vaid antakse ruumi ka fantaasiale ja improvisatsioonile . See on sihipärane tegevus oma positsiooni muutmiseks ning selle kaudu kogu sotsiaalse reaalsuse parendamiseks . Olulisim on käivitada eneserealiseerimise protsessi ja äratada teadlikkust - saamaks inimest liikvele . Mõiste määratlus tuleneb selle etümoloogiast : anima on ladina keeles elu , elustamine , hinge andmine . Sõna animus viitab motivatsioonile , liikumisele , dünaamikale . Terminil on topelttähendus - annab elu ja suhestab . Niisiis on sotsiokultuuriline innustamine kasvatuslik strateegia ühiskonna parendamiseks - inimese terviklik arendamine argipäeva süvaolemuse teadvustamise ja muutmise kaudu ( Kurki <arv> : <arv>-<arv> ) . Selle kontekstiga haakub E. Mounieri ( <arv>-<arv> ) personalismi mõiste ( Lockhart <arv> : <arv> ) . Liikumisena sündis personalism <arv>. saj algul ( sarnaselt eksistentsialismile ) , protestiks tollaste olude vastu . Personalismi olemus on kriitiline : otsitakse valitsevate ühiskondlike suhete/tingimuste algpõhjusi , eesmärgiga leida alternatiive ( Berdjajev <arv> ) . Tähtsustatakse strateegiaid , mis kujundavad kvalitatiivselt uut ühiskonda , nn personaalset tsivilisatsiooni , mille olemuseks on iga inimese väärtustamine isiksusena , tema algatusvõime ning vastutuse edendamise kaudu ( Schilling <arv> : <arv> ) . Mounier peab personalistlikuks õpetust , kus inimlikkust eelistatakse materiaalsusele . Ennekõike ongi persoon toimija - just tegevus integreerib ta inimlikku olemust , eemärke , mõtlemist ja tahet . Seega peetakse personalismi strateegilisteks elementideks loovust , vabadust ja suhtlemist . Et iseend luuakse tegevus kaudu , on isiksuse kujunemise eelduseks aktiivsusele julgustamine , motiveerimine . Kooli kontekstis tähtsustub õpilase ja õpetaja suhte inimlikkus : mõistmine , usaldamine , toetamine ja vastutustunne vastastikustes suhetes on olulisteks personaalsuse kategooriateks ( Bush <arv> : <arv> ) . Ladina-Ameerikas on innustamise diskussioonides olnud otsustava tähtsusega brasiillase P. Freire ( <arv>-<arv> ) panus . Näiteks Kolmanda Maailma mõiste pole Freirele niivõrd geograafiline , kui just poliitiline ja ideoloogiline - ka nn heaoluriikides kohab äärmist vaesust . Lühidalt oli Freire sõnum järgmine : et inimesed muutuks inimlikeks , peavad nad kujunema subjektideks ; kasvatus , mis ei kujunda subjekte , pole isegi mitte neutraalne , vaid ohtlik - neutraalset kasvatust olemas ei ole ; just kasvatus on tee kestva vabaduse suunas ( Lockhart <arv> ) . Freire kasvatusfilosoofias ei anta probleemidele valmis vastuseid . Lähtudes Aristotelesest ütleb ta : " Oleme humaansed vaid siis kui oleme vabad . " Tõeliselt vabad aga ollakse tänu valikuvõimalustele . Selle idee komponendid on järgmised : personalism ( Mounier ) ; eksistentsialism ( Sartre , Buber , Jaspers , Camus , Marcel ja Heidegger ) ; fenomenoloogia ( Husserl ) ; marksism ( mh Gramsci , Mao , Marcuse , Lukacs , Castro ja Che Guevara ) ; kristlikkus ( vabastamise teoloogia , Gutierrez ja Boff ) . Freire sõnul peaks tõeline kasvatus alati olema prohvetlik : pedagoogika võiks seostada sotsiaalset teooriat ning praktikat konkreetse ühiskonna tulevikuga . Antud kontekst seob haridust kodaniku jaoks tihedalt innustamisega , kuivõrd sotsiaalpedagoogikat määratletakse " kultuurse tegevusena vabaduse nimel " - kollektiivne osalemine on kasvatusprotsessi strateegiliseks tuumaks ( Kurki <arv> : <arv>-<arv> ) . Sellele teevad panuse ka mitmed sotsiaalpedagoogilised projektid Eestis ( Leino <arv> ) . Innustamine on olemuselt niisiis kasvatuslik tegevus sotsiaalse arengu edendamiseks , tähtsustades valdkondi , mida üldharidussüsteem on seni vähem väärtustanud . Innustamise abil toetatakse inimeste oma panust ühiskonnas ning solidaarsust . Selles kontekstis defineeritakse kasvatust inimese aitamisena iseenda realiseerimisel ( Kurki <arv> ; Schilling <arv> : <arv> ) . Edukas saab olla vaid individuaalsust arvestav kasvatus - mida individuaalsem , seda sotsiaalsem ( Rosenqvist <arv> : <arv> ) . Õpilase kohtlemine isiksusena on akadeemilise edu pant ( Hargreaves <arv> : <arv> ) . Rootsis näiteks tõusetus juba <arv>. a konkreetne üleskutse avardada personaalse kasvatuse mõiste sotsiaalseks , kuivõrd sisuliselt on need sünonüümid ( viimane küll mõneti laiema tähendusega ) . Väärtustati uut , sotsiaalset inimtüüpi , kelle tahte- ning tundeelu oleks arenenud sama hästi kui vaim . Eriti rõhutati kooli panust : hariduse põhieesmärgiks seati uue inimese kujundamine ( Hela <arv> : <arv>-<arv> ) . " Vana " ja " uue " kooli kontekstiga haakub F. Merino teooria , kes analüüsis kasvatust mõistete educare ja educere kaudu . Educare-kasvatus on traditsiooniline , passiivne ja väljastpoolt suunatud , selle strateegiline stiil on autoritaarne : kasvatusprotsessi keskmes asub kasvataja . Vastupidiselt käivitab educere-kasvatus autonoomiat ja vabadust . Selle äratajad on seesmised , eneserefleksioonile , -kasvatusele ning vabale tahtele rajanevad . Keskne on kasvatatav ise , s.t arvestatakse iga inimese ainulaadsust ja personaalsust . Didaktiline stiil on aktiivne , tuginedes osalevatele strateegiatele . Educere-mall kui sotsiokultuurilise innustamise taustamudel on tugevalt esindatud uutes Euroopa kasvatuslikes paradigmades , kus kasvatuse ülesandeks peetakse tõrjutute toetamist sel määral , et nad ise suudaksid jätkata . Eesmärgiks on õpivõime edendamine , julgemaks oma elu elada võimalikult täiuslikult . Iga inimene peaks aeg-ajalt oma seniseid veendumusi küsimärgistama , vältimaks dogmatismi ning omandamaks uusi elamise vorme ( Kurki <arv> : <arv> ) . Innustamine on sobiv strateegia tööks noortega , kuna selle raames ühinevad kasvatuslik , sotsiaalne ja kultuuriline dimensioon . Kolmtahksus moodustab terviku , mille abil pürgitakse nii inimeste kollektiivse seotuse kui nende personaalsete väärtuste arendamise suunas . Selles protsessis ühinevad individuaalne ja kollektiivne , taotledes inimese seesmist arengut , hoiakute muutust , kriitilise mõtlemise arenemist , oma vastutuse teadvustamist , tundlikumaks muutumist ja motivatsiooni ärkamist ( Lockhart <arv> : <arv> ) . Tegevuses endas sisaldub mitmeid tahke . Esmalt vajatakse vahendajat ehk innustajat , kelle ülesandeks on võimaluste loomine tegevuseks , s.t muutuste käivitamiseks . Teiseks on tegevus ise , millest johtub personaalne , kollektiivne ja kvalitatiivne muutus . Kolmandaks on innustamise objekt ehk rühm või kollektiiv , kellega koos tegutsetakse . Neljandaks liiniks on institutsioon , organisatsioon vms , kelle toel kogu protsess toimib ( Kurki <arv> ) . Euroopas said innustamise kontekstis <arv>ndail põhiteemadeks osalemine ja loovus , argipäev ning kultuuri tähenduse rõhutamine sotsiaalse liikumise käivitajana ( Schilling <arv> : <arv> ; Kurki <arv> : <arv> ) . Veel <arv>ndail peeti innustamist kasvatusstrateegiaks , mille abil võideldi manipuleerimise vastu ( et inimesi ei võetaks pelgalt kuulekate masinatena ) . Meetod toetas kommunikatsiooni ( dialoogi , väljendus- ja kõnevabadust ) , austades inimest toimijana - innustamine sai loovuse pedagoogikaks . <arv>ndail aga mõistetakse sotsiokultuurilist interventsiooni kui lülitit , mis käivitab arengumuutuse ratta . Inimese tegelik personaalne ja ühiskondlik progress ei tähenda , et " omataks rohkem ning tehtaks enam " , vaid inimene " on enamat ja elab rohkem " ( Lockhart <arv> ) . Innustamise kontekstis tuleb peatuda ka elustiilil tervikuna . Eesmärgiks on nn uue ( dialoogse ) inimese sünd , kes otsib kontakti nii teistega kui " pideva loomeprotsessiga " . Sotsiaalsed konstruktsioonid määravad tegevust , olles ise inimliku tegevuse toodeteks . Innustamise taustaks on idee olukorra muutmise võimalustest sotsiaalse tegevuse abil - Freire dialoogi mõiste ( inimliku vabaduse strateegiana ) muutub üha kesksemaks . Freire jaoks on dialoog enamat kui termin - konkretiseerudes nii inimeste endi kui inimeste ja maailma vahel . Innustamise kui meetodi kujunemine on ajalooliselt läbinud mitmeid etappe : <arv>ndail oldi ideoloogilised ja võitlevad , <arv>ndail tehnilised , <arv>ndaist tähtsustub professionaalne innustamine võrgustikus . Kolme liini ( ideoloogilise , tehnilise ja professionaalse ) keskmes on sotsiaalne suhe , kus ühinevad poliitiline , filosoofiline ning eetiline dimensioon . Nagu pedagoogikat saab tinglikult jagada vanaks ja uueks , aine- ning lapsekeskseks , eristatakse innustamises nn külma ja kuuma maailma . Külmas , tehnilises maailmas tähtsustuvad kulutusmall ning majanduslikud huvid ; ratsionaalne kord ning sotsiaalse ebavõrdsuse tagajärgede ( mitte põhjuste ) likvideerimine ; probleeme maskeeritakse ( mitte ei lahendata ) ; kord/süsteem usutakse lähtuvat ülevalt ( mitte elust enesest ) . Üldistatult viitab nn külm maailm haigele ühiskonnale ( Lockhart <arv> ) . Kuuma maailma innustamisel on võitlev olemus . See on sotsiaalse opositsiooni liikumine , mis suundub passiivsuse , hoolimatuse , bürokraatia , tehnokraatia , turumajanduse , konformsuse jms vastu . Innustamine on kasvatuslik strateegia , mis toetab osalemist , eneserefleksiooni , solidaarsust ( Kurki <arv> : <arv> , <arv> ) . J. C. Gillet on fikseerinud innustamise põhielementidena järgmist : Tegevus ehk kuidas aidata eesmärke saavutada . Innustamise külmas maailmas tähendab see tehnikate õppimist . Kuumas maailmas suundub tegevus sügavamale : aktiivsed toimingud muudetakse käitumiseks nii , et tegevuste kaudu mõistetaks oma tõrjutuse tagamaid . Abiks võib olla mh kunstiline kogemus . Tegevuse kaudu taotletakse teadlikkuse ärkamist ja muutuse käivitumist - keskne on kogemuslik õppimine . Osalejad . Külma maailma osalejad on objektid , kes alluvad hierarhilistele käskudele ning omandavad õpitehnikaid . Põhistrateegia piirdub õpetamisega . Kuumas maailmas on osalejad loovateks toimijateks . Võtmesõnadeks kujunevad teadvustamine ja kogemuslik õppimine . Eesmärkide saavutamisele kuluv aeg . Külma maailma ajadimensioon piirdub planeeritud programmi mehhaanilise läbimisega . Tööplaan on sageli üldine , sobides mitmete erinevate olukordade puhul . Kuumas maailmas aga keskendutakse vastastikuse mõju protsessile , progressiivsele projektile , mida iseloomustab tulevikku suunatud ajadimensioon . Inimesed ise on kaastegevad projekti koostamisel . See on didaktiline , konkreetne protsess , mida ei saa universaalselt ( kuhu iganes ) siirdada . Institutsioon ehk sotsiokultuurse tegevuse juriidilis-poliitiline taust . Külma maailma innustamist realiseeritakse olemasolevate , reguleeritud ja rangete institutsioonide raames , kuumas maailmas kujundatakse ja ehitatakse uusi suhteid ning võrgustikke . Sotsiaalsed suhted nii rühma sees kui väljas . Külma maailma sotsiaalsed suhted on reguleeritud . Kuumas maailmas väärtustatakse inimest ainulaadse isiksusena . Ehitatakse ühiskonda , kus persoonide parimad omadused moodustavad harmoonilise terviku . Tähtsustatakse spontaansust ja vabatahtlikkust . Strateegiad . Külma maailma strateegia rajaneb passiivsusele , konsensusele , reeglitele . Kuumas maailmas usutakse ( konfliktijärgsesse ) muutusvõimalusse . Tegevuse taustafilosoofiad . Külma maailma deterministlik strateegia on konkreetne ja materiaalne tegevus , mis keskendub olemasolevale eeskätt kasulikkust silmas pidades . Tähtsustub olukorra säilitamine , status quo . Kuumas maailmas väärtustatakse dialoogi teooria ja tegevuse vahel , mis tugineb teadmisele paremast tulevikust . Hinnatakse autonoomiat : inimesed on vabad , nad vastutavad oma tegevuse eest ise ( Kurki <arv> : <arv>-<arv> ) . Innustamise strateegilist olemust avavad mitmed terminid . Näiteks Prantsusmaal ning Itaalias kasutatakse mõisteid éducation populaire ja animacion . Seejuures kritiseeritakse sõna éducation liigset seondumist koolisüsteemi , formaalse kvalifikatsiooni ning õpetaja-õpilane-hierarhiaga . On ju pedagoogikal akadeemilisusele lisaks hoopis laiem tähendus , enim tuntud P. Freire " Pedagogy of the Oppressed " ( " Rõhutute pedagoogika " ) kaudu , kus pedagoogikat võrdsustatakse enesele suunatud õppeprotsessiga ( Lorenz <arv> : <arv>-<arv> ; Lockhart <arv> ) . Liiga sageli seostatakse haridust vaid kooli ja õpetaja rolliga , mis kitsendab mõistet nii institutsionaalselt kui professionaalselt ( kasvatustööd tehakse ka väljaspool kooli ) . Sotsiokultuursete teooriate keskseks ideeks on õppimise defineerimine sotsiaalse ilminguna . Väites , et tegevuskompetents on pigem sotsiaalne kui individuaalne mõiste , peavad seda peegeldama nii õppimine , õpetamine kui hindamisstrateegiad . Praegu see nii veel ei ole ( Uzzell <arv> : <arv> ; Tynjälä <arv> : <arv> ) . Dewey samastab õppimist kollektiivse protsessiga , kuivõrd kogu inimlik kogemus on sotsiaalne , eeldades suhtlemist ja arutelu ( Hytönen <arv> : <arv> ) . Lisaks on õppimine kontekstuaalne - õpetaja ja õpilased toimivad sotsiaalsetes raamides ( Aaltola <arv> : <arv> , <arv> ) . Õppimise kui sotsiaalse tegevuse dünaamikat avatakse järgmiste struktuuriühikute kaudu : individuaalse õppimise sotsiaalne olemus ; õppimine kui osalev tegevus ja teadmiste konstruktsioon ( õppur on osa kontekstist , sest õpiprotess puudutab kogu süsteemi ) ; sotsiaalne vahendumine kultuuritoodete kaudu ; erinevad sotsiaalsed ühikud õppijana ( s.t õppijaks on kollektiiv , mitte vaid indiviid ) ( Tynjälä <arv> : <arv>-<arv> ) . Noor põlvkond vajab üldistatult kolme liiki pädevusi : funktsionaalseid ( lugemine , kirjutamine , arvutamine ) , mis laiendavad silmaringi ; eneseregulatsiooni oskusi ( eeldab enesetundmist ) ning kutseoskusi . Esimene on püsivaim ; teine kujuneb oluliseks , kuna pärineme ajastust , mil enesekohasust ei tähtsustatud - see on sotsiaalse õppimise , kompromisside otsimise ning leidmise oskus ( Vernik <arv> : <arv>-<arv> ) . Üha enam räägitakse dünaamilistest ametioskustest varasema staatilise asemel , s.t oluliseks muutub suhtlemine . Sotsiaalne pädevus on muutunud traditsioonilistest kutseoskustest olulisemaks , mida peaks arvestama ka üldhariduskool ( Kanerva <arv> : <arv>-<arv> ; Heikkurinen <arv> : <arv> ) . Eriti käib see sotsiaalprobleemsete ühiskondade haridusinstitutsioonide kohta . Sotsiaalne kasvatus pole eraldi õppeaine , vaid pigem eluviis : koostegutsemine , üksteise toetamine ; vastastikuse mõju tähtsustamine info siirdamise asemel ( Koskenniemi <arv> : <arv> ; Aaltola <arv> : <arv> ) . Kollektiivsesse õppimisse kuuluvad jagatud juhtimine , positiivne sõltuvus rühma teistest liikmetest , sotsiaalsete pädevuste omandamine ning ühistunde kujundamine . Just sotsiaalne kasvatus aitab kodanikul ühiskonnas toime tulla ( Koskenniemi , Hälinen <arv> : <arv> ; Heikkurinen <arv> : <arv> ; Kääriäinen jt <arv> : <arv>-<arv> ) . Selleks vajatakse vastava pädevusega õpetajat , kes toimiks empaatiliselt , pannes õpilasi ühiselt vastutama . Kannatlikkus , jõukohased ülesanded , julgustamine , kiitmine jms on siin olulisteks elementideks . Taolist mõtteviisi tervikuna nimetatakse reaalpedagoogiliseks . Just õppimine ja kasvatus aitavad noorel püstitada saavutatavaid ( reaalseid ja elutähtsaid ) sihte . Õpilasse suhtutakse reaalpedagoogikas holistlikult ehk terviklikult - põhimõttel , et osa mõjutab tervikut ning vastupidi ( Vilppola <arv> : <arv> ; Ikonen <arv> : <arv>-<arv> ) . Reaalsete eesmärkide puhul muutub õppimine alati mõttekamaks . Kui õpilastele meeldib oma klassis olla , kui tajutakse vastutust õppetöö eest , kujuneb kool emotsionaalselt oluliseks kohaks - sotsiaalsete pädevuste edendamise kaudu saab kooli õhkkonda tervikuna paremaks muuta . Sotsiaalse kompetentsuse elementidena fikseeritakse mh võimet aktsepteerida kaaslaste seisukohta , oskust adekvaatselt interpreteerida emotsioone ning käitumist ( Christie jt <arv> : <arv> , <arv> ) . J. Dewey' sõnul tuleks sotsiaalse kasvatuse allikaid otsida lapse enda ümbrusest , sest kasvatus on pigem eluviis kui ettevalmistus eluks ( Koskenniemi <arv> : <arv> ) . Just konkreetsetes tegevustes kinnituvad teadmised konteksti - kuivõrd õppur toimib reeglite , normide ning ootuste keskel , mida ühendavad sotsiaalsed , ajaloolised ja kultuurilised tegurid . See on loov töö , mis eeldab pedagoogilist võimekust ( Kantola <arv>a : <arv> ; Aaltola <arv> : <arv> ) . Sotsiaalpedagoogikat peetakse sotsiaalse kasvatuse vundamendiks , inimestega töötavate professioonide tuumaks . Oluline on keskenduda sotsiaalsete probleemide pedagoogilistele aspektidele . Enesekasvatuslike protsesside käivitamine ja toetamine on sotsiaalpedagoogika põhiülesandeid , mille praktiliseks väljundiks on probleemide märkamine ning võimalike lahendusvariantide leidmine . Sotsiaalpedagoogika peaks kujunema eriliseks mõtlemismeetodiks , mis laieneb ka tegevusele . Vastavat lähenemist võib nimetada sotsiaalpedagoogika hermeneutikaks , tõlgendusteaduseks või dialektiliseks heuristikaks - paradokside kaudu arenevaks mõtlemisvõimeks ( Hämäläinen , Kurki <arv> : <arv>-<arv> , <arv> ) . Koolis keskendub sotsiaalpedagoogika konkreetsete probleemide lahendamisele üldharidust andva institutsiooni tingimustes . Seejuures saab fikseerida järgmisi elemente : sotsiaalprobleemide profülaktika ( just koolis on parimad tingimused konfliktide ennetamiseks ning sotsiaalsete oskuste arendamiseks ) ; õppetööd raskendavate sotsiaalmajanduslike mõjurite märkamine ning leevendamine võrgustikutöö abil ; sotsiaaltöö kohandamine kooli akadeemiliste eesmärkidega ( üldisemaks eesmärgiks on toetada koolikohustuse täitmist ) ( Pösö <arv> : <arv> ) . Lühidalt tähendab muutustele suunatud mõtteviis , et pole olemas erilist sotsiaalpedagoogilist uurimismeetodit , vaid on progressile keskenduv küsimusepüstitus . Seega seondub sotsiaalpedagoogika tugevalt praktikaga , olles kodanikuhariduses strateegilisel positsioonil . Täpsemalt mõeldakse sotsiaalsete pädevuste all järgmist : eneserefleksioonivõimet , tolerantsust , esinemisjulgust , pingetaluvust , konfliktide vältimis- ja lahendusoskust , huumorit , keskendumis- ja suhtlemisoskust , koostöövõimet , saavutusmotivatsiooni jm isiksuse sisemise kasvuga seonduvat ( Schilling <arv> : <arv> ) . Nende arendamine tunnis eeldab õpetajalt teatud strateegiate valdamist , mis püstitab lisanõudeid õpetajate ( täiend ) koolitusele . <arv>.<arv>. ÕPETAJAKOOLITUSE KUJUNDUSPRINTSIIPE Käesolevas peatükis analüüsitakse õpetajakoolituse kujundusprintsiipe - kulgemaks nn vana kooli õpetusstrateegiatelt " uue kooli " suunas . Varasematel aegadel seisnes õpetajate ettevalmistus peamiselt erinevate töövõtete tutvustamises ja nende praktiseerimises . Need on olulised praegugi , kuid pedagoogilt eeldatakse nüüd senisest suuremat psühholoogia-alast kompetentsi . Sotsiaalsed tingimused on muutunud , ja lapsed toovad koduprobleeme üha enam kooli kaasa - õpetaja vastutus suureneb ( Numminen <arv> : <arv> ; Lindgren , Suter <arv> : <arv> ) . Kooliedu kontekstis peetakse kodutausta vaimsest võimekusest olulisemaks - nii kujuneb koolis toimuv argine " sotsiaaltöö " õpetaja põhitöö üheks strateegiliseks osaks . Et sel ka tulemusi oleks , tuleb talle koolikasvatuse kontekstis oma koht leida ( Hilasvuori , Rantanen <arv> : <arv> ) . <arv>. aastal uuriti Soomes nii õpilaste , õpetajate kui kooli juhtkondade rolliootusi pedagoogiameti suhtes . Sõelale jäi kuus olulisemat valdkonda , mida pedagoog peaks valdama : eetika , suhtlemine , seadusandlus , ranguse-helluse faktor , käitumine ja aktiviseerimise faktor . Neist O. Kyöstiö uurimistulemustest selgub , et juba tollal oodati õpetajalt aktiivset osalemist , valmisolekut sotsiaalseteks kontaktideks - pedagoogile esitati eetilisi ootusi ( Viljanen <arv> : <arv> ) . Praeguseks on Soome õpetajad rahul küll oma ettevalmistuse didaktilise poolega , kuid endiselt tuntakse puudust sotsiaalse kallakuga teadmistest ( kuidas töötada vanematega , teha tunnivälist tööd ning suhelda nii õpilaste kui võrgustikuga ) . Samuti on kooli väärtusmaailm ning personaalsust arvestav kasvatus valdkonnad , kus Soome õpetajad sooviks enam teavet ( Kääriäinen jt <arv> : <arv> ) . Õpetajate rahulolu oma erialase ettevalmistusega on viimastel aastatel uurinud ka Eesti Õpetajate Liit . Selgus , et pedagooge endid häirib mh rakenduslik ebakompetentsus - ei osata töötada õpilaste vanematega ( <arv>% vastanuid vajas lisateadmisi ) , lisaks napib arengupsühholoogia ( <arv>% ) ning pedagoogilise psühholoogia alast infot ( <arv>% ) . Nii koolijuhid kui õpetajad tähtsustasid õppetööks ettevalmistuse praktilist kallakut ( Leppik <arv> : <arv> ) . Lisaks rõhutatakse sotsiaalse mõtlemise olulisust õpetajakoolituses . Siinjuures kerkib küsimus teadmiste rollist üldse , kuna sellest sõltub õpetaja töömeetodite valik . Lahenduseks oleks õppeainete kombineerimine sotsiaalsemate teemadega ( Ferreire , Alexandre <arv> : <arv>-<arv> ; Leriche <arv> : <arv> ) . Uutes ühiskondlikes oludes kasvavad ootused õpetaja kui kasvataja suhtes , mis seab täiendavaid nõudmisi õppekavadele , -materjalidele ning õpetajakoolitusele tervikuna . Hea õpetaja olemusse kuulub pädevusterohkus . Erinevaid strateegiaid valdavad pedagoogid arendavad ühtlasi tõhusaid suhtlemisvorme ; vähese võtetearsenaliga õpetajad on sunnitud rohkem negatiivset tagasisidet andma ( Brophy , Good <arv> : <arv> ) . Õpetuses vajatavaid oskusi võib fikseerida mitmeti , üks variant on järgmine : õpilaste taseme teadvustamine ; sõnumi sisu kohandamine laste tasemele vastavaks ; klassi tähelepanu suunamine ja säilitamine ning õppetööd häirivate faktorite kõrvaldamine ; erinevate meetodite valdamine , mida eeldavad õppeprotsessi etapid ; koolitusprotsessi planeerimine tervikuna ; evalvatsioon ( Heikkurinen <arv> : <arv> ) . Strateegiate paljusust tähtsustab ka taani sotsiaalpedagoog B. Madsen , kes jagab kogu pedagoogilise tegevuse viieks mooduliks ( vastavat jaotust nimetatakse madseni lilleks ) : tulemusele keskendumine ; erinevate kunstivormide kaudu väljenduv tegevus ; keelelis-sotsiaalne aktiivsus ; teaduslik-praktiline liin ; kokkuvõtlik sotsiaalpedagoogiline pädevus ( ehk nn madseni lille süda ) : süntees nelja kroonlehe teadmistest , oskustest ja hoiakutest , mis moodustub tootvate ( konkreetse , materiaalse ja uut loova ) , väljenduslike ( esteetilise ja emotsionaalse ) , kommunikatiivsete ja analüütilis-sünteetiliste oskuste ühendamisel personaalseks ja professionaalseks pädevuseks . Viimane on midagi enamat kui nelja valdkonna mehhaaniline summa - sotsiaalne toimija omandab teatud mõtteviisi ning kogu ta tegevus rajaneb sellel refleksioonil ehk juurdleval analüüsil , mida eeldab sotsiaalpedagoogilise töö eetika ( Hämäläinen , Kurki <arv> : <arv> ) . Mida tundlikum , empaatilisem ja paindlikum on õpetaja , seda lähemale pääseb ta lapse reaalsusele - loov õpetaja suhtub probleemolukordadesse pingevabamalt ( Heikkilä <arv> : <arv>-<arv> ) . Õpetajakoolituse olulisteks elementideks võiks kujuneda sotsiaalse vastastikuse mõjuga liituvad tegurid ning õpilase tundmine ( Krokfors <arv> : <arv> ) . Viimane omakorda eeldab järgmiste teemade valdamist : õpilase abivajaduse märkamine ning abi otsimine ; õppetöö individualiseerimine ; õpi- ning käitumisprobleemide profülaktika ja rehabilitatsioon ; kasvatuspsühholoogiline nõustamine ; õpetaja professionaalne areng ; tõrjutuse profülaktika ; võrgustikutöö ; infotehnoloogiliste jt abivahendite kasutamine ; koostöö kodu ning tugiõpilastega ( Murto , Lehtinen <arv> : <arv> ) . Koostööd vanematega rõhutavad ka meie pedagoogikateadlased - see aspekt muutub oluliseks just sotsiaalsete probleemide kontekstis ( Talts <arv>a : <arv> ) . Nn uue kooli pedagoog on niisiis soovitavalt iseseisev , katsetav ning loominguline isiksus , mistõttu õpetajakoolituses võiks väärtustada eneserefleksioonivõime arendamist ( Heikkilä <arv> : <arv> ) . Ideaalpilt õpetajast on küll mingil määral muutunud , kuid empiiriliselt pole see veel märkimisväärne - vajaka jääb sotsiaalsete pädevuste valdamisest , holistlikust inimkäsitlusest ( Viljanen <arv> : <arv> ) . Süsteemsus iseloomustab ka sotsiaalpedagoogilist mõtlemist : probleeme ja nende ilmnemisviise käsitletakse protsessidena . Seega võiks sotsiaalpedagoogika programmi koostamisel lähtuda nii eelnevatest printsiipidest kui järgmisest interventsiooniskeemist : Sotsiaalse reaalsuse tundmaõppimine . On võimatu tõhusalt töötada ümbruses , mida ei tunta . ( Koolituslik sõnum : vaja on haridussotsioloogiat , eriti kvalitatiivse uurimistöö metoodikat . ) Diagnoos . Eelnevast tuleneb sotsiaal ( pedagoogili ) ne diagnoos , mis on enamat kui uurimistulemuste kirjeldus . Saadud informatsiooni põhjal planeeritakse abinõud . ( Vaja on sotsiaaltöö-alaseid teadmisi . ) Interventsiooni planeerimine : realistlike eesmärkide selge määratlus ; eesmärkide pingerea koostamine ; töömeetodite valdamine , nende valik probleemi olemusest lähtuvalt ; võrgustiku loomine ; ressursside planeerimine ; ajagraafiku koostamine . ( Vajatakse teadmisi sotsiaalpedagoogiliste strateegiate ning projektitöö kohta . ) Interventsiooni realiseerimine . ( Vaja on psühholoogia-alaseid algteadmisi . ) Hindamine . Mil määral eesmärgid saavutati ? ( Vajatakse teadmisi evalvatsioonist . ) ( Hämäläinen , Kurki <arv> : <arv>-<arv> ) . Üldistatult võib õpetajakoolituse strateegiad paigutada kahte rühma : konservatiivne ehk positivistlik ja hermeneutiline ehk kriitiline lähenemine . Esimeses nähakse õppurit passiivsena , talle ei esitata kuigi suuri nõudmisi - isegi ei eeldata , et ta looks teadmistele tähendusi . Pedagoogi peetakse kõiketeadvaks vastutajaks õpilastele " õigete " teadmiste siirdamise eest . Esiplaanil on õpetamine ja õpetaja , õppimine ning õppur jäävad tahaplaanile . Teises lähenemises luuakse tähendusi sotsiaalsetes kontekstides , mille keskmeks on õppur , kes püüab uutele teadmistele , mõtetele , oskustele ning kogemustele seletusi leida . Tähtsustub suhtlemine , tõlgendus , diskussioon . Õpetaja-juhendaja pole siis enam kontrollija/hindaja , vaid pigem kogenum inimene , kes annab nõu ning toetab õpilase arengut ( Soobik <arv> : <arv> ) . Oludes , kus ühiskonnas ilmnevad sotsiaalsed probleemid mõjutavad õpetaja tööd klassis , ei saa rääkida tõhusast õpetamisest , kui ei arvestata laste isikupära . Sisuliselt eeldab see pedagoogilt õpisituatsioonide kvalitatiivse analüüsi oskust ehk sotsioloogipädevust . <arv>. <arv>. " UUS " HARIDUSSOTSIOLOOGIA Pedagoogi roll muutunud ühiskonnas ei piirdu õpetamisega - koolis ilmnevatele sotsiaalsetele probleemidele lahendite leidmiseks peab õpetaja suutma tunniepisoodide analüüsile tuginedes olukorda adekvaatselt hinnata ning valida sellest johtuvalt sobivaid toimetulekustrateegiaid . See eeldab õpetajalt nii olukorra kui oma jõuvarude kaardistusvõimet , sotsioloogia ning pedagoogika integratsiooni . Suhted sotsiaalteooriate ning pedagoogika vahel on kujunenud pikaldaselt ja vaevaliselt . Juba <arv>ndail süvenes Ameerikas veendumus , et sotsioloogia võiks olla midagi enamat kui haridussüsteemist info ammutaja . Haridussotsioloogia tervikuna keskendub üldisemate , teoreetilisemate sotsioloogiliste probleemide lahendamisele , mille hulka kuuluvad nt sotsiaalne mobiilsus , sotsialiseerimisprotsess , sotsiaalne ja kultuuriline infovahetus , sotsiaalsete süsteemide dünaamika ja nende kohandumine väliskeskkonnaga , staatuslikud suhted ja rollikonfliktid . Soovides aga kujundada sotsioloogia ning hariduse vahel sisulist , püsivat dialoogi , tuleks senisest enam tähelepanu pöörata sotsioloogia seostamisele haridus- ja kasvatuspraktikaga , mis loob kooli arenguks uusi väljavaateid ( Leriche <arv> : <arv> ) . Sellele pretendeerib käesolev töö , kuivõrd haridusuuringute sõnumid võivad õpetajat otseselt aidata . Haridussüsteemi roll ühiskonnas ning selle struktuur tervikuna on makrotasandi küsimused . Õpetamine ise aga toimub mikrotasandil - õpilaste ja õpetajate vahetul lävimisel . Just need vastastikused mõjud moodustavad klassiruumi sotsiaalse süsteemi ( Hess <arv> : <arv> ) , mille analüüsile keskendutakse antud töös . Koolitusprotsess tervikuna oli domineerivale kasvatussotsioloogiale kuni <arv>. saj keskpaigani nn mustaks kastiks , kuhu midagi " läks sisse " ( hariduse ühiskondlikud eeldused ) ja millest midagi " tuli välja " ( koolituse tulem ) , aga kasti sisu jäi endiselt saladuseks . " Uueks " sotsioloogiaks nimetatud suund pidas oluliseks uurida just neid ( seni varjatud ) tähendusi , mida haridusprotsess kannab nii õpetaja kui õpilase jaoks . Võib ju tunnis toimuv riikliku õppekava sisust kohati oluliselt erineda , kuna kooliprotsessi kõiki tähendusi ei teadvustata ( Takala <arv> : <arv> ) ( vt ka ptk <arv>.<arv> ) . " Uus " haridussotsioloogia kritiseeris traditsioonilist funktsionalistlikku , positivistlikku kooliuurimust normatiivsuse eest . Selle asemel hakati tähtsustama tõlgenduste rolli ( nt fenomenoloogiat , hermeneutikat ) , mis kummutasid lõplike tõdede olemasolu . Inimest peeti eeskätt iseenda loominguks ( arenguks tuleb anda vaid impulsse ) - sellest seisukohast hakati uurima kasvatust ning kooli . Vanad tõed ehk iseenesestmõistetavused küsimärgistati , nende asemele püstitati alternatiivseid oletusi protsesside käigust . Hakati uurima " reaalsete inimeste maailma , kes kasutavad reaalseid teadmisi , lahendamaks reaalseid probleeme " ( Tuunainen <arv> : <arv> ; Antikainen <arv> : <arv>-<arv> ) . " Uues " sotsioloogias ei ole teave ega domineeriv koolikäitumine kindlaks määratud - need kujunevad pidevalt ümber inimeste vastastikusest mõjust tulenevalt , olles üha läbirääkimiste uuteks objektideks . Kesksel kohal selles protsessis on õpetaja tõlgendus õppekavast , sotsiaalsest ümbrusest ning laste vajadustest - õpetaja on siin alati aktiivne subjekt , keskne toimija koos lastega . Eeskätt oodatakse selliselt reflektiivsuselt , et õpetaja teadvustaks oma rolli mitmetasandilisust ning olulisust õpilaste jaoks ( Antikainen <arv> : <arv> ) . Veel tähtsustatakse " uues " sotsioloogias õpikeskkonna mõistet , täpsemalt õpilaste ning õpetajate omavahelisi suhteid , sh võimalikku hierarhiat ; kooli keelt ( verbaalne ja mitteverbaalne ; tegelik ja sümboolne ) ; õppekava ning metoodikaga seonduvaid tegelikke protsesse . Hakati rääkima " nähtamatust pedagoogikast " , " variõppekavast " jms. " Uue " sotsioloogia ühe teerajaja , inglise kasvatusteadlase M. Youngi sõnul on kooliteave alati sotsiaalselt kujundatud ( konstrueeritud ) . Mainitud lähenemine oli jõulisim Inglismaa haridusuuringuis , kus see kujunes lausa sotsiaalseks liikumiseks , mis taotles kooliõpetuse radikaalset uuendust . Olulisimaks muutusteagendiks planeeriti seal autonoomset õpetajat ( Antikainen <arv> : <arv> ) . Ja kuigi oodatud reform ei realiseerunud tegelikkuses kunagi , on " uue " sotsioloogia tähendus jätkuvalt märkimisväärne , kuivõrd kvalitatiivsete kooliuuringute üldisemaks taotluseks on " musta kasti " sisu avamine . Õpetajauurimustes seondub kvalitatiivsete meetodite juurutamine eneserefleksiooni kontekstis evalvatsiooni spetsialisti E. W. Eisneri nimega . Temalt pärineb kasvatuse professionaalsuse mõiste ( educational connoisseurship ) , mis on laenatud küll kunstimaailmast , kuid sobib ka haridusse . Termin tähistab vastastikust mõistmist - nt pedagoogi ja õpilase , õpetaja ning kooliuurija , õppuri ja didaktiku vahel . Eisneri sõnul on kasvatuse mõistmine alati kvalitatiivne protsess , kuivõrd uue põlvkonnaga seonduv on ühiskonna olulisemaid valdkondi , millesse uurijal tuleks pieteeditundega suhtuda ( Tuunainen <arv> : <arv>-<arv> ) . Just " uue " sotsioloogia esindajad lõid alusteadmise , mis võimaldas klassiruumis toimuvat õppimist-õpetamist seostada laiema ühiskondliku temaatikaga . Sellise lähenemise üheks väljundiks on haridusetnograafia võidukäik , mis keskendub koolisiseste protsesside kvalitatiivsele kaardistusele . Meetodi omapäraks on katse näha ammutuntud tõdesid uues valguses , n-ö distantsilt , analüüsides esmapilgul ebaolulistena tunduvaid ilminguid ning avastades nende taga olulisi seaduspärasid ( Delamont <arv> : <arv> ) . Nii on meetodil praktiline väärtus - uute ( ja seni varjatud ) sõnumite avastamine toetab õpetajat tema töös , kuivõrd suurem informeeritus tagab tõhusamaid strateegiaid . Tegemist on sotsioloogia teadliku rakendamisega koolis ilmnevate ( sotsiaalsete ) probleemide lahendamiseks . L. W. Leriche soovitab selles kontekstis juurutada terminit " sotsiaalsed jõud hariduses " , mis kasutaks sotsioloogiale omaseid spetsiifilisi võtteid ja tõlgendusi nii , et need muutuks kättesaadavaks ning jõukohaseks ka õpetajale ( Leriche <arv> : <arv> ) . <arv>.<arv>.<arv>. ÜLEVAADE SENISTEST ÕPETAJAUURINGUTEST Kooli siseprotsesse hakati analüüsima juba <arv>. sajandi esimesel veerandil . Näiteks <arv>ndail uurisid saksa autorid ( Döring , Fischer , Kerschensteiner , Schneider ; hiljem ka Aibauer , Caselmann , Schindler , Spranger ) õpetaja argipäeva , erinevaid õpetajatüüpe , antud töös etendatavaid rolle , interpreteerides seda filosoofiliselt . Teistes riikides ( nt Ameerikas ) keskendusid tollased pedagoogilised kirjutised valdavalt empiirikale ( Kyöstiö <arv> : <arv> ) . Saksa kasvatusteadlane P. Petersen käivitas Jena Ülikoolis <arv>ndail nn protsessuuringud , eesmärgiga korrastada koolis toimuvat . Teatavasti levis peale Herbartit pedagoogikas idee , et erinevad õppeained eeldavad erinevat strateegilist lähenemist . Meetodite hulk lisandus eriti <arv>. sajandist alates , mil kooliuuendusliikumise tõttu laienes pedagoogiliste õpetusvõtete arsenal tunduvalt . Peterseni sõnul see küll rikastas koolielu , kuid tulemiks oli metodoloogiline kaos . Kerkisid küsimused : mis on neil sarnast ja olulist , mille poolest ühed strateegiad erinevad teistest , mis on lapse arengut suunavate töövõtete olulisim element ? Antud päringutele vastamine eeldas pedagoogilist eneserefleksiooni . Nagu Dewey , peab ka Petersen koolitööd eluks eneseks , mida õpetaja vaid suunab . Ja koolielu omakorda koosneb kasvatusolukordadest ehk probleeme sisaldavast eluringist , mille moodustavad kasvataja ning ta ümber olevad kasvatatavad ; nende eesmärkidest , mille mõjul ringi iga liige toimib isiksusena . Õpetaja strateegiad peaksid keskenduma soodsa õpiõhkkonna kujundamisele , õpilaste motiveerimisele ning innustamisele . Nn tõhusa õpetuse kontekstis tähtsustas Petersen personaalsust , mis taotleb õpilaste suunamist vaimse elu allikatele . Koolielu planeerimine võiks Peterseni sõnul lähtuda kasvatuse laiematest eesmärkidest : elu austamisest ja kasvatatava pürgimuste toetamisest , mis ühelt poolt tugineb lapse kalduvustele , teisalt indiviidi ja kultuuri vahelistele kontaktidele ( Koskenniemi <arv> : <arv> ) . Samu printsiipe Eestis tähtsustas J. Käis ( Käis <arv> : <arv> ) . Hilisemad haridusuuringud keskenduvad üha enam õpilase/õpetaja individuaalsetele iseärasustele ning sotsiaalse tausta võimalikele mõjudele ( Kyöstiö <arv> : <arv> ) . Õpetaja töös ilmnevate rollide kaardistuse osas oli pioneeriks W. Waller , kes <arv>. a fikseeris pedagoogi lisaülesandeid järgmiselt : vanemate asendaja , kultuuri- ning sotsiaalsete ideaalide vahendaja , korravalvur , patriarh , sõber ( Hargreaves <arv> : <arv> ) . <arv>ndail kujunes välja nn tõhusa õpetajakäitumise uurimus , mis analüüsis pedagoogiliste strateegiate seost õpitulemustega ( Miettinen <arv> : <arv> ) . Näiteks rootsi kasvatusteadlased K. G. Stukat ja R. Engström kaardistasid <arv>ndatel õpetaja argipäeva videolindistuste põhjal . Pedagoogi tegevusi liigitati järgmistesse kategooriatesse : õpetamine ; õpilase eest hoolitsemine ; töörahu tagamine ; koolikorralduslikud küsimused ; muud õppetöövälised tegevused . Lisaks analüüsiti kasutatavaid õppevahendeid , õpetaja käitumist ( ka tema liikumist , liigutusi jne ) . Olulisi tegevusi fikseeriti järgmiselt : suuline õpetus ; muul moel ( nt kirjutades ) toimuv teabevahetus ; kontrolliv küsitlus ; kuulates või jälgides/vaadeldes toimuv õpetuse suunamine ; tagasiside ( kommentaar , parandamine , kiitmine , laitmine , juhtnööride andmine ) ; vestlus ( kontrolliva eesmärgita ) ; raskesti määratletav õpetus ; muu õpitegevus . Mainitud klassifikatsioone täiendasid <arv>ndail G. Bredänge ja T. Odhagen , kes tõid oma uurimustesse sisse õpilasekeskseid jt muutujaid . Keskendumine õpetaja isikule ning pedagoogilisele eneserefleksioonile viitab õppetööd edendavate keskkonnategurite tähtsustamisele . Selle alusel fikseeruvad üldisemad nõuded õpetajakoolitusele : pedagoogi põhioskusteks peetakse aine valdamist , suhtlemisoskust , võimet tagada tunnis korda , erinevate töövõtete valdamist , motiveerimis- ja aktiviseerimisoskust , evalvatsiooni , paindliku õpetussüsteemi kujundamist ( Koskenniemi <arv> : <arv>-<arv> ) . Pedagoogilisi strateegiaid võib analüüsida kvalitatiivselt , kvantitatiivselt või mõlemaid meetodeid koos kasutades ehk nn uushermeneutiliselt ( Koskenniemi <arv> : <arv> ) . Paraku ei tugine õpetajakoolitus tervikuna veel kaugeltki uurimistulemustele ( Kyöstiö <arv> : <arv> ) ega ( piisavalt ) ka tegelikule elule ( Talts <arv>a : <arv> ) . Klassitöö põhielemendiks on ja jääb sotsiaalsus , mida ei tohiks eirata eriti nüüd , mil ühiskondlikud probleemid mõjutavad õpetaja tööd igapäevaselt ( vt ptk <arv> ) . Just sotsiaalsed suhted klassis fikseerivad raame , milles toimub õppetöö ( Hargreaves <arv> : <arv> ) . Edukad õpetajad erinevad teistest probleemide parema lahendusoskuse poolest . Ilmselt tuleks kaardistada õpiolukordi , kus esineb rohkesti probleeme ( kvantiteet ) ning analüüsida omadusi ning strateegiaid , mida nendega toimetulek õpetajalt eeldab ( kvaliteet ) ( Koskenniemi <arv> : <arv> ) . Nii on teemale lähenetud ka käesolevas uurimuses : täpsem analüüs keskendub nn probleemidega laste klassile ning sotsiaalpedagoogiliste strateegiate tõhususele . <arv>. sajandi keskel uuris R. L. Turner muutujaid , mis mõjutavad õpetaja probleemilahendusoskusi . Seda võimet seostatakse üldandekuse ning senise elukogemusega ( mil määral on kellelgi olnud võimalik erinevates olukordades ilmnevate probleemide lahendusi õppida ) . Õpetaja strateegia johtub alati mitmete tegurite koosmõjust : eesmärkidest , õpilastest , ainest , õppevahenditest ning kooli organisatoorsest olemusest . Neid tegureid arvestades kulgeb pedagoog teadvustatud eesmärgi suunas . Oskus lahendada probleeme ning saavutada sihte sõltub sellest , mil määral õpetaja valdab erinevaid meetodeid ning töövõtteid . Oluliste mõjurite üks rühmitusvõimalus on järgmine : õpetuse välised eeldused ; õpetaja töö kontrollimehhanism ; konkreetsed strateegiad ; õpetaja ning õpilaste reageerimisviisid ( Koskenniemi <arv> : <arv> ) . Seega mõjutavad klassi õhkkonda õpetaja isiklik taust , tegutsemismotiiv ( nii laste kui õpetaja puhul ) , konkreetne situatsioon ( Hargreaves <arv> : <arv> ) . Et õpetaja põhitööks peaks siiski jääma õpetamine , ei tohiks soodsa õpiõhkkonna rolli alahinnata , kuivõrd viimane on esimese praktiliseks eelduseks ( Scheuerl <arv> : <arv> ) . Samast ideest lähtub oma uuringutes R. Adams , kellele suhete võrgustiku kujunemine on sotsiaalne protsess . Uuritavateks ühikuteks on tal tunni sisu ( näiteks õppekavva kuuluv aine , ka töökorraldus ) ; kommunikatsiooni vorm ( nt osalemine ) ; kommunikaatori rollid ( jagaja , vastuvõtja , jälgija ) ning isegi osalejate füüsiline paiknemine . Siit edasi analüüsis Adams õppeprotsessi ühikuid : episoodi , mille käigus ei esine funktsiooni muutusi ega erilisi juhtumeid ( incident ) ( Koskenniemi <arv> : <arv> ) . Tunnianalüüsides soovitas ta lähtuda nendest jaotustest . D. G. Ryansi kooliuuringud selgitasid eduka õpetaja toimetulekustrateegiaid ( critical incident-meetod ) . Ta väitis , et õpetaja käitumine on olemuselt sotsiaalne , ning õpetaja ja õpilaste vahel valitseb alati intensiivne vastastikune mõju . Erinevatel kooliastmetel töötavaid pedagooge uurides fikseeris ta kategooriaid , mis esindavad õpetaja käitumise olulisi dimensioone . Tulemuse vormistas ta sõnapaaridena järgmiselt : Ebaõiglane - õiglane Autoritaarne - demokraatlik Distantsi hoidev - empaatiline Ainekeskne - õpilasekeskne Tõre - sõbralik Igav - huvitav Ennast kordav - omapärane Hoolimatu - hooliv Eemaletõukav - ligitõmbav Vastutustundetu - vastutustundlik Närviline - rahulik Ebakindel - enesekindel Ebalev - süsteemne Paindumatu - paindlik Pessimistlik - optimistlik Ebaküps - küps Kitsa orientatsiooniga - laia silmaringiga . Neist omakorda kujunes faktoranalüüsis kolm üldisemat strateegilist dimensiooni : soe - külm ; konkreetne - laialivalguv ; kannustav - kritiseeriv ( Koskenniemi <arv> : <arv> , <arv> ; Tuunainen <arv> : <arv> ) . Õpilaste käitumine klassis sõltub õpetaja reflektiivsetest rolliinterpretatsioonidest ning kasutatavatest strateegiatest . Nende selgitamiseks kasutas N. A. Flanders vaatluslehti , millele iga <arv> sekundi järel tehti märkmeid vastavalt olukorra muutusele ( Derner <arv> : <arv> ; Hargreaves <arv> : <arv> ) . Õpetaja tegevust analüüsis ta järgmiste kategooriate alusel : Õpetaja : aktsepteerib õpilase emotsioone ; kiidab , julgustab õpilast ; = KAUDNE MÕJU aktsepteerib õpilase mõtteid/kasutab neid õppetöös . küsitleb õpilast ; esitab uut infot ; annab juhtnööre ; = OTSENE MÕJU kritiseerib , väljendab autoritaarsust . Õpilane : vastab küsimusele , räägib omal algatusel . Vaikus või ebaselge olukord . ( Koskenniemi <arv> : <arv>-<arv> , <arv> ) . D. H. Hargreaves omakorda soovitas pedagoogilistes vaatlustes lähtuda järgmistest elementidest : õpetaja personaalsus , väärtused , tööstiil ; aine sisu ( mida õpetatakse ) ; meetod ( loeng , grupitöö , individuaalne ülesanne ) ; õpilase isiksus ( taust , motivatsioon , intelligents , hoiakud , teadmised ) ; konkreetne situatsioon ( aeg , klassitingimused , üldine õhkkond , suhted jne ) . ( Hargreaves <arv> : <arv> ) . H. Thelen lähtus oma kooliuuringutes sotsiaalsest raamist , milles kool ning klass elavad : " the way of life " kujunes tema tööde keskseks mõisteks ning analüüsiühikuks . Klassi elus tähtsustuvad nimelt ootused ning tulemused - otsustava tähtsusega on õhkkond . Eluviis koolis on samaaegselt kohanemis- , osalemis- ning tulemusi taotlev protsess . Klassi ennast võib pidada sotsiaalpsühholoogiliseks ühikuks , osaks laiemast sotsiaalsest süsteemist , kus taotletakse teatud koolituseesmärke , milles väljenduvad antud ühiskonna poolt seatud kasvatussihid . Järelikult on see individuaalse arengu ning õppimise keskkond . Iga õpisituatsioon sisaldab Thelenile nii preinteraktiivset etappi ( mil õpetaja planeerib õpetust ) , interaktiivset etappi ( mis koosneb õpetaja ning õpilaste koostööst ning tegelikust õppimisest ) kui postinteraktiivset etappi ( mil õpetaja hindab saavutatut ja valmistub järgmisteks etappideks ) ( Koskenniemi <arv> : <arv> ) . Erinevate rollistiilide puhul kasutatakse üldnimetajat " mudel " : õpetajal on ettekujutus ideaalsest tööõhkkonnast , millele vastavalt ta käitub . Eristada võib järgmisi mudeleid : sokraatiline diskussioon ( faktide kontrollimudel ) ; avatud diskussioon ( õpetaja ning lapsed arutlevad , kuidas organiseerida õppetööd ) ; õpipoisilikkus ( laps identifitseerub õpetajaga , omandab tema maneere ) ; armeemudel ( õpetaja ütleb , mida peab tegema ning kuidas ) ; ärilise kokkuleppe stiil ( õpetaja-õpilase läbirääkimised , konsultatsioonid ) ; " vana hea tiim " ( õpetaja eesmärgiks on saada maksimaalselt häid tulemusi , mille nimel ta kasutab erinevaid strateegiaid ) ; giidindus ( õpetaja on teenäitaja , kes suunab last teadmiste juurde : annab infot , räägib lugusid , avaldab oma arvamust , kommenteerib , vastab küsimustele ) . ( Hargreaves <arv> : <arv> ) . Järgmistes haridusuuringutes suunduti õpisituatsioonide analüüsilt inimfaktorile : tähtsustati õpetaja enesehinnangut , rahulolu tööga , pedagoogilist eneserefleksiooni . Näiteks <arv>ndail tõdes T. Gordon , et õpetajad peavad kooli oluliselt raskemaks töökohaks kui varasematel kümnenditel . Õppekava eesmärgid olevat muutunud ebarealistlikeks , klassid liiga suurteks ning õppetöö halvasti organiseerituks . Tegelikult võib Gordoni arvates rahulolematuse üheks põhjuseks olla lõhe hea õpetaja müüdi ning tegelikkuse vahel ( vt ka p <arv>.<arv> ) . Nimelt peab nn hea õpetaja olema alati rahulik ning heas tujus . Ta ei lähe kunagi endast välja ega väljenda impulsiivseid tundeid . Ta on erapooletu ning objektiivne - hoolib kõigist õpilastest võrdselt . Samuti äratab ta huvi oma aine vastu - klass on alati vaikne , rahulik . Hea õpetaja ei unusta midagi ega eksi kunagi . Ta teab alati rohkem kui õpilased . Hea õpetaja on lojaalne kolleegidele , esindades klassis õpetajaskonna üldist arvamust , sõltumata oma sisetundest . Seega on ta üliinimene - targem , parem , täiuslikum kui kes iganes muu ( Gordon <arv> : <arv>-<arv> ) . <arv>ndail tähtsustusid haridusanalüüsi kontekstis üha enam komplekssed klassiruumi kvalitatiivuuringud ( Delamont <arv> ; Young <arv> ) - vaatluse alla võeti õpetajate rääkimis- , liikumistavad ja klassi mikrostruktuur ( Hargreaves <arv> : <arv> ) . <arv>ndail süveneti pedagoogilise tõhususe teemasse . N. L. Gage on selle valdkonna oluline autor , rõhutades haridusuuringute meta-analüüsi taset ( variõppekava , pedagoogiline eneserefleksioon , tulemuste evalvatsioon ) ( Gage <arv> ; Tuunainen <arv> : <arv> ) . Samal perioodil hakati analüüsima pedagoogiliste strateegiate mõistet - tähtsustusid direktiivsuse , sotsiaalsuse , neutraalsuse , õpilaste innustamise ja motiveerimise teemad . Rõhutati õpetaja rolli mitmekülgsust , kes - lisaks õpetamisele - peab klassis kujundama soodsat õhkkonda ning looma haaravaid õpisituatsioone : pedagoog pole pelgalt instruktsioonide andja , vaid pigem õpilaste motiveerija ( Hargreaves <arv> : <arv> ) . Nii ühiskond kui õpetajad ise on nõudmistelati seadnud küllalt kõrgele , mis reaalsetes koolioludes võib süvendada probleeme . Praktikas tuleks õpetajaameti ideaalpilti eristada empiirilisest . Vahel võib reaalsus ideaaliga küll kattuda , kuid enamasti mitte ( Viljanen <arv> : <arv> ) . Õpiõhkkond ei sõltu ainult õpetajast : pedagoogiline tõhusus on alati vähemalt kolme teguri - õpetaja , klassi ning olukorra - summa . Eduka õpetaja tööd analüüsides selgub , millised strateegiad tagavad paremaid tulemusi . Vaid harva leidub universaalseid meetodeid , mis viivad headele tulemustele igal juhul . Pädevale õpetajale on omane , et ta varieerib mitmeid strateegiaid , pannes õpilasi endid aktiivselt tööle ( Koskenniemi <arv> : <arv> ) . Flanders nimetab õppetööd selgete eesmärkidega strateegiliseks protsessiks , kus õpetaja rolliks on vähendada õpilaste sõltuvust pedgoogist . Seejuures võrdles ta " otseseid " ja " kaudseid " õpetajaid . Viimased pöörasid rohkem tähelepanu laste endi mõtetele , kasutades neid ideid ka õppetöös . " Kaudsete " õpetajate küsimused olid detailsemad , nad pühendasid vestlemisele rohkem aega kui otsesed " pedagoogid . Viimaste tundides esines tunduvalt enam distsipliiniprobleeme ; nende korraldused olid direktiivsemad ( " otseste " õpilased protestisid rohkem ) . " Kaudsed " õpetajad seevastu olid paindlikumad : nende mõjutusviisid varieerusid olukorriti , hinded selles klassis olid paremad ( Derner <arv> : <arv> ; Hargreaves <arv> : <arv> , <arv> ; Koskenniemi <arv> : <arv>-<arv> ) . Õpilase sõltuvusaste pedagoogist johtub nii õpetusstrateegiast kui ka õpetaja personaalsusest . Sõltumatusest võib rääkida , kui lapsed tajuvad , et nad toimivad iseseisvalt ( kuigi tööolukord on korraldatud õpetaja poolt ) , aga nad ei eelda , et õpetaja sekkub nende toimingutesse pidevalt . Kaudselt õpetav pedagoog on efektiivsem , kuna suhted sellises klassis on positiivsemad : õpetaja ning õpilase suhe on hea , kui sinna kuuluvad avatus ja ausus ; teise arvestamine ning lugupidamine ; probleemide delikaatne lahendamine ( Gordon <arv> : <arv> , <arv> ) . Kokkuvõtvalt fikseeris Flanders strateegilisi erinevusi järgmiselt : nn kaudne õpetaja aktsepteerib õpilase tundeid ( ei naeruväärista ) ; kiidab ning julgustab laste tegevust ; ta jutt on isikupärane ning ilmekas ( sagedased on kõnekäänud ning pingeid maandav huumor ) ; kasutab mitteverbaalset sõbralikku keelt ( julgustav noogutus , õlapatsutus tähenduses " jätka " ) ; arvestab õpilaste mõtteid/ideid ( kommenteerib või arendab neid edasi ) ; esitab vestlussetõmbavaid küsimusi ( millele lapsed meelsasti ka vastavad ) . Nn otsene õpetaja aga eelistab teadmisi ja fakte ; piirdub õpikutekstiga ; lastele sõna ei anna ; ta küsimused on valdavalt retoorilised ; jagab pidevalt korraldusi , käske ning kohustusi ( vaidlemine välistub ) ; kritiseerib autoritaarselt ja häbistavaltki ( Koskenniemi <arv> : <arv> ; Hargreaves <arv> : <arv> ; Lindgren , Suter <arv> : <arv> ) . Eelneva põhjal võib õpetajad tinglikult jaotada kahte gruppi : aktiviseerivateks ning passiivsust süvendavateks . Esimese strateegiaks on õpilaste initsiatiivi toetamine , aktiivsuse ning individuaalsuse tähtsustamine . Selline õpetaja kasutab emotsioone ja mõtteid töövahendina ; ta suudab õpilasi sihi suunas innustada . Teisel juhul tähtsustab pedagoog kontrolli , reegleid , ettekirjutusi . Vahel räägitakse kolmandastki õpetajatüübist - nn ülereageerijast , kes on valdavalt stereotüüpne - teatud käitumise ilmnedes saab laps püsiva nimetuse : probleemne , hea , aeglane vms ( Brophy , Good <arv> : <arv> ) . Eestis on õpetaja ja õpilaste suhteid analüüsitud aastakümneid - nt ühistegevuse ja suhtlemise rolli uuritakse meil juba <arv>. aastast alates . H. Liimetsa juhendamisel probleemi " Kollektiivi ja isiksuse interaktsioon " uurinud töögrupp viis teadurid kasvatuse kui interaktsiooni käsitluse juurde ( Orn <arv> : <arv> ) . H. Lahe uurimustest selgus , et õpetaja-õpilaste suhted sõltuvad nii õpilaste ootustest , õpetaja nõudmistest kui pedagoogiga suhtleva grupi struktuurist . Suhete kvaliteet tuleneb eeskätt õpetaja isiksusest . Interaktsiooni analüüsi meetodit kasutas Eestis esimesena keskkooli õppeprotsessi uurimisel E. Anton , kes fikseeris pedagoogilise verbaalse interaktsiooni tüüpe ning nende mõju õpilastele . Võrreldes autokraatset või domineerivat õpetajat demokraatliku või integratiivsega , oskavad viimased paremini suhelda , aktiviseerivad õpilaste mõttetegevust ning soodustavad nende verbaalset tegevust . Emotsioonide tasandilt rajas õpetaja ja õpilaste vaheliste suhete uurimustele teed V. Pinn , kelle sõnul on just elamuslikkus üheks põhiteguriks , mis loob õpetajas positiivse enesetunde , tõstab tema töömeeleolu ja reipust . Õpetaja emotsionaalne tasakaal sõltub interpersonaalsete suhete kvaliteedist ( Pedajas <arv> : <arv>-<arv> ) . Veel <arv>. sajandi lõpul tehtud uurimustes tõdeti ainekesksuse domineerimist õpetaja töös ( Miettinen <arv> : <arv> ) , kuigi efektiivsemaks osutub nn sotsiaal-integratiivne pedagoog , kes väärtustab laste initsiatiivi , suunab nende omaalgatust ning kasutab õppetöös laste senist elukogemust . Selline töömahukas ülesanne eeldab õpetajalt erinevate strateegiate valdamist ( Peter <arv> : <arv> ; Derner <arv> : <arv> ) , ning eneserefleksiooni . Üldistatult võib öelda , et ajalooliselt on kooliuuringutes siirdutud materjali kvantitatiivsetelt analüüsimeetoditelt kvalitatiivsemate suunas , kuivõrd seda eeldab komplitseeruvate probleemide mitmetasandilisus . Just sel põhjusel väärtustatakse käesoleva monograafia empiirika-osas haridustemaatika kvalitatiivset analüüsi . Siirdeühiskonna majanduslikud ja sotsiaalsed muutused on mõjutanud hariduselu : lisaks õpetamisele peavad nii kool kui õpetaja lahendama uusi ( ühiskonnast paratamatult kooli kanduvaid ) sotsiaalprobleeme . Samas pole Eesti õpetajaid selleks piisavalt ette valmistatud . Järjest ilmsem on vastuolu õpetajale esitatavate ootuste ja nõudmiste ning tema oskuste ja võimaluste vahel neid tulemuslikult käsitleda . Sellest lähtuvalt on käesoleva uurimistöö eesmärkideks : ( <arv> ) kirjeldada ja analüüsida ühiskonnast kooli kanduvate sotsiaalsete probleemide ( otsest ning kaudset ) ilmnemist kooliklassis ; ( <arv> ) kirjeldada pedagoogilisi töövõtteid ja toimetulekustrateegiaid , mida õpetajad kasutavad sotsiaalsete probleemidega toimetulekul ; ( <arv> ) empiirilistele uurimistulemustele ning teaduskirjandusele tuginedes töötada välja ettepanekud õpetajate kompetentsuse suurendamiseks sotsiaalsete küsimuste käsitlemisel koolis . Uurimisküsimused : Kasutatud meetod : <arv>. Millised probleemid raskendavad õpetaja tööd ? - Tavaklassis Maandatud e. põhistatud meetod - eriklassis <arv>. Kuidas tuleb õpetaja toime ? Haridusetnograafia - tavaklassis - eriklassis Joonis <arv>. Püstitatud uurimisküsimused ning meetodid vastuste leidmiseks . <arv>.<arv>. UURINGU MEETODID JA VALIM Viisin läbi kaks uuringut . Esimene oli suunatud kooliklassi jõudnud sotsiaalsete probleemide kaardistamisele . Analüüsimeetodina kasutasin juhtumikirjelduste põhistatud ehk maandatud ( grounded ) meetodit . Seejärel keskendusin probleemlaste klassile , kus nii probleemid kui lahendid esinevad kontsentreeritud kujul . Töö selle etapi eesmärgiks oli õpetaja toimetulekustrateegiate analüüs ; uurimismeetodiks oli haridusetnograafia , mis võimaldas süvenemist klassis ilmnevatesse probleemidesse ning lahendusvõtetesse . Uuring <arv> : kooliklassis ilmnevate probleemide kaardistus Selle uuringu eesmärgiks oli selgitada klassis ilmnevate probleemide paljusust . Meetodist . Õpetajate poolt kirja pandud juhtumikirjeldusi analüüsisin põhistatud ehk maandatud ehk grounded-meetodi abil . Selle omapäraks on juhtumite omavaheline võrdlus kuni materjali küllastumiseni : s.t iga järgnevat lugu võrreldakse eelmistega , fikseerides nüansse , mida varasemais ei esinenud ( Denzin <arv> : <arv> ; Raunio <arv> : <arv> ) . Materjali analüüsitakse süsteemselt lõik-lõigult ( või lause-lauselt ) . Oluline on teksti organiseerimine antud teema kontekstis aktuaalsetele märksõnadele vastavalt . Sarnased terminid rühmitatakse , seostatakse omavahel ning tõlgendatakse . Töö käigus toimub valiv kodeerimine ning ühise nimetaja leidmine ( Strauss <arv> : <arv> ) . Ring sulgub , kui arvestatavaid sõnumeid juurde ei tule - siis loetakse materjal küllastunuks ehk maandatuks . Teisisõnu on tegu juhtumitevahelise ühisosa leidmisega , mis õigustab end delikaatsemate teemade puhul , kuna ei kahjusta materjali algupära . Käesolevas töös analüüsitakse sel moel õpetajate poolt kirjeldatud probleemidega laste juhtumeid . Valim ja protseduur . Tallinna Pedagoogikaülikooli täienduskoolituse osakonnas parandusõpetaja tunnistust taotlevad kursuslased kirjeldavad lõputöös oma töökogemusi : analüüsitakse klassis ilmnevaid probleeme ning kasutatavate meetodite kasutegurit . Õpetajad said ülesande kirjeldada tavaklassi murelapsi - sotsiaalprobleemidele täiendavat tähelepanu pöörata ei palutud ( kuivõrd eesmärgiks oli kaardistada tegelikku olukorda klassis , mitte õpetajate tähelepanu suunata ) . <arv>. a esitas lõputöö <arv> õpetajat üle vabariigi nii suurtest linnakoolidest kui ka äärealade väikekoolidest ( sellega on tagatud ka geograafiline representatiivsus ) ( Leino <arv> : <arv> ) . Tõlgenduste usaldusväärsust suurendavad seigad : juhtumeid kirjeldasid õpetajad , kes tegelevad probleemlastega iga päev ; analüüsitava õpilasega on töötatud aastaid ; tuntakse ka lapse vanemaid , nende haridusteed , kodust olukorda ; oma järeldusi kinnitan tsitaatidega . Analüüsi käik . Õpetajate töökogemuste puhul huvitas mind : millega peab pedagoog lisaks õpetamisele tunnis tegelema ; milliste strateegiate abil tuleb ta toime ? Neile küsimustele vastust otsides toimisin järgmiselt : Õpetajate tekste korduvalt lugedes rühmitasin juhtumikirjeldused sisulise sarnasuse alusel . Domineerima jäi seitse tüüpteemat : hüperaktiivsus ; agressiivsus ; asotsiaalse pere laps ; muukeelne õpilane ; sotsiaalselt kohanematu ( tõrjutu ) ; aitaja väljastpoolt õpetajate tuba ( kooli raamatukogutädi ) ; laps , kes ei oska kaotada . Nendest tüüpjuhtumitest valisin välja põhjalikumalt koostatud tekstid , kus probleem oli avatud võimalikult mitmetahuliselt . Teisel lugemisringil keskendusin kirjutistele , mis tüüpjuhtumi alla ei mahtunud ( neid oli <arv> ) . Et igas töös oli sõnum , koostasin neist nn mosaiikteksti , mis sisaldas tähelepanekuid ülejäänud õpetajate strateegiatest . Grupis oli üks probleemlaste klassi juhataja ning tema töökogemust analüüsisin eraldi . On oluline lisada , et just selle õpetaja klassis viisin läbi haridusetnograafilise uuringu . Materjali sisulise analüüsi alguseks oli sõelale jäänud <arv> tüüpilisemat lugu , juhtumite mosaiik ning ühe probleemlaste klassi analüüs . Järgmiseks sisestasin tekstid arvutisse ja nummerdasin lõigud . Probleeme kirjeldavad märksõnad panin kursiivi , strateegilisi võtteid rõhutasin joonega . Nii ülevaatlikustasin mured ja lahendid ( Leino <arv> : <arv>-<arv> ) . Näide : Jaan ( <arv>a ) , kes õpib VI klassis . Lastevanemate koosolekul kurtis Jaani ema , et teised lapsed kiusavad tema poega . Asja uurides selgus , et hoopis Jaan ise peitis riietehoius teiste asju , see tuli välja ning poiss sai tüdrukutelt nuhelda . Jaanile tehti korraldus ise kõik emale ära rääkida . Seejärel polnud poisi ema paaril päeval poe juures näha : alati kui selgub , et Jaan on ise patune , ema oma nägu ei näita . Kui Jaani ema pole poe juures näha juba mõnda aega , hakkavad õpetajad arutama , et mida see poiss jälle tegi ( Leino <arv> : <arv> ) . Seejärel süvenesin probleemidesse ( s.t analüüsisin kursiivis sõnu ) : fikseerisin nähtusi , mis raskendavad tunni andmist . Kirjutasin välja märksõnu , millega õpetajad kirjeldasid probleeme oma töös . Rühmitades kujunesid neist kaks suuremat gruppi : otsesed õpiraskused ning käitumisega seonduv problemaatika . Strateegilistele probleemilahenditele ( ehk allakriipsutatud kategooriatele ) keskendudes fikseerisin õpetaja ametis ette tulevaid kohustusi : nähtus <arv> erinevat oskust , mida eeldab õpetajatöö klassis ( lisaks aine edastamisele ) . Lõpuks rühmitasin vajatavad pädevused kolme gruppi . Analüüsi tulemused on esitatud peatükis <arv>.<arv>.<arv>. Uuring <arv> : õpetaja sotsiaalpedagoogilised toimetulekustrateegiad . Selle uuringu eesmärgiks oli analüüsida õpetaja toimetulekuvõtteid nn eriklassis , kuna just seal kontsentreeruvad nii probleemid kui ka lahendid . Meetod . Kvalitatiivse meetodina on haridusetnograafia sotsiaalprobleemse valdkonna analüüsiks sobiv meetod ( Karabel , Halsey <arv> : <arv>-<arv> ) . Ethnos tähendab kreeka keeles rahvast , ajalooliselt kujunenud püsivat inimrühmitust , mille põhitunnuseks on ühine keel ja asula-ala ( ENE <arv> <arv> : <arv> ) . Ethnose kombinatsioon sõnaga graphic annabki termini " etnograafia " ( ethnographic ) , mille juured on kirjeldavas antropoloogias ( Vidich , Stanford <arv> : <arv> ) . Varem seostati etnograafe eeskätt uute rahvusrühmade avastamisega . Tänapäevane etnograafia aga huvitub läbiuuritud rahvuse vähemtuntud eluvaldkondadest , keskendudes näiteks sotsiaalsetele diskursustele ning esitades neid kõigile arusaadavas vormis ( Kincheloe , McLaren <arv> : <arv> ) . Uude keskkonda sisenedes uurib etnograaf sealset eluviisi : osaleb argirutiinides ning paneb nähtu/kuuldu kirja . Etnograafia sotsiaaluuringute meetodina kasutab mitmeid infoallikaid ( Pösö <arv> : <arv> ) : elu kaardistataksegi protsessina ning eesmärgiks on lisaks kirjeldusele ka tõlgendus ( Emerson jt <arv> : <arv> ) . Haridusetnograafid omakorda keskenduvad kooli varjatud tõdede avastamisele ( Gage <arv> : <arv> ) . Kuna kõik me oleme käinud koolis , on see institutsioon meile " liigagi tuttav " . Haridusetnograafi esmaülesandeks on näha kooli kõrvalt - et lähedane muutuks võõraks ja siin on küsimus " kuidas " parem kui " miks " ( Delamont <arv> : <arv> ; Thorne <arv> : <arv> ) . Eesmärgiks pole niivõrd tõe defineerimine kuivõrd erinevate tõdede avastamine . Protseduur . <arv>/<arv> . õ/a-l tutvusin koolidega , kus tegutses probleemlaste klass . Jälgisin tunde nelja gümnaasiumi erinevates klassides ning otsustasin keskenduda ühele Tallinna koolile , kuna : sealses probleemlaste klassis oli poisse ja tüdrukuid umbes pooleks ( mujal domineerisid poisid ) ; õpilaste vanus oli ühtlane ( õpetamismeetodite valik ei johtu laste ealistest iseärasustest ) ; koos töötatakse <arv>. klassist alates ( kujunenud on traditsioonid ) ; tegemist on magalarajooni tüüpkooliga , kus õpivad kõik piirkonna lapsed ( õpilaste tase seega sama ebaühtlane kui enamikes Eesti koolides ) ; klassijuhatajal on pedagoogilist staaži ligi <arv> aastat , mistõttu tema strateegiate kaardistus võib olla õpetlik . Lisaks tundide jälgimisele osalesin klassiõhtutel ; vestlesin laste ja õpetajatega . Praktiliselt toimus haridusetnograafiline osalusvaatlus nii , et tagapingis istudes fikseerisin tunnis toimuvat kirjalikult ja põhjalikult ( näide vaatlusprotokollist on esitatud lisas <arv> ) . Originaalmärkmeid tegin kaustikutesse ; samal õhtul sisestasin tekstid arvutisse . Haridusetnograafiline uuring neljas erinevas koolis kestis ligi <arv> tundi ( neist <arv> t ühes ning <arv> t ülejäänud <arv> koolis ) . Põhjalikult analüüsisin <arv> tunni kohta tehtud märkmeid ( peamiselt matemaatika , eesti keele , kirjanduse , ajaloo , loodusõpetuse tundide vaatlusprotokolle ) ; kõrvale jätsin protokollid , kus toimus pikk kontrolltöö ; samuti käsitöö ja tööõpetuse tunnid , mis toimusid poistel ja tüdrukutel eraldi ( tüdrukutel veel liitklassina koos aasta vanematega ) ; välja jätsin esimestel nädalatel vaadeldud tunnid , mil alles harjutasin meetodit ; samuti nende koolide tunnid , kus viibisin lühiajaliselt ( kui õpilased pole võõraga kohanenud , käituvad nad ebaharilikult hästi ) . Valim . <arv>/<arv> . õppeaastal alustas uuritavas gümnaasiumis tööd neli esimest ( <arv>-lapselist ) klassi . Siis kaotati üks paralleelklass ning jätkati kolmes klassis ( á <arv> last ) - mõned sattusid võõrkeele süvaklassi vastu tahtmist . Lastel kujunes alaväärsuskompleks . <arv>. klassiks leiti võimalus kolmest paralleelist moodustada taas neli , kusjuures üks klass koosneski õpiprobleemseist : uuritavasse klassi sattus <arv> last . Düsgraafikuid ja -lektikuid on <arv> , kes saavad logopeedilist abi algklassidest peale , <arv> lapsel on raskusi matemaatikaga ( mõned ei valda korrutustabelitki ) , haigeid lapsi on klassis <arv> , käitumishälvetega <arv>. Viiel lapsel on koduseks keeleks vene keel , mida peeti klassi komplekteerides piisavalt " probleemseks " näitajaks . Analüüsi käik ja tulemused on esitatud peatükis <arv>.<arv>.<arv>. Kui esimese uuringu eesmärgiks oli analüüsida sotsiaalseid probleeme tavaklassis , siis teise uuringu sihtrühmaks valisin nn. probleemlaste klassi . Eeldasin , et just sellises kollektiivis kontsentreeruvad nii probleemid kui lahendid , mis võimaldab õpetaja toimetulekustrateegiate rikkust paremini kaardistada . Nii haridusetnograafia kui põhistatud ehk maandatud ( grounded ) meetod on mõlemad rahvusvaheliselt aktsepteeritud materjali kvalitatiivse analüüsi meetodid , mille põhitõdesid omandasin Helsingi Ülikooli doktorikoolis . Uurimistulemustele tuginedes olen avaldanud kaks eelretsenseeritavat artiklit ( Leino , Lahelma <arv> ; Leino <arv> ) , mis kinnitavad nii valimi kui protseduuri vastavust rahvusvahelistele standarditele . <arv>.<arv>. UURIMISTULEMUSTE ANALÜÜS Järgnevalt esitan <arv>. ja <arv>. uuringu tulemused . Esmalt analüüsin ühiskonnast kooli kanduvate sotsiaalsete probleemide otsest ning kaudsemat mõju õpetaja tööle , seejärel keskendun sotsiaalpedagoogilistele toimetulekustrateegiatele . <arv>.<arv>.<arv>. UURING <arv> : KLASSIS ILMNEVATE PROBLEEMIDE KAARDISTUS Kuigi sotsiaalsetele teguritele täiendavat tähelepanu pöörata ei palutud , kirjeldasid pedagoogid oma töödes valdavalt mitteakadeemilisi muresid . Juhtumikirjelduste sisuanalüüsist ilmnenud järgnev probleemide rühm kinnitab seda väidet . Õpetajad nimetavad probleemseks järgmistele tunnustele vastavaid õpilasi . Tähelepanematu , agressiivne , hüsteeritseb , lõhub asju , räägib pidevalt , häälitseb omaette , itsitab tunnis , ettearvamatu reaktsiooniga , konfliktid õpetajatega , püsimatu - segab tundi , lohakas , suhtlemisprobleemne , ei tereta , õppevahendid on räpakad , kaaslaste poolt tõrjutud , lahkub koolist keset tunde , ei kannata kiitmist , nutab , kui ei oska , ebaadekvaatne enesehinnang , ropendab , varastab , kiusab teisi , sadistlik , terroriseerib väiksemaid , topib prahti lukuauku , sorib teiste asjades , otsib õpetajatega füüsilist kontakti , üliaeglane , elab oma maailmas , logopeedilised probleemid , rikub kooli reegleid , puudub palju , kinnine - ei suhtle kellegagi , pidevalt kaotab asju , ei allu korraldustele ega tööta kaasa , väsib ruttu , vastab vaid ühesõnaliselt , parandusõppesse ei tule , valetab , teistest oluliselt andekam - rikub korda igavusest ; Laps on sünnitraumaga , emal esines raseduspatoloogia , lapsel on mitmeid meditsiinilisi probleeme , käeline tegevus nõrk , kardab kooli , neurootiline , arengupeetusega , millalgi esines ajutrauma , halb mälu , lugemiskartus , füüsiliselt nõrk , pidurdusprotsessid arenemata , probleeme nägemise ning kuulmisega , ilmneb kleptomaaniat ; Peale kooli laps hulgub kampades , suitsetab , varastab , on põhjustanud tulekahjusid , on sattunud politseisse . Öö läbi on arvuti taga või vaatab televiisorit ; Vanematel napib kas aega , raha või tööd , kodus ilmneb probleeme alkoholiga , esineb perevägivalda , vanemad ei oska/taha last aidata , laps on kooliks ette valmistamata , kodu ei toeta kooli , sotsiaalne tegelematus , kehvad elutingimused kodus - laps on hoolitsemata välimusega , alatoidetud , ei tunne lauakombeid , laps ei allu vanematele , ema on ülihoolitsev , laps on sageli öösiti üksi kodus . Õigekiri lonkab , esineb lugemisraskust , sõnavara on puudulik , laps ei tööta kaasa , probleemid matemaatikas , lüngad teadmistes , iseseisvalt ei oska töötada , kakskeelsusest tulenevad õpiraskused , kodutööd tegemata , puudulikud hinded , kordab klassi , õpitulemustest ei huvitu . ( Koond õpetajate juhtumikirjeldustest ( Leino <arv> : <arv>-<arv> ) ) Väärib märkimist , et tavaklassi õpetajate kirjeldatud mured olid valdavalt mitteakadeemilised . Seega pole probleemide paljususe kontekstis põhjust üldhariduskoolide tava- ega eriklasse eristada . Järgnev ühe klassi süvendatud analüüs täpsustab probleemide olemust ning õpetaja toimetulekustrateegiaid - just nn eriklassis kontsentreeruvad nii probleemid kui lahendid . <arv>.<arv>.<arv>.<arv>. SOTSIAALSETE PROBLEEMIDE OTSENE MÕJU ÕPETAJA TÖÖLE Ühiskonnas ilmnevad sotsiaalsed probleemid mõjutavad koolitööd mitmeti . Näiteks on õpetaja sunnitud mõnele lapsele osutama otsest materiaalset abi : ostma oma raha eest vihikuid , paberit , malli vms , kuna vastasel juhul ei tööta laps tunnis kaasa ning siis kannatab juba terve klass . Õ : " Aga miks teil paberit kaasas pole ? Kas jälle mina pean andma ? Eile käisin Mauruse poes ja ostsin jälle teile paberit - üle <arv> krooni läks . Vahel võiksite ikka ise ka paberit tuua . " ( Haridusetnograafiline vaatlusprotokoll ( VP ) nr. <arv> ) Õ : " Kas õpetaja peab minema poodi ja ostma mallid kõigile ? " Õpetaja läheb tahapinki istuma ( see on tavaliselt solvumise märk ) . " Ma olen teie vanematele öelnud , et ma pole varem näinud klassi , kel pole õppevahendeid kaasas ega olemaski ! Olen <arv> korda rääkinud ja rohkem end süüdi ei tunne . " ( VP nr. <arv> ) Õ : " Sass , räägi oma emaga , kas <arv>.- töövihiku eest on tõesti nii suur summa , et sa seda makstud ei saa ? Kas ma pean tõesti jälle ise maksma ? " ( VP nr. <arv> ) Kodune olukord mõjutab õppetöö kulgu ka õpiülesannete osas . Näiteks peab õpetaja pidevalt arvestama , millised on kodutööde tegemise võimalused . Õ : " Tõstke käsi , kellel on kodus Õigekeelsuse sõnaraamat ? " <arv> kätt . Õ : " No siis ma ei saagi teile päris võõraid sõnu koju anda . " ( VP nr. <arv> ) Õ : " Kas mõni laps on nii hädas , et tal pole värvipliiatseid ? Ma võin anda . " ( VP nr. <arv> ) Perede rahaline seis mõjutab klassi ühisüritusi . Esimene läbirääkimiste voor ( nt ekskursiooni asjus ) keskendub tavaliselt teemale : kuhu teoreetiliselt võiks minna ( s.t millistest rahalistest raamidest üldse jutt käib ) . Vaadeldud klassis kestis see etapp paar kuud . Peale otsustamist saabub rahakogumisperiood , mis omakorda ei suju valutult . Juhtub , et siingi peab pedagoog oma napist palgast sponsorit mängima . Õpetaja maksis kinni ühe lapse ekskursiooni teletorni . Mõnele tegi seal ka jäätise välja . ( Intervjuust õpetajaga ( IÕ ) ) Õpetaja ise ostis oma raha eest Liile ( ja mõnele teiselegi ) toiduasju , et nemadki saaksid klassiõhtul midagi lauale panna . ( IÕ ) Õppetööd häirib ka laste silmaringi piiratus - raske on arendada tunnis diskussiooni , kui noore inimese elukogemus piirdub kooli ning ( sotsiaalprobleemse ) koduga . Õ : " Kas teiega kodus üldse millestki räägitakse ? Mis iganes teemat ma teiega alustan - keegi ei arutle midagi . " ( VP nr. <arv> ) Sotsiaalprobleemid mõjutavad õpetaja igapäevatööd mitmeti ning intensiivselt . Ja kuigi laste kognitiivne areng ning õpiedukus koolis sõltuvad nii sotsiaalmajanduslikust staatusest kui ka vanemate haridustasemest , mõjutab neid siiski rohkem koduse stimulatsiooni ulatus ja iseloom ( Lindgren , Suter <arv> : <arv> ) . Lisaks eeltoodule peab pedagoog arvestama mitmetes peredes domineerivat probleemset nädalarütmi - suuremaid raskusi on just esmaspäevadega . Õpetaja : " No jälle olete rütmist väljas , peale nädalavahetust ! " ( Üks poiss näiteks käib emaga nädalalõpu tantsulaagrites kaasas - ja seal juuakse . ) ( VP nr. <arv> ) Ivan ei tööta kaasa , lobiseb . Õ : " Mul on sust väga kahju . Ütle , kas sa ka esmaspäeva hommikul ei suuda tähelepanu koondada ? " ( VP nr. <arv> ) Õ : " Mina ikka arvasin , et nädalavahetus on see aeg , kui lapsed saavad vanematega end tühjaks rääkida . Aga meil on vastupidi . Esmaspäeviti kõigi suud lobisevad . " ( VP nr. <arv> ) Raskete esmaspäevade seos sotsiaalsete probleemidega ilmneb järgmisest : Õpetaja helistas nädalavahetusel Ivanile koju . Poiss ütles , et isa on purjus - joob sõpradega . Ja et ema pole kodus , põetab vähihaiget vanaema . ( IÕ ) Sellest episoodist ilmneb , et Ivan on hooletusse jäetud laps . Veelgi enam - kodust kasvatust asendab antisotsialiseerimine : poiss peab joomist normaalseks , kuna isa purjusolekut ta enam isegi ei varja . Veel selgub tsitaadist , et õpetaja on sunnitud tööga tegelema ka nädalavahetustel . Sotsiaaltöise valdkonna alla paigutub veel rahaliste toetuste taotlemine , mida tavaliselt teeb just klassijuhataja . Rahaküsimisele eelneb õpilase taustaga tutvumine - nii üks kui teine on tegevused , mis võtavad aega , eeldades lisatööd . Anto pere on rahahädas . Õpetaja organiseeris neile <arv> krooni toetust . ( IÕ ) Tasuta söömise võimalust vähendati koolis poole võrra . Õ : " Vaatan , kust juurde saan . " ( VP nr. <arv> ) Õpetaja on huvitatud , et laste kõhud ikka täis oleks ( vastasel juhul muutub õpilane närviliseks ning segab tundi ) . Veel mõjutavad õppetööd laste kodutaustast tulenevad harjumused . Õpetaja riidleb Ivaniga - poiss otsa ei vaata , lõpuks keerab hoopis selja . Õ : " Ivan , sa kasutad ära oma kodust olukorda ( vanaema on suremas ) . " ( VP nr. <arv> ) ( Õpetaja kommentaar vahetunnis : Ivani isa on vangivalvur . Poisil on pidevalt tige nägu , käitub üleolevalt - et mis sa mulle teha saad . Südames ta paha pole , aga kodus on mingi pinge . ) Õ : " Kai käib kõiki kallistamas - no oma õpetajat veel , OK . Aga majandusjuhatajat ja kõiki teisi ka . Ja <arv>. klassist alates - see pole normaalne . On ta energiavampiir või ? Miks teda kodus piisavalt ei kallistata ? " ( IÕ ) Psühhiaater võttis Alo tasuta ravile - öeldi , et sellist poissi pole nad veel näinud . Õ : " Ta on poiss , kes saab konfliktidest jõudu . " Alo ise ka tunnistab , et ei saa tüli norimata ollagi . ( IÕ ) Harvad pole juhtumid , mil just õpetaja peab probleemset peret nõustama ( kohati ainuisikuliselt ) . Alol on veel see probleem , et emaga elab ta koos vaid viimased <arv>/<arv> aastat - tänu klassijuhataja jõupingutustele . Varem kasvas poiss vanaema juures . Kõiki joonistusi ja töid tahab poiss nüüd ikka oma emale näidata . Õ : " Poiss on andekas , aga kui terve raseduse aja ema teda vihkas , siis pole ime , et poiss ise vihkab nüüd tervet maailma . " ( IÕ ) Seega eeldab probleemidega toimetulek õpetajalt nii nõustaja kui terapeudi oskusi . Veel peab pedagoog vanematele meelde tuletama nende kodanikukohustusi : Õ : " Poiste emad imestavad - miks tuleb last kodus õppimises aidata ? " ( IÕ ) Paradoksaalselt võib koduprobleemidest õppetöös vahel kasu olla : Kai on tundides alati aktiivne - talle meeldib koolis käia , sest siin saab ta olla laps . Paraku on kodune majapidamine täiesti Kai õlgadel - tüdruk käib poes , teeb süüa , koristab . Õppimine on selle kõrval lausa nauding , mida laps ka välja näitab . ( IÕ ) Õpetaja jaoks ei piirdu probleemide lahendamine koolipäevaga : Õ : " Ivan , mis kellani su ema tööl on ? " Poiss ei tea . Õ : " Hästi , ma lähen täna ise turule ja räägin temaga . " ( Ivani ema oli töötu , isa teenib vangivalvurina <arv> krooni kuus . Ema sai lõpuks turule tööle , aga kui õpetaja sinna rääkima läheb , siis ema kardab , et ülemus näeb , et ta ei tööta , vaid lobiseb - seega on isegi seal raske rahulikult vestelda . ) ( VP nr. <arv> ) Õ : " Mul on lihtsalt nii hea süda , et ka laupäeviti käin koolis tööd tegemas . Kes tahab abi , võib siia tulla . " ( VP nr. <arv> ) Lisaks otsestele sotsiaalsetele probleemidele raskendavad koolitööd konfliktid kooli ( variõppekavaliste ) eesmärkide ning laste sotsiaalsest taustast johtuvate käitumisharjumuste vahel . Neid võib nimetada sotsiaalprobleemide kaudseks ilmnemiseks klassis ( ehk sotsialiseerumisraskusteks ) . <arv>.<arv>.<arv>.<arv>. SOTSIAALSETE PROBLEEMIDE KAUDNE ILMNEMINE KLASSIS : ÕPETAJA KODUKASVATUSE KORVAJANA Sotsiaalseid probleeme analüüsitakse tavaliselt kahest perspektiivist - kas ühiskonna struktuuri või indiviidi käitumise seisukohalt ( Mäntysaari <arv> : <arv> ) . Käesolevas peatükis lähtutakse oletusest , et ühiskondlikud probleemid ( vt ptk <arv> ) mõjutavad õpilaste käitumist klassis . Vastavaid empiirilisi järeldusi kinnitavad lisaks haridusetnograafilistele märkmetele tsitaadid õpetajate juhtumikirjeldustest . Probleemidega lapse kontekstis ei saa pere mõju alahinnata : kool võib anda endast parima , kuid kui kodus domineerivad teised väärtused , on õpetaja jõuetu ( Laajus <arv> : <arv> ) . Väidetavalt koolieduks vajatav kultuurkapital jaguneb ühiskonnas ebavõrdselt ( Kekkonen <arv> : <arv> ; Liljander <arv> : <arv> ) . Üldiselt orienteerub tänapäeva koolisüsteem keskklassi vajadustele ( Lindgren , Suter <arv> : <arv> ) - P. Bourdieu seostab kooliedu kultuuriga , täpsemalt keele ja elamise põhimõtetega ( Bourdieu , Wacquant <arv> ) . Näiteks õpilane , kes ei suuda oma kogemusi väljendada sõnades ega sõnu üle kanda praktikasse , satub õppe-kasvatussituatsioonides raskustesse ( Lindgren , Suter <arv> : <arv> ) . Pedagoogide sõnul tuleb mõned lapsed eelnevalt rääkima õpetada - alles siis saab alustada tegeliku tööga . Probleem on selles , et sageli erineb laste kodune keel koolis aktsepteeritavast oluliselt . Tiit tahab saada " sihukest head tööd " . Õpetaja parandab : " Niisugust . " ( VP nr. <arv> ) Anto : " Robinson sai hakkama igasuguste asjadega . " Õpetaja parandab : " Mitmesuguste asjadega . " ( VP nr. <arv> ) Rein : " Minu vastus on sihuke . " Õ : " Jälle sihuke ! " ( VP nr. <arv> ) Teravamad konfliktid koolis tekivad ebatsensuursete sõnade baasil : Õ : " Jääme ikka tsensuuri raamidesse ! Ma vist kuulsin ühte sellist sõna , mida ma kuulda ei soovi . " ( VP nr. <arv> ) Kaido kirjutas rumala sõna . Ivan ütles selle ka välja . Õ : " Pole midagi teha , kui mõni on pärit peredest , kus käitumiskultuuri ei tähtsustata . " ( VP nr. <arv> ) Alo nimetas Reinu valimatu sõnaga . Õpetaja sekkub ruttu : " Ära pane tähele , las ta räägib -vaatame , kaua ta veel esineb . " ( VP nr. <arv> ) Õ : " Enesekasvatus on see , et mis sülg suhu toob , ei saa kohe välja öelda . " ( VP nr. <arv> ) Eeltoodut võib nimetada ühiskonna diferentseerumisest tulenevate pingete väljundiks . Et kooli üheks funktsiooniks on sotsialiseerimine , peab õpetaja ( variõppekava kaudu ) ühtlustama nii laste sõnavara kui käitumist . Tugevamatest kodudest pärit lapsed on seejuures eelisolukorras . Tööjõu hierarhiline jagunemine ühiskonnas eri väärtustega positsioonideks kinnitab , et akadeemilise valmidusega lapsed saavad koolis edumaa : sotsiaalne kapital muutub ebavõrdseks hariduskapitaliks ( Willis <arv> : <arv> ; Bourdieu , Wacquant <arv> ) . Mõlemad vanemad õppisid omal ajal ise väga kesiselt ning suhtuvad nüüd kooli antipaatiaga . ( Juhtumikirjeldus ( JK ) nr. <arv> ) Kahjuks ei läinud Avo emal äriga hästi - tekkis võlgu ning juriidilisi probleeme . Viimases hädas läksid ema ja poeg elama ema õe juurde " punkrisse " . ( JK nr. <arv> ) Et laps on kodu peegel , ilmnevad perede käitumisharjumused koolis . Mis on tavaline ühes klassis , pole seda mõnes teises kollektiivis . Normatiivseid erinevusi esineb isegi väikeses kollektiivis . Rein : " Näe , prussakas ! " Poiss jookseb klassi ette ning astub sellele peale , kuigi omal olid jalas vaid sokid . Võtab tarakani laiba uhkelt kahe sõrme vahele ning viib prügikasti . Alo : " Sokis , vastik mees , segane oled või ? Käsi ei pesegi või ? " Rein läheb tagasi kraani juurde käsi pesema . ( VP nr. <arv> ) Rein läheb klassist välja , uks paugub.Õ : " No kuulge , kas te kodus ka nii paugutate ? See uks on juba päris ära lagunenud . " Alo : " Jah , täpselt nii me paugutamegi . " ( VP nr. <arv> ) Õpetaja korvab kodukasvatuse puudujääke mitmel tasandil , mis kõik raskendab täiendavalt pedagoogi tööd . Näiteks võib tunnis tekkida arusaamatusi seoses söömis- ja joomisharjumustega : Simo sööb , samaaegselt tooliga kõõludes . Õpetaja palub enne vastamist ikka suu tühjaks süüa . ( VP nr. <arv> ) Riho vastab mäludes . Õ : " Näts võta suust välja ! " ( VP nr. <arv> ) Õ : " Söö palun oma suu tühjaks . Tunnis me ei söö , eks ole ! " ( VP nr. <arv> ) Rein käib <arv> korda tunni jooksul WC-s , tuleb tagasi ning läheb kohe klassi ette kraanist jooma , joob otse suuga . Ka Ivan käib ise keset tundi otse kraanist vett joomas . Õ : " Kas siis nii tehakse ? " ( VP nr. <arv> ) Lisaks kodukultuuri võimalikule probleemsele mõjule esineb konflikte noortemoe kontekstis : Õpetaja poistele : " Kas teil on täid peas , et tunnis alati mütsi kannate ? " ( VP nr. <arv> ) Õ : " Miks te istute klassis , joped seljas ? Üleriiete koht on teatavasti garderoobis ! " ( VP nr. <arv> ) Õpetaja roll on komplitseeritud : ühelt poolt kooli ametlikud eesmärgid , teisalt kodupingete kandumine kooli ( sotsiaalprobleemide ohvritena vaadeldavad õpilased ) . Kahe tule vahel on ka lapsed ise : kooli ootused contra vanemate võimalused ning toetamisvalmidus . Sama kehtib vanemate kohta : haridusinstitutsionaalsed nõuded elumurede kiuste . Majanduslik ebakindlus tekitab kaitsetust , hirme ja muresid kõigis vanuseastmeis . Peredes , kus tööd ja muret on rohkem kui rõõmu , eelistatakse meetodeid , mis loovad korra majja hetkega - kasvatus on seal autoritaarsem ning vägivaldsem ( Laine <arv> : <arv> ; Allardt , Littunen <arv> : <arv> ) . Agne pärineb kasuisaga perest . <arv> last kasvasid omapäi - ema pani nad luku taha , kui tööle läks . Kodu on must ja räpane , lapsed põevad tähelepanudefitsiiti ( emale on kasuisa tähtsam ) . Kooli suhtub ema tõrjuvalt , aga halva hinde puhul karistab - annab peksa . ( JK nr. <arv> ) Kui keskklassi vanemad püüavad väärkäitumise põhjusi üldiselt mõista ( enne kui otsustavad karistusvajaduse üle ) , siis toimetulekupiiri-peredes on distsiplineerimine pigem järsk ning prognoosimatu ( Lindgren , Suter <arv> : <arv> ) . Agressiivselt käitudes maandab täiskasvanu eeskätt omi pingeid , teavitades last ühtlasi sellest , et teisele liiga tegemine on õigustatud ning normaalne - rangete karistuste nõudja korvab sellega eeskätt enda ahistust ( Tulva <arv> : <arv> ; Hämäläinen <arv> : <arv> ; Allardt , Littunen <arv> : <arv> ) . Õpetaja peab sellega arvestama - näiteks hindeid pannes , vastasel juhul käivitab ta uue sündmusteahela : Hinnet " <arv> " võttis poiss väga raskelt - selgus , et hirmu taga on isa . ( JK nr. <arv> ) Kuidas panna halba hinnet nii , et keegi ei kannataks ? Üldiselt on lastel kalduvus vanemate vastuoluliste nõuete risttule alla jäädagi - probleemid süvenevad , kuni muututakse patsiendiks ( Laajus <arv> : <arv> ) . Õ : " Püüdsin taastada usaldust , kuid sõna " kodu " kuuldes tõmbus Ahti taas endasse . " Probleemide süvenedes läks poiss psühhiaatriahaiglasse uuringutele , kust ta saadeti abikooli . ( JK nr. <arv> ) Kooliprobleemide juuri seostatakse kasvukeskkonnaga : ühed lapsed leiavad oma impulssidele sotsiaalseid , teised asotsiaalseid väljundeid . Erinevus ei sõltu instinktide olemusest ega tugevusest , vaid nende väljaelamise viisist , seesmisest tsensuurist ( Hägglund <arv> ) . Veronika isa on äkilise loomuga , mistõttu laps keeldub koos temaga õppimast ( kui tüdruk ei oska , järgneb füüsiline karistus ) . Ja tüdrukule ei meeldi , et ema kiidab vaid koera . ( JK nr. <arv> ) Muutunud pererolli , riikliku sotsiaalse interventsiooni ning kulutustele orienteerituse tagajärjeks on eriline nartsissism , mis varasemaga võrreldes on iseendast ja oma soovidest küll teadlikum , aga ka haavatavam ja tundlikum . Nartsissism on kujunenud probleemiks : ennast armastatakse liiga vähe ning noortel on üha raskem soodsat minapilti luua ( Aittola <arv> : <arv> ) . Koolipoolset tuge vajavad eelkõige need lapsed ja vanemad , kes ei suuda endasse omal jõul kindlust sisendada ( Talts <arv> : <arv> ) . Enesehinnangu toetamisele on otseselt suunatud sotsiaalpedagoogiline innustamine - just seda strateegiat kasutati vaadeldud tundides . Innustamise tõhusust sotsiaalsete pädevuste edendamise kontekstis avatakse õpetaja toimetulekustrateegiaid käsitlevas peatükis ( <arv>.<arv>.<arv> ) . Siirdeühiskonnas muutub õpetaja üha enam kodukasvatuse korvajaks - lapsed hindavad õpetajat , kes hoolib . Just reeglite kehtestamine ning piiride seadmise oskus suurendab laste respekti pedagoogi suhtes . Et klassielu kindlamini rööbastesse seada , kujundab õpetaja traditsioone , seades sisse oma klassi reegleid : Õ : " Sa tead , meil on selline komme , et kui on midagi öeldud , peab vihik kaasas olema . " ( VP nr. <arv> ) Õpetaja annab Enele kattepaberita vihiku tagasi . Õ : " Seda mina vastu ei võta , enne kui on korda tehtud . " ( VP nr. <arv> ) Reeglite juurutamine koolis on seda olulisem , mida vähem neid tähtsustatakse kodudes . Lapsed vajavad raame - see süvendab turvalisust . Kui neid ei kehtesta vanemad , suureneb õpetaja vastutus . Tõhususe ning arusaadavuse huvides seostab õpetaja kehtestatavaid norme tegeliku eluga väljaspool kooli . Õ : " Isegi kui olete üksi , peab teie kodu olema korras ja puhas , sest see rahustab nagu muusika . Ja õpilase visiitkaardiks on just vihikud ning päevikud . " ( VP nr. <arv> ) Lisaks korvab õpetaja kodukasvatust igapäevastes asjades : Õpetaja läheb Ivani kõrvale istuma , vaatab talle silma : " Võta palun oma kommipaber maast ära ! " ( VP nr. <arv> ) Ivan mõistab , et kuigi ta kodus võib ehk prahti maha visata , siis avalikes kohtades see normiks ei ole : õpetaja etendab ema rolli . Rõhutamaks hoolimist ning vahetut suhet lastesse , viitab õpetaja ka enda isikule : Õ : " See oleks õpetajale tõeline sünnipäevakink , kui ta näeks , et ükski vanem on teie tööle kaasa aidanud . " ( VP nr. <arv> ) Eelnevast selgub , et sotsiaalprobleemid mõjutavad õpetaja tööd laste käitumise kaudu : klassis tuleb lahendada näiteks päritolu ning koduse kasvatusega ( või selle puudumisega ) seonduvaid konflikte . Sageli põhjustab kooliprobleemset käitumist koduraskuste taluvuspiiri ületamine ( Lindgren , Suter <arv> : <arv> ) . Ei lapsed ega pedagoog pole kujunenud situatsioonis süüdi - ometi on õpetaja sunnitud ( riikliku koolikohustuse ning üldise töörahu huvides ) olukorda reguleerima . <arv>.<arv>.<arv>.<arv>. SOTSIAALSED PROBLEEMID TAKISTAVAD SOTSIALISEERUMIST Kooli üks olulisi ülesandeid on laste sotsialiseerimine , mistõttu õpetaja peab riikliku õppekava nõuete kõrval hoolitsema ka variõppekavaliste reeglite täitmise eest ( vt p <arv>.<arv> ) . Veelgi enam - juba Diesterwegist ning Pestalozzist alates on sotsiaalprobleeme peetud sotsialiseerimise puudujäägiks , mille eest vastutab eeskätt õpetaja ( Lorenz <arv> : <arv>-<arv> ) . Foucault'le ( Foucault <arv> ; Foucault <arv> ) tuginedes peetakse koolis oluliseks aja- , hääle- ning koharaame . Nende kehtestamine eeldab pedagoogilt lisatööd , kuna see tähendab kodukasvatuse korvamist . Kooli kanduvad sotsiaalsed probleemid takistavad õpilaste sotsialiseerumist mitmeti . Järgnevalt analüüsin õpetaja tööd raskendavaid faktoreid antud kontekstis . Ajaraamide roll . Õpetajate sõnul on probleemne selline laps , kes " hilineb kooli ; puudub põhjuseta ; kel pole ajataju ; kes teeb mitu pahandust lühikese aja jooksul ; jätab töö pooleli " . Poiss hakkas palju puuduma , sageli jõudis kooli alles <arv>.-<arv>. tunniks . ( JK nr. <arv> ) Algasid sissemagamised . Hea seegi , et ärgates tuli poiss alati kooli - vahel küll alles viimaseks tunniks . ( JK nr. <arv> ) Probleemide tekkides kõndis ta lihtsalt minema - jättis asjadki kooli . ( JK nr. <arv> ) Seega taunitakse koolis kronoloogiliste raamide eirajat : norm on teha teatud ajal teatud asju ning selles osas teistest mitte erineda . Õpetaja manitses ajaraamidest kinni pidama - ajamõõde osutus oluliseks lapse kvaliteedi näitajaks : Õ : " Kes nii aegluubis jätkab , see küll hätta jääb . " ( VP nr. <arv> ) Õ : " Peab suruma teile kiirust , muidu jääte hätta . " ( VP nr. <arv> ) Õ : " Palun , Raul , tule tahvli juurde . Võta tempot juurde . Meil on väärtuslikud <arv> minutit raisku läinud ! " ( VP nr. <arv> ) Õpetaja sosistab : " Alo , hakka lugema , sa jääd muidu ajahätta ! " ( VP nr. <arv> ) Ajaraamide ületajat võib pidada mõnes mõttes õppevahendiks , kelle abil süvendatakse normiteadlikkust terves klassis : Ivan hilineb , tahab kohale minna . Õpetaja saadab ta tagasi välja : " Mine tagasi ja tule uuesti sisse , nagu meie koolis kombeks . " Poiss läheb ning siseneb uuesti : " Palun vabandust , et hilinesin ! " ( VP nr. <arv> ) Koolis tuleb standardile vastata igas mõttes : Õ : " Sul pole jälle ülesannet tehtud , Ivan ! " Ivan : " On küll - ühe tegin . " Õ : " Üks on liiga vähe , sul peab olema nagu teistel , terve ülesanne . " ( VP nr. <arv> ) Keskmisest erinev ( liiga kiire või aeglane laps ) pälvib koolis hukkamõistu . Soovitavalt töötab kogu klass ikka ühes tempos . Ja kui mitte , võetakse abinõud tarvitusele : Õ : " Aga kiiremini , sa oled nagu aegluubis . " Alo : " Ta ongi aegluubis . " Õ : " Ei ole . " Alo : " On küll . " Õ : " No siis me paneme talle energiat sisse . " ( VP nr. <arv> ) Olemaks nn normaalne , tuleb keskmise töötempoga sammu pidada . Kronoloogiliselt erilistele peab õpetaja täiendavalt korraldusi andma , mis on lisatöö ning viitab lapse probleemsusele . Kunstiõpetuses tuli lõigata värvilist paberit ning neid elemente oma tööle liimida . Ants aga lõikas ja liimis läbisegi , siis hoopis joonistas ( kuigi õpetaja oli tööde järjekorra täpselt ette andnud ) . ( JK nr. <arv> ) Verbaalsed raamid . Lisaks ajaraamide ületamisele pälvib koolis hukkamõistu sobimatu verbaalsus . Probleemseks nimetatakse last , kes ropendab ; räägib valjult ja pahatahtlikult üle klassi - solvab kaaslasi ; teeb kummalisi häälitsusi ; räägib ohjeldamatult ; õpetajaga suheldes ei vaata silma , vaid põrandale ; muutub närviliseks , kui keegi tema poole pöördub ; hoidub seinte lähedusse ja räägib omaette ; suuliselt ei vasta ; on kinnine ja passiivne - temaga kontakteeruda on raske ; suhtlemisprobleemne ; räägib õpetajale vastu ; vastab ühesõnaliselt ei või jah . Õpetaja korvab kodukasvatust lastele elementaarseid käitumisreegleid õpetades ( nt. teiste jutule pole viisakas vahele rääkida ) . Õ : " Ükski laps ei saa müras õppida . Palun vaikust . " ( VP nr. <arv> ) Õ : " Aga Ivan pole viisakas . " ( Poiss räägib juttu ) . ( VP nr. <arv> ) Õpetaja reageerib verbaalsele probleemile võimaluse korral profülaktiliselt : Õ : " Täna räägime temperamendist . " Kadi tõstab käe . Õ : " Mina lõpetan enne , siis sina jätkad . " ( VP nr. <arv> ) Alo provotseerib Raini : " Dobroje utro " . Õ : " Rain , ära vasta . " ( VP nr. <arv> ) Alo üritab Antoga üle õla rääkida - õpetaja läheb ta juurde ning ütleb : " Ära ahvatle ! " ( VP nr. <arv> ) Tavaliselt on kiire sekkumine edu pant , mistõttu õpetaja jälgis valvsalt , et olukord ei väljuks kontrolli alt , vaid võimalik konflikt laheneks aegsasti . Kriisikollete märkamine eeldas peent vaistu : Õpetaja kirjutab midagi tahvlile . Lärm . Ümber pööramata ütleb pedagoog : " Aga ma kuulen , et keegi sahistab . " ( VP nr. <arv> ) Õpetaja on seljaga klassi poole , kirjutab ülesannet tahvlile . Keerab ümber : " Kes see räägib kogu aeg ? Tahvel on vaba , kriit ka - võite tulla kirjutama . " ( VP nr. <arv> ) Juhul kui keegi astub piiridest üle , üritab õpetaja viimast sõna ikka endale jätta : Poiss vastas kohalt , kätt tõstmata . Õpetaja osutab temale - annab talle nn tagantjärgi sõna . ( VP nr. <arv> ) See on sügava tähendusega seik - õpetaja teavitab ( kasvõi hilinenult ) , et isetegevust tema klassis ei sallita . Lisaks nõuab pedagoog enda suhtes respekti igas mõttes - reeglite osas allahindlust ei tehta : Õ : " Minu tunnis ei räägita kooris ! " ( VP nr. <arv> ) Rein vastab kätt tõstmata . Õ : " Ma ei tea , kas selline asi on teil lubatud mõnes tunnis ? Mina seda küll ei salli . " ( VP nr. <arv> ) Õ : " Meie klassi kord on selline , et kui on sumin , siis ei vastata . " ( VP nr. <arv> ) Lobisemisele reageerib õpetaja mitmel moel : Kaks poissi lobisevad . Õpetaja hakkab sosistama , siis vaikib ning ootab , kuni poisid oma jutud ära räägivad . Õ : " Nii : nüüd õpetaja võib ka edasi rääkida . " ( VP nr. <arv> ) Alo seletab pidevalt midagi . Õpetaja läheb ta laua juurde , vaatab silma : " Alo , kas leppisime kokku ? " ( VP nr. <arv> ) Üldiselt domineeris rahulik reaktsioon - õpetaja ei läinud kergesti endast välja . Sageli viitas õpetaja varasematele kokkulepetele , kuigi tegelikult polnud keegi kellegagi kokku leppinud . Aga see mõjus . Sõna " kokkulepe " viitab partnerlusele , võrdsusele - selleks korraks korrarikkumine lakkas . Samas oli tähelepanuväärne , et vahel karistatakse lobisemise eest hoopis tööga : Kaks tüdrukut lobisevad . Õpetaja läheb nende juurde , koputab pastakaga lauale . Kutsub ühe tahvli juurde . ( VP nr. <arv> ) Ivan ja Alo lobisevad . Õpetaja küsib Ivani . See tõuseb püsti , vastata ei oska . Õ : " Ivan demonstreerib kohe veerandi algul oma käitumist . Ivan , ma annan sulle sõna - kuidas me edasi läheme ? " Vaikus . ( VP nr. <arv> ) Sellise võtte üheks eesmärgiks oli panna last mõtlema : kas sa tõesti oled nii tark , et võid õpetaja juttu mitte kuulata ? ! Kui leebed meetodid enam ei aidanud , tulid kasutusele karmimad võtted . Näiteks karistati lobisemise eest klassist väljasaatmise ning " jutuvestmisega " . Õ : " Alo , ma ütlen sulle viimast korda - näed , uks on siin . Kui sa veel mind segad , siis läheme direktoriga juttu vestma . " ( VP nr. <arv> ) Alo lobiseb . Õpetaja läheb ning istub ta kõrvale : " Kas tahad , et hakkaksime juttu vestma ? " ( VP nr. <arv> ) " Jutuvestmine " oli nagu parool , tähendades midagi ähvardavat . Sõna " vestmine " ise on vanaaegse kõlaga , ilmselt oli seda siis ka karistuse tüüp - midagi ebamugavat , mõtlemapanevalt traditsioonilist . Nagu ajaraamide kontekstis , ilmnes verbaalsete konfliktidegi puhul õpetaja kalduvus juurutada kohalikke ( klassisiseseid ) reegleid . Tõenäoliselt hõlbustab see normatiivset käitumist igal tasandil - töörahu seisukohalt aga on raamide seadmine elementaarne . Liisi vastab , teised sumisevad . Õ : " Liisi , ära räägi edasi . Meie vastame vaid siis , kui on vaikus . " ( VP nr. <arv> ) Õ : " Meie klassis on komme , et keegi ei esine , kui klass lobiseb . " ( VP nr. <arv> ) Seega häirivad nn kohanematud tööd , mis koolis konkretiseerub lubamatu hääle kaudu . Hääl kontrollib ka pedagoogi ennast : lärm klassis osutab õpetaja hilinemisele , enneaegsele lahkumisele , klassi taltsutamatusele . Õpilane , kes räägib ilma loata , liiga kõvasti , valedest asjadest , valede sõnadega , vales kohas , rikub kooli korda . Õpilaste hääle ( -kuse ) kontroll on koolitöö üheks eelduseks ( Tolonen <arv> : <arv> ) . Halva hinde ja/või märkuse puhul tegi Avo kummalisi häälitsusi ja näogrimasse . ( JK nr. <arv> ) Raskemad päevad lõppesid tavaliselt hüsteeriahoogudega , kus poiss ropendades ja uksi paugutades koolist minema jooksis . ( JK nr. <arv> ) Vaikselt laps tegutseda ei suuda - räägib ohjeldamatult , vastab enne kui küsimus on lõpetatud , ei oota oma järjekorda . ( JK nr. <arv> ) Paradoksaalselt pole stabiilne vaikimine normi ideaal . Hea õpilase institutsionaalne nõue on olla tunnis aktiivne - s.t häälekas . Vaikimist peeti kohati lausa hälbivaks käitumiseks : Oma südamelt poiss midagi ei räägi - õpetaja ei pääse talle ligi . ( JK nr. <arv> ) Raul on vaikne . Õ : " Sina , Raul oled vist veel veidi haige ? " ( VP nr. <arv> ) Kommunikatiivses õppetöös vajatakse ikka kahte osapoolt , mis tähendab , et vaikimisest üksi ei piisa . Vaja on pedagoogi küsimustele järjekorras vastavaid lapsi ehk kontrollitud kõnet . Vaikne õpilane on ambivalentselt ideaalne , kuid mitte eriti soovitud . S.t ideaalne õpilane juba oma olemuselt on vastuoluline mõiste ( Tolonen <arv> : <arv>-<arv> ) . Emakeele õpetaja etteheide poisile : " Terve veerandi jooksul pole Jaanilt ühtegi suulist vastust saanud ! " ( JK nr. <arv> ) Kehahoidu puudutavad ettekirjutused . Lisaks aja- ning hääleraamidele tähtsustuvad koolis kehahoiu ning füüsilise paiknemisega seonduvad reeglid . Peale viisaka sõnavara peab omama õiget rühti , sest lohakalt istudes kannatab käekiri . Sümmeetriliselt istuvad lapsed jätavad distsiplineeritud mulje - väline korralikkus juurdub loodetavasti seesmiseks vajaduseks , mis on sotsialiseerimise seisukohalt oluline element . Probleemseks peetavaid positsioone klassis kirjeldavad järgmised episoodid : Poiss kiigub tunnis pidevalt tooliga edasi-tagasi . ( VP nr. <arv> ) Ei püsi paigal - niheleb , lamab laual , otsib põhjust klassist lahkumiseks , segab teisi . ( VP nr. <arv> ) Rein puges vahel pingi alla . ( JK nr. <arv> ) Õ : " Anton , mulle ei meeldi su istumine ! " ( Poiss lösutab , ajab end õpetaja jutu peale sirgu ) ( VP nr. <arv> ) Tunnis on oluline reglement : õpilased peavad teadma , et kellast kellani istutakse pingis ega kõnnita ringi : Ivan käib teistele oma luuletust näitamas - liigub klassis ringi . Õpetaja läheb Ivani juurde , patsutab sõbralikult ta õlga ning ütleb vaikselt : " Noh , Ivan , mine oma pinki tagasi . " ( VP nr. <arv> ) Lapsed tõusevad ise tunni lõpus püsti . Õ : " Mina lõpetan tunni . " Klass seisab , kuni õpetaja annab loa lahkuda . ( VP nr. <arv> ) Poiss üritab tõusta/klassis ringi liikuda - õpetaja suunab teda õlgadest õrnalt surudes pinki tagasi : " Sina ei tohi praegu liikuda ! " ( VP nr. <arv> ) Igasugusest istumisest ei piisa - vaja on viksilt , sirgelt , ühtemoodi ( tallad vastu põrandat ) istuvaid lapsi : Õ : " Öelge , miks mõned lapsed tahavad istuda jalad toolil ? Kas see annab teile jõudu juurde või ? Mind isiklikult see ei häiri , aga võib juhtuda , et järgmiste klasside aineõpetajaid häirib . " ( VP nr. <arv> ) Ositi haakub korrektse kehahoiu nõue tervishoiuga -liiga lähedalt lugedes võivad silmad haigeks jääda : Anto lösutab <arv> cm lauast . Õ : " Kas Anto sul on silmad haiged või ? Nii lähedalt ei tohi vaadata . " ( VP nr. <arv> ) Õ : " Liis , võta ennast sirgemaks , muidu saad varsti prillid . " ( VP nr. <arv> ) Õpetaja sõnul on just sirge selg oluline energia-allikas : Õ : " Kohendage istumist - selg sirgu ! Sa tead , kust sa oma energiat saad . " ( VP nr. <arv> ) Suhe esemetesse . Koolis on reglementeeritud suhe esemetesse : neid tuleb hoida ja kasutada nagu kord ette näeb ( " kord on vanem kui meie " ) . Õpetajat häirivad näiteks järgmised episoodid : demonstratiivne kooliasjade ärapanek ; viskab pliiatsi käest ; väänab pliiatsit ja rebib oma vihikud puruks ; vihikud pealkirjastamata ja ümbrispaberita ; oma asjadega väga lohakas ; kooliasjad puuduvad . Kord peab valitsema kõiges : Õ : " Ei meeldi mulle keskmine rida - miks pingid on nii lohakalt pandud ? " ( VP nr. <arv> ) Õ : " Kadi , mulle ei meeldi need asjad ( tüdrukul on vale tunni õpikud laual ) . Näe , õpetaja pidi nüüd oma mõttelõnga sinu pärast katkestama . " ( VP nr. <arv> ) Eeskätt peavad lapsed teadvustama , et klassis teeb reegleid õpetaja : Viimane tund , kell heliseb , lapsed on rahutud . Õ : " Mina lõpetan tunni . " Alo : " Tund on läbi , kell on juba <arv>. " Õ ( irooniliselt ) : " Aitäh , et meelde tuletasid . " Ivan pakib asju . Õpetaja jääb vait : " Ma ootan ära , kuni Ivan oma asjad ära pakib . Ja siis saame tunni lõpetada ! " ( VP nr. <arv> ) Tegevusetus probleemsuse näitajana . Ka probleemne tegevus ( etus ) ehk innukuse puudumine võib põhjustada konflikte . Koolis tuleb jätta usina lapse mulje . Õ : " Ivan , sa pole pealtvaataja , sina pead samamoodi tööd tegema ! Pane pea tööle ! " ( Poiss vahib tüdinult aknast välja . ) ( VP nr. <arv> ) Samas on emotsioonide vaba väljendus pigem keelatud kui lubatud : Ivan itsitab . Õ : " See on meil siis nüüd reede ! Ma tänan , <arv>B - te olete väga tublid ... " ( VP nr. <arv> ) Kokkuvõtlikult võib öelda , et ettekujutus heast lapsest on koolis ühene : ta olgu tark , puhas , töökas , innuka näoga , verbaalselt taltsutatud ( räägib vaid siis kui küsitakse ja kasutab sobivaid sõnu ) , korraldusi mittevaidlustav , koolist ei puudu , tuleb toime etteantud ajaga , suhtub lugupidavalt enda , teiste ja kooli omandisse . Õpetaja on raskustes , sest sageli võrdub sotsialiseerimine kodukasvatuse korvamisega . Kasvatamatu , aina vääralt käituv laps pärineb sageli kodust , kus jääb puudu nii vanemlikust soojusest kui kontrollist ( Lindgren , Suter <arv> : <arv> ) . Just seda defitsiiti on õpetaja sunnitud oma tööaja raames korvama . " Vana " ja " uue " kooli kontekstis viitab selline sotsialiseerimissurve " eelmise " ühiskonna stiilile . Et haridusinstitutsiooni rolliks on noorte ettevalmistamine iseseisvaks eluks , ei saa kooli sotsialiseerivat funktsiooni alahinnata . Siin kerkivad esile järgmised raskused : - ühiskonnast kooli kanduvad sotsiaalprobleemid raskendavad õpetaja tööd sotsialiseerijana ; - " vana " kooli ühtlustavad reeglid võivad tekitada lisapingeid siirdeühiskonna " uue " kooli kontekstis ; - ideaalis peaks haridus tegema vabaks , kuid " vana kooli " kontekstis see pigem ühtlustab . Kodanikuharidusel on topelttähendus : selles peatükis ilmnes aja- , koha- , hääle- jms raamidesse surumine . Edaspidisest selgub , et võimalikud on ka lapsesõbralikumad variandid . <arv>.<arv>.<arv>. UURING <arv> : ÕPETAJA SOTSIAALPEDAGOOGILISED TOIMETULEKUSTRATEEGIAD Käesolevas peatükis antakse ülevaade õpetaja toimetulekuvõtetest . Tulemusi esitan kahes osas : esmalt analüüsin õpetaja tööd juhtumikirjelduste ning vaatlusprotokollide alusel , lähtudes materjali kvalitatiivse analüüsi printsiipidest ( p <arv>.<arv>.<arv>.<arv> ) ; seejärel üldistan uurimistulemusi kvantitatiivselt ( p <arv>.<arv>.<arv>.<arv> ) . <arv>.<arv>.<arv>.<arv>. ÕPETAJA TOIMETULEKUSTRATEEGIATE KVALITATIIVNE ANALÜÜS Siirdeühiskonna probleemid kanduvad kooli ning juhtumikirjelduste põhjal on probleemide lahendamise eelduseks õpetaja mitmekülgsus . Järgnevalt esitatud kategooriatele nime andmine on autori tõlgendus , mis kvalitatiivsete meetodite puhul on ainumõeldav ( Kincheloe , McLaren <arv> : <arv> ) . Järeldusi kinnitavad tsitaadid õpetajate juhtumikirjeldustest . Terapeutilis/praktilised strateegiad <arv> ) Seikluspedagoogiline lähenemine : Poisile meeldib matkata - aga ta hoidub alati õpetaja lähedusse , sest on väga vähe kodust eemal olnud . ( JK nr. <arv> ) <arv> ) Sotsiaaltöine element õpetaja töös : Pedagoog ise muretses õpilastele paberit ja malle ; käsitöötunnis andis ära oma nõela . ( VP nr. <arv> ) Emaga oli võimalik jutule saada vaid poe juures ( kooli ema ei tulnud ) . Aga kui poiss tegi pahandust , siis ema oma nägu poodi ei näidanud . Kui Jaani ema pole paar päeva poes näha olnud , hakkavad õpetajad omavahel arutama : mida see poiss jälle korda saatis . ( JK nr. <arv> ) <arv> ) Tegevusterapeutiline lähenemine : Õpetaja otsustas poisiga õue minna - seal oli vaikne , imekena talveilm . Lumi hakkas hästi kokku ning õpetaja tegi ettepaneku koos lumememme ehitada . Siis alles vaatas Alo esimest korda õpetajale otsa ning hakkas vestlema . Pedagoog meenutab : " Olin õnnelik , et sain ta rääkima . Poiss muljetas küll vähe , kuid ikkagi rääkis . Õues otsustasime jääda sõpradeks . " ( JK nr. <arv> ) <arv> ) Õpetaja kui ema : Õpetaja tegi poisile märkuse kasimata käte kohta . Poiss aga teatas , et need ei lähegi puhtamaks , kuna ta käib iga päev kalal . ( JK nr. <arv> ) <arv> ) Huvijuhivõtted : Panin Jaani joonistusi stendile ning juhtisin neile klassi tähelepanu . Poiss muutus siis tähtsaks : seisis vahetunnis oma töö kõrval ja andis peajõnksuga märku , et kelle töö see seal ikkagi ripub . ( JK nr. <arv> ) <arv> ) Logopeediline lahend : Lugemiskartus vähenes , kui mängisime nukkudega : üks nukk loeb hästi , teine halvasti . ( JK nr. <arv> ) <arv> ) Mänguterapeutiline element tunnis : Õpetaja mõtles välja mänge ning peagi hakkas Rein juba hommikul küsima , et kas täna mängitakse ka ? Peale tunde siis mängitigi poodi , kus ostetakse , müüakse ning mh arvutatakse . ( JK nr. <arv> ) <arv> ) Eripedagoogilise lähenemise tähtsustamine : Kevadel käis koolis psühhiaater , kes soovitas poisile abikooli . Ema polnud nõus . Küll külastas abikooli aga klassijuhataja - hankimaks vajalikke materjale ning teadmisi . ( JK nr. <arv> ) <arv> ) Sotsiaalpedagoogiline lähenemine : Oluliseks töömeetodiks kujunes rühmatöö . Iga ülesande puhul selgitan , kus neid teadmisi elus vaja läheb . ( JK nr. <arv> ) <arv> ) Õpetaja kui treener : Jaan on füüsiliselt tugev ning tahab oma jõudu ka demonstreerida . Koolis palun tal tassida ahjupuid : võtab hästi suured sületäied , et teised ikka näeks ta tugevust . Ka meeldib talle lund rookida . ( JK nr. <arv> ) <arv> ) Võrgustiku koordineerimine : Üksinda ei suuda õpetaja kuigi palju - vaja on meeskonnatööd . Kiire jälilesaamine ning üksteise teavitamine oli edu pant . ( JK nr. <arv> ) Konsultatiiv/psühholoogilised strateegiad <arv> ) Psühholoogiline lähenemine : Rahu , ainult rahu ! Alles paar päeva pärast konflikti oli poiss võimeline rääkima ning juhtunut analüüsima . ( JK nr. <arv> ) Pikad neljasilma-vestlused olid mõjusad - olukord stabiliseerus tükiks ajaks . ( JK nr. <arv> ) <arv> ) Õpetaja kui kutsenõustaja : Veel <arv>. klassis tahtis Jaan kooli direktoriks saada . Arutasime , mida kõike peab tegema , et seda kohta saada , ning kas see on ikka Jaanile jõukohane ? Ühiselt leidsime , et ei ole . Tänaseks on poisi unistused juba reaalsemad - tahab saada postiljoniks . ( JK nr. <arv> ) <arv> ) Perenõustamiselement : Vanematega kohtudes mõistis õpetaja , et tegelikult tuleks ravida hoopis neid . Lapse kaudu üritas õpetaja aidata ka vanemaid . ( JK nr. <arv> ) <arv> ) Innustav meetod : Pisimgi kiitus , esiletõstmine või hea hinne innustas . ( Jk nr. <arv> ) <arv> ) Sensitiivsus : Kõik pidasid Leod lootusetuks , kuid õpetaja aimas , et see pole päris nii . Ta tõi Leo esimesse pinki , et temaga individuaalselt töötada ; kutsus poissi ka peale tunde arvutuslotot ja tähelepanu arendavaid sõnamänge mängima . Nii võitiski ta usalduse ning sai hakata õppima . " Kiitsin igal võimalusel ning poiss püüdis üha rohkem . Tunnistusel olid tal kõik head hinded ning kolleegide sõnul on Leost saanud nagu teine poiss . " ( JK nr. <arv> ) <arv> ) Sõbra roll : Pärast pikki nelja-silma-vestlusi leidis poiss , et tal on koolis üks hea sõber - ja see on õpetaja . ( JK nr. <arv> ) Muud strateegiad <arv> ) Vaatlus sotsioloogilise meetodina : Õpetajale hakkas poiss silma juba siis , kui kogu lasteaiarühm käis kooliga tutvumas : Hans oli ainus , kes pidevalt ringi jooksis . ( JK nr. <arv> ) <arv> ) Tervishoiuga haakuv valdkond õpetaja töös : Õpetaja muutus rahutuks poisi pidevate haigushoogude pärast ( pea- ja kõhuvalud ) ning pöördus lasteaiakasvataja poole , selgitamaks Antsu koolieelset tervislikku seisundit . ( JK nr. <arv> ) <arv> ) Politseilised võtted : Asja uurides selgus , et Jaan peitis riietehoius teiste asju . ( JK nr. <arv> ) Midagi muud ei olnud teha - Mari pidi varastatud asjad tagasi viima ning sellega lugu lõppeski . ( JK nr. <arv> ) <arv> ) Õpetaja kui kassiir : Õpetaja peab koguma nii toidu- kui klassi ühisürituste raha ; kui mõni laps on õigel päeval haige , maksab oma taskust . Lisaks " organiseerib " ta vaesematele lastele tasuta eineid . Kui kool seda summat vähendas , hakkasid abivajavad lapsed kordamööda söömas käima - õpetaja jaotas olemasoleva toetuse nädalapäevade ning õpilaste vahel ära . Lisaks on õpetajatest kursuslased kirjeldanud end kui koristajat , sponsorit , kirjanikku , kunstnikku , näitlejat , kohtunikku , diplomaati , remondimeest , taidlejat , aednikku , komblus- ja narkopolitseinikku , kultuuritöötajat , arvutispetsialisti , turvameest , kokatädi , dekoraatorit , projektikirjutajat , liikluskasvatajat , reklaamiagenti , sekretäri , kalligraafi , spordiorganisaatorit , alkomeetrit jne. Pedagoogiliste rollide paljusus ilmnes juba teoreetilistes kontseptsioonides ( ptk <arv>.<arv>. ) . Juhtumite analüüsist fikseerus <arv> õpetamisega otseselt mitteseotud tegelust , mis rühmituvad järgmiselt : Terapeutilis/praktilised strateegiad ( <arv>% ) ; Konsultatiiv/psühholoogilised meetodid ( <arv>% ) ; Muud õppetöövälised kohustused ( <arv>% ) . ( Probleem ) lastega toimetulekuks vajab õpetaja lisaoskusi ja aega - üks pedagoog meenutab : " Tööaja raames head tulemust ei saavuta - edu hinnaks on palju närve ning oma aega ; lisaks mitmeid ( pedagoogikaväliseid ) oskusi : perenõustaja , psühholoogi , sotsiaaltöötaja , aga ka lihtsalt hea sõbra roll ; samas kannatasid mu oma lapsed ja pere , sest neile ei jätkunud enam piisavalt aega . " ( JK nr. <arv> ) Keskseks toimetulekustrateegiaks võib pidada sotsiaalpedagoogiliste pädevuste kujundamist innustamise kaudu . Sotsiaalpedagoogilisest kodanikuharidusest rääkides tuleb rõhutada selle jõustavat , innustavat ning enesehinnangut toetavat mõõdet . Jälgitud tundides suhtles õpetaja laste kui isiksustega - ainealane sisu sõltus/tulenes õpilaste individuaalsetest eripäradest . Õpetaja meenutab probleemlaste klassi algusaegu : " Alustasin soodsa enesehinnangu loomisest . Esimesed nädalad kulusid sisendamiseks : te olete head lapsed . Tuli kujundada õigeid hoiakuid nii õppimises kui käitumises , siinjuures aga põrkusin raskustele : lapsed olid kinnised , passiivsed ( tunnis töötas kaasa <arv>-<arv> ) . Arutlesime , mida pidada endas heaks , milliseid jooni tuleks muuta . Koostasime klassi põhiseadused , juurutasime traditsioone , valisime klassivanema jt aktiviste . Eeskätt püüdsin luua rõõmsat meeleolu läbi positiivse õpihoiaku . Pidevalt rõhutasin õpilaste headust . Ühel hetkel märkasin , et ime on juhtunud : lastes vallandus rääkimisvajadus ning tegutsemislust . Ilmselt vaikiti eelmistes klassides sunnitult . Tuli leida ülesandeid kõigile - seda võimaldas klassiõhtu ( näiteks kaks klassi vaikseimat tüdrukut osutusid super-organiseerijaiks ) . Suhtlemis- ja esinemisvajaduse rahuldamiseks toimus klassiüritusi kord kuus : õppeaastas oli <arv> klassiõhtut , <arv> ekskursiooni , kontsert vanematele jms. " ( JK nr. <arv> ) Üldistavalt paigutub selline tegevus innustamise alla . Esmalt toetab õpetaja laste enesehinnangut lugupidava kohtlemise kaudu . Järgmised vaatlusprotokollide lausungite rühmitused kinnitavad sotsiaalsete pädevuste olulisust innustamise kontekstis . <arv> ) Enesehinnangu toetamine Õpetajal võib tekkida raskusi õpilaste motiveerimisega , kui veenmiskatsed ei haaku lapse enesekontseptsiooniga ( Lindgren , Suter <arv> : <arv> ) - enesehinnangu toetamine on oluline . Mida rohkem laps endasse usub , seda motiveeritum on ta edasiste pingutuste osas ning seda altim õpetaja mõjutuskatsetele . Vaadeldud klassis toetas õpetaja laste enesehinnangut mh kiitmise ning innustamise kaudu . Õpetaja kiidab : " Vaat see ongi meie töö tulemus , et olete hakanud arutlema ! " ( VP nr. <arv> ) Õ : " Ma tänan teid , lapsed , ja olen teie pärast õnnelik , et teil on säilinud huvi elu ja maailma vastu ! " ( VP nr. <arv> ) Samas on õpetaja paindlik ning varieerib ülesannete sisu vastavalt vajadustele - arvestades õpilaste personaalseid soove : Alo tahab luuletuse asemel muinasjuttu kirjutada , õpetaja lubab . ( VP nr. <arv> ) Ja muidugi on tundides olulisel kohal eetilised väärtused - näiteks ausust tunnustab ning tähtsustab õpetaja väga - kiites neid , kes selles osas silma paistavad : Õ : " Kes tegi töö ise , kellel keegi aitas ? Ausus on kõige tähtsam . Küll mulle meeldib , et meil on ausad lapsed . Kas oli lapsi , kes üldse ei proovinudki ? " <arv> kätt tõusevad . Õ ( nördinult ) : " Kommentaarid jätan mina ära . " ( VP nr. <arv> ) Avameelses õhkkonnas muutuvad lapsed julgemaks - oma emotsioone väljendatakse vahetult ning enesekindlalt : Tiina läheb särasilmi õpetaja laua juurde : " Mul on nii hea meel , et loodusõpetuse töö sain viie ! " ( VP nr. <arv> ) Enesehinnangu kontekstis tähtsustub emotsioonide analüüsimise oskus , mida peetakse näiteks empaatia üheks komponendiks : Õ : " <arv>B , päev on läbi , nädal on läbi . Ma tänan kõiki , kes mõistavad , et õpetaja töö on raske . Kirjutage nüüd vihikusse , mida olete sel nädalal enda arvates teinud head ? " Mari : " Ma pole midagi head teinud . " Õ : " Küll on kahju , et sa ei oska end analüüsida . Mina oskan küll su kohta midagi head öelda . " Raul : " Kas koolis ? " Õ : " Ei , igal pool . Kool , see pole kogu elu ! Ivan , see ongi su suurim puudus , et sa ei oska end hästi eksponeerida . Ja Antol on ka mitu head asja . " ( VP nr. <arv> ) Õ : " Seisame , mõtleme , kui toredasti see nädal meil on läinud . Te näete , et ma olen viimse piiri peal oma haiguse tõttu , aga ma ei tahtnud teid ripakile jätta . " ( VP nr. <arv> ) Eneseväärikust tähtsustab õpetaja igal võimalikul juhul . Reio : " Jasmiin oli uhke . Ta ütles , et mina juba paluma/kummardama ei hakka , enne murdun . " Õ : " Just , ja ma soovin teile sama , et kui ise saate hakkama , ärge paluge . Pole vaja koogutada - võidelge endale ise oma tee välja . " Õ. ( vaikselt ) : " Aga kui kellegi teise eest pead paluma , kas siis võib ? " Triinu : " Jaa . " Õ : " Jah , ja teise eest olen mina ka palunud - kuigi pärast on ikka väga paha tunne küll . " ( VP nr. <arv> ) Õigete väärtushoiakute kujundamine on erilise tähendusega just nn probleemidega laste klassis , kuna esiteks pole nad koolis liidripositsioonil ; teiseks on küsitav haridustee põhikoolijärgne jätkamine , mis ennustab raskusi tööturul . Õpetaja koristas ise klassi ära . Nn päris koristaja kirjutas selle eest talle tahvlile " Suur tänu " . Õ : " Kas elus on ka nii , et mõni inimene vaatab vaid positsiooni ning hindab inimesi vastavalt ? Täna ma tõusin kell <arv> üles , lugesin lehte - linnapea oli solvanud keemiakombinaadi koristajaid . Ta ütles : " Orto pesupulbri lõhn koos koristajatega olgu siit kadunud . " " Tiina : " Koristaja on ka inimene ! " Õ : " Vaadake seda meie klassi koristajatädi , kes jättis tänukirja tahvlile , et aitäh puhta klassi eest . Ta on nii intelligentne . Ja ta on varem ka öelnud , et meie klass on üks väheseid , kes jätab endast puhta klassi maha . Näete , kuidas ta meid tunnustab ! " ( VP nr. <arv> ) Sotsiaalpedagoogilise töö keskmes on inimestega lävimine - diskussioonis , tegevuses , kollektiivis . Seda võib nimetada probleemide preventsiooniks . Edukaks peetaksegi õpetajat , kes mitte ei reageeri konfliktidele tõhusalt , vaid pigem suudab neid profülaktiliselt vältida ( Miettinen <arv> : <arv> ) . Enesehinnangu kontekstis on karistusest efektiivsem positiivse õhkkonna säilitamine . <arv> ) Esinemisjulguse edendamine Kodanikuharidusest rääkides ei saa alahinnata esinemisjulgust , mis on enesekindla inimese kompetentsi kuuluv sotsiaalne pädevus . Sedagi tähtsustati vaadeldud klassis märkimisväärselt . Õ : " Tubli , Mari on alati kõige aktiivsem vastaja . " ( VP nr. <arv> ) Õ : " Kas keegi tahab ette lugeda oma luuletust . " Käed tõusevad . ( VP nr. <arv> ) Õ : " Tule sina , sõstrasilm , loe ka oma luuletus veel ette . " Lastele see sõstrasilma sõna meeldib - kordavad ja naeravad . Sõstrasilm ise läheb rõõmsalt klassi ette ning hakkab reipalt lugema . ( VP nr. <arv> ) Kirjeldatud aktiivsus on eriti hinnatav , kui arvestada , et aasta tagasi sellesse klassi tulles ei julgenud lapsed suudki lahti teha , rääkimata klassi ette minemisest . Praeguseks on olukord muutunud - õpetaja pidi eriti innukaid vastajaid taltsutama . Anto tahab veel vastata . Õpetaja võtab talt ümber õlgade kinni ning suunab õrnalt pingi poole - et ta juba kohale läheks . ( VP nr. <arv> ) Õpetaja ei aktsepteeri argust ega tee hinnaalandust kellelegi : Reio palus ülesannet korrata , aga kõvasti seda öelda ei julge . Õ : " Tõsta käsi ja ütle kõva häälega , et palun korrake ! Muidu ma ei korda . " ( VP nr. <arv> ) Samas rõhub ta eneseväljenduse kvaliteedile - nüüd , mil argusekramp on ületatud , saab eesmärgiks ilmekas esinemine : Õ ( kurjalt ) : " Juba eelmisel aastal käskisin teil peegli ees jutustada , et klassis hätta ei jääks . Mitu korda peab seda meelde tuletama , et ka kodus tuleb esinemist harjutada ? ! " ( VP nr. <arv> ) Sotsiaalpedagoogiline töö on identiteeditöö . Inimesel aidatakse luua oma kodanikuolemust , analüüsides ta elulugu ja -tingimusi ning visandades tulevikku ( Schilling <arv> : <arv> ) . On oluline , et selles töös kasutataks erinevaid strateegiaid , mida õpetaja vaadeldud tundides ka tegi . <arv> ) Koostöö-oskuste edendamine Sotsiaalse pädevuse olulisteks elementideks on koostöö- ning suhtlemisoskus , sh partneritaju . Praktiliselt edendas õpetaja neid oskusi rühmatöö kaudu - individualism omandas selles kontekstis halvustava tähenduse : Õ : " Tiina , kas sa ei oska oma rühma õpetada ? Oled mingi individualist või ? " ( VP nr. <arv> ) Lapsed olid rühmatöid teinud omaette . Õ : " Ahaa , te olite individualistid . Te peate seda tegema koos ! " ( VP nr. <arv> ) Ivan ei taha rühma minna . Õ : " Vali , kas lähed Rauli juurde või uksest välja . Ärge mängige individualiste . " ( VP nr. <arv> ) Õpetaja , kes tahab kujundada soodsaid õpihoiakuid , seisab raske ülesande ees . Takistuseks on traditsiooniline kasvatusfilosoofia , mis raskendab õpetajal uuemate strateegiate katsetamist . Peale selle tuleb pedagoogil eksperimenteerida mitmete meetoditega , enne kui leiab võtted , mis sobivad nii talle isiklikult kui püstitatud eesmärkide jaoks ( Lindgren , Suter <arv> : <arv> ) . Õ : " Tiina , mis on rühmatöö esimene põhimõte ? Rühma sees võite koduhäälega rääkida , aga mitte kõvemini . Kai , kas lubad , et su rühma liige on jalgupidi tooli peal ? " Kai : " Ei . " ( VP nr. <arv> ) Rühmas töötavatel lastel suureneb eneseaustus ; traditsioonilises õpivormis see pigem langeb ( Lindgren , Suter <arv> : <arv> ) . Rühmatöö hindamisprotsess kujunes demokraatia õppetunniks omaette : Õ : " Kuidas rühmatöö sujus ? " Kai : " Ivan saab " <arv> " , sest ta ei töötanud kaasa . " Õ : " Aga kuidas te püüdsite Ivani aidata ? " Õpetaja paneb Kaile " <arv> " . ( VP nr. <arv> ) Tunnis tähtsustusid sõbrasuhted - omavaheline hea läbisaamine . Ilmselt õpetaja teadvustas , et klass kui kollektiiv kujuneb positiivsete suhete summana . Õ : " Sa tead , kui sõber on hädas , tuleb panna õlg alla . " ( VP nr. <arv> ) Õ : " Marek tuli meil operatsioonilt . Rein , kas tahad olla hea sõber Marekile ? " Poiss noogutab . Õ : " Ta on nii tubli - alles tuli haiglast , aga tegi üksinda oma töö valmis . " ( VP nr. <arv> ) Õpetaja väärtustas harmoonilist õhkkonda kõigi vahenditega , mis oli tänuväärne tegevus , kuna mitmete laste kodudes nappis hoolivust - kool kujunes kohaks , kus keegi kohtles neid isiksusena . Õ : " Seisame püsti ja vaatame üksteisele silma . Nädal on jälle läbi saanud . Minu kõige tähtsam ülesanne on panna teid üksteist armastama . " ( VP nr. <arv> ) Koostöö tähtsustamine selles klassis viitas õppetöö kui protsessi pidevale arenemisele sotsiaalsuse suunas , millest eeskätt võitsid õpilased . <arv> ) Tolerantsuse toetamine Võib oletada , et just sotsiaalseid pädevusi edendavate strateegiate ning meeskonnatöö mõjul on lapsed selles klassis muutunud tolerantsemaks . Et igal neist on oma ( tausta ) probleem , võib sallivust pidada primaarseks - nii klassis kui edaspidises elus . Mikul on peenike ja nõrk hääl , aga keegi klassis ei naera , kui ta väga vaevaliselt veerib . ( VP nr. <arv> ) Anto : " Inimesed peavad üksteisega toime tulema . Ükskõik , on ta suur või väike või eriline - ta on ikkagi inimene . Tuleb kõigiga hästi läbi saada . " ( VP nr. <arv> ) <arv> ) Keskendumisoskuse arendamine Õpetaja tähtsustab süvenemist ning soorituste kõrget taset igal tasandil : Õ : " Kuhu paned oma käe , sinna paned ka oma südame . " ( VP nr. <arv> ) Õ : " Küll on tore , et kõik sukeldusid töösse . See on kõige olulisem asi , mida <arv>. kl õpetajad hindavad - kes oskab keskenduda . " ( VP nr. <arv> ) Väärib märkimist , et õpetaja ei teinud mingit allahindlust - kogu oma olekuga andis ta mõista , et kuigi klass on komplekteeritud teatud eriliste tunnuste alusel , tulevad lapsed kenasti toime . Aga selleks tuleb vaeva näha . Edusammud olid märgatavad : nt. vahel ei tahtnud lapsed vahetundi minna , vaid jätkasid tööd : Õ : " Vahetund - lähme klassist välja ! " Riho palub : " Ei , lõpetame enne ära , kohe on valmis . " Ka vahetunnis töötavad lapsed klassis edasi . ( VP nr. <arv> ) Keskendumisvõime on oluliseks õpiedu eelduseks . Mida paremad tulemused , seda rohkem on õpetajal põhjust kiitmiseks . Ja kõrgem enesehinnang toetab kodanikuaktiivsust . <arv> ) Pingemaandamis-oskuste õpetamine Harmoonilise tööõhkkonna tagamiseks ning pingete maandamiseks kasutas õpetaja mitmeid strateegiaid : Õ : " Ja nüüd siruta end , lõdvestu - tunne , kuidas energia hakkab sinusse voolama . " ( VP nr. <arv> ) Tunni alguseni on <arv> minutit . Õ : " Joondu , sirgu . Kas te ei austa oma õpetajat . Teeme virgutusvõimlemist - nagu me ikka vahel teeme . Silmad kinni - mõtleme tänase päeva peale ette . " ( VP nr. <arv> ) Õ : " Nüüd teeme väikese kehakultuuripausi . Seisame püsti , käed rusikas . Silmad kinni , hüppame . " ( VP nr. <arv> ) Õ : " Paneme käed lauale , hingame rahulikult : me ei kuula seda saginat , mis meie koolis on . " ( VP nr. <arv> ) Lisaks võimlemispausidele oli kasutusel ka muid võtteid : Tuleb kontrolltöö . Õpetajal on kaasas lavendlikotike . Annab eestpingist alates nuusutada , laseb klassis ringi käia . " See rahustab " , teab Alo öelda . ( VP nr. <arv> ) Vahel tõi õpetaja sisse enda isiklikke elamusi/mälestusi - rõhutamaks , et on sama tavaline inimene nagu õpilased : Õ : " Ja nüüd on pingelang , nii nagu minul oli , kui ma oma kursusetööd kaitsesin - ma teile rääkisin . " ( VP nr. <arv> ) Kool peaks olema koht , kus õpitakse kaasinimesi austama , arvestama ning tunnustama - need on oskused , mida eeldab kodanikuühiskond . Vaadeldud klassi õpetaja tähtsustas neid elemente , ning tulemused olid olemas : lastel oli soodsas õhkkonnas meeldiv õppida , põhjuseta koolist ei puudutud . Mõned kavatsesid edaspidi siirduda võõrkeele süvaklassi - tõrget õppimise vastu ei esinenud . <arv> ) Konfliktivältimis-strateegiate õpetamine Õpetajate hoiakutel ( nii varjatuil kui väljendatuil ) on sama suur mõju kui kasutatud meetoditel ( Lindgren , Suter <arv> : <arv> ) . Kogenud pedagoog teab , et töörahu on olulisim , ning lapsed austavad õpetajat , kes seda tagada suudab . Seetõttu tähtsustus klassis distsipliin ( aja- , koha- , hääle- jms raamid ) , mida võib järgnevate teraapiliste võtete eelduseks pidada : Õ : " Rahu ! Närvis inimene on kõige hullem inimene . " ( VP nr. <arv> ) Tekib lärm . Õpetaja karmilt : " Mina edasi ei räägi . Annan teile hetke aega välja elada . " ( VP nr. <arv> ) Müra kui töörahu häirijat välditi igati - enamasti ikka viisakal moel : Õ : " Ole kallis , kas sa ei võiks neid toole tõsta , mitte lükata ? Sa tead , see on väga mürarikas klass just nende toolide pärast . " ( VP nr. <arv> ) Alo poriseb tigedalt . Õ : " Sa oled muidu väga tore poiss , miks sa tahad sellist pinget tekitada ? " ( VP nr. <arv> ) Kui olukord oli väljumas kontrolli alt , üritas õpetaja sellele mingit põhjendust leida : Õ : " Rahu , rahu . Oled väga tubli . Nii ootamatult küsisin sind - igaühel võib ju segi minna . " ( VP nr. <arv> ) Klass on rahutu . Õ : " <arv>. tund on meie klassi võimete piir . Aga teil ju pidevalt päev pikeneb , peate harjuma pingutama . " ( VP nr. <arv> ) Lapsed lobisevad jälle . Õpetaja kurjalt : " Ärme riidle , kõik on väsinud . " ( VP nr. <arv> ) Klass on rahutu . Õ : " Ma tean , et meie klassil on kõhud tühjad juba . Aga mina armu ei anna . " ( VP nr. <arv> ) Vahel on abi juba asjade nimetamisest õigete nimedega . Kui korrarikkumise eesmärgiks on silmapaistmine , annab selline õpetajapoolne tagasiside teada , et eesmärk on saavutatud : Õ : " Teil on täna laamendamise meeleolu . " ( VP nr. <arv> ) Alati ei tule verbaalselt sekkuda - piisab pilgust : Ivan ja Rein ronisid toolidega pinkide vahekäiku . Õpetaja jääb vait , vaatab kurja pilguga - poisid lähevad koos toolidega oma kohale tagasi . ( VP nr. <arv> ) Õ : " Mina olen lihtsalt vait . Üks stressi soodustaja on müra . " Tekib vaikus . Õ : " Tänan , istuge . " ( VP nr. <arv> ) Kogu oma positiivsuse juures ei tohtinud õpetaja anda katteta lubadusi . Vastasel juhul oleks ta läinud konflikti muidu tolerantse klassiga : Alol pidi tunnistusele tulema mitterahuldav käitumishinne , õpetaja aga ei soovinud jõuluks poissi kurvastada . Teised lapsed siis ise nõudsid , et õpetaja ju ei tohi niisama lubadusi anda . Tehti salajane hääletus ning tunnistus tuli ümber kirjutada ja käitumishinne mitterahuldavaks muuta . ( IÕ ) <arv> ) Innustamine ja positiivne tagasiside Innustamise rolli sotsiaalpedagoogika kontekstis avati põhjalikumalt punktis <arv>.<arv>.<arv>. Järgnevad lausungid kinnitavad teooria paikapidavust praktiliselt . Nimelt otsis ( ja leidis ) vaadeldud klassi õpetaja igal sammul põhjust kiitmiseks : Tiinal on pidevalt käsi püsti . Õ : " Tiina , ma sind väga kiidan ! " ( VP nr. <arv> ) Õ : " Alol on meil väga hea süda - ma tahan teada , mis tema välja pakub . " ( VP nr. <arv> ) Õ : " Sa oled ikka tõeline klassivanem " ( vaikselt ) . Kõvasti : " On meil alles tore klassivanem . " ( VP nr. <arv> ) Raulil on nägu ja kael punased , veerib oma käekirja lugeda . Õpetaja kiidab teda . ( VP nr. <arv> ) Õ : " Kai , sa oled väga tubli just käänetes . " ( VP nr. <arv> ) Õ : " Olite nii tublid . Täitsime <arv>% selle tunni ülesande . " ( VP nr. <arv> ) Kiitmise kaudu paranes laste enesehinnang ning sooritusmotivatsioon . Kui nn. edutum oli mõnes osas tubli , märgati ning tunnustati sda eriti ohtralt : Õ : " Tubli , Ivan - sa võiksid priimus olla , kui tahaksid . " ( VP nr. <arv> ) Õ : " Kas kuulsite , kes esimesena õige vastuse andis ? Lapsed kooris - Ivan . " ( VP nr. <arv> ) Õ : " Tänan kõiki , kes raamatusse töid tegid ja tõid - kõige tublim on siin Alo . " ( VP nr. <arv> ) Kodanikuks õppimine toimub alati sotsiaalses keskkonnas , sõltudes õpilase ja mudeli vahelistest suhetest . Selles kontekstis kasutatakse termineid " imiteerimine " , " modelleerimine " ning " vaatlusõpe " , mida võib sotsiaalse õppimise sünonüümideks pidada ( Lindgren , Suter <arv> : <arv> ) . Jälgitud klassis oli õpetaja oma positiivsusega kõigile innustavaks eeskujuks , tänu millele kujunes klassi õhkkond avatuks , sõbralikuks ja töökaks . Pidevalt tunnustust saades hakkasid lapsed kiitust üha rohkem ka sisuliselt väärima . Innustuse üheks osaks kujunes lastevanemate teavitamine : Õ : " Tubli , kirjutage omale protsessi hindeks <arv>. Kui tuleb koosolek , näitan seda tööd ka teie vanematele . " ( VP nr. <arv> ) Õpetaja toetas laste edasipüüdlikkust , julgustas ning motiveeris : Õ : " Kes võttis tärniga ülesande , see on väikese nipiga . " Mari : " Ma ei oska . " Õ : " Sa oskad kindlasti , võta end kokku . " ( VP nr. <arv> ) Õ : " Meil on selline ajupotentsiaal , et pruugib vaid tahta . Peab mõtlema , et ma tahan sel tunnil seda aru saada ja siis sa saadki . " ( VP nr. <arv> ) Raul : " Ma kardan läbi kukkuda . " Õ : " No mis sa räägid - keegi ei kuku läbi , kes vähegi alustab ja püüab . " ( VP nr. <arv> ) Õ : " Kas sa näe , Alo on juba terve lehekülje juttu kirjutanud , aga ise on tige enda peale , et ei oska . " ( VP nr. <arv> ) Tüüpiliselt leidis õpetaja igas lapses tunnustamisväärset - ja see mõjus : Tarvo vastas õigesti . Õpetaja kiidab : " Tubli , kuidas sa küll teadsid . Sul on kohe keelevaistu . " ( VP nr. <arv> ) Õ : " Kas näed , Ivan alustas kohe tööd . Ma olen nii uudishimulik , kes saab hakkama . " ( VP nr. <arv> ) Õ : " Sina , Ivan , tahad täna hästi tubli olla . " Poiss veidi eksib , aga vastab püüdlikult . ( VP nr. <arv> ) Õ : " Tubli , Ivan - sa teed mulle palju rõõmu . Nüüd näed ka ise , kui palju sa oled arenenud varasemaga võrreldes ( poisi kodune keel on vene keel ) . Ma ei tea , kes oli su esimene õpetaja , aga väga tublilt kirjutad ja loed ka . Ma ütlen , et Ivan on parem eesti keele oskaja kui mõnigi teine eestlane . Väga tubli . " ( Ja õpetaja naeratab ) . ( VP nr. <arv> ) Alo ja Tiit tegid loo robotitest , kes söövad mutreid . Õ : " No on andekas ? " Klass : " Jaa . " Lapsed tahavad võidu vastata , käed on pidevalt püsti . ( VP nr. <arv> ) Räägitakse lemmikvärvidest . Eval on kollane dzemper : " Mulle meeldivad heledad värvid , see meenutab päikest , tekib soe tunne . " Õ : " Vaadake kõik Evat , temas on päikese sära . " ( VP nr. <arv> ) Õ : " Tarvo , sina kõige parem lugeja , palun loe ! " ( VP nr. <arv> ) Õpetusstrateegiate puhul eristatakse mehhaanilisi ja holistlikke , ehk siis õpetaja- ning õpilasekeskseid meetodeid . Seni domineerib esimene , autoritaarselt suunav , teadmisi jagav lähenemine ( Schilling <arv> : <arv> ) . Innustamise ja jõustamise kontekstis saab rääkida õpilasekesksest isiklikustatud suhtest , mis on kvalitatiivselt teine tase ( võrreldes õpetaja-õpilase objektse strateegiaga ) . Isiksuse tähtsustamist nimetatakse paideia-suhteks . Mõiste pärineb Antiik-Kreekast , kus ta oli humanismi keskseks terminiks , tähistades inimväärikuse kujundamise protsessi . Koolis võib paideia't tõlgendada individuaalsuse avastamise ning tähtsustamisena kodaniku kujundamise kontekstis ( Scheuerl <arv> : <arv> ) . Inimene areneb ja muutub pidevalt - seda protsessi tuleb toetada kasvatuse käigus . Paideia-suhe nii endasse kui teistesse on universaalne . Kooli kontekstis tähendab paideia mh tegevust , mis loob seoseid olemasoleva ning uue teabe vahel . Et teadmiste , asjade ja inimsuhete maailmas sünniks kontakte , vajatakse vastastikust mõju ehk sotsiaalsust . Paideia-suhe koolis võiks kujuneda õpetaja ja õpilase , õpetajate endi , pedagoogide , vanemate ning võrgustiku vahele ( Aaltola <arv> : <arv>-<arv> ) . Vaadeldud klassis suhtus õpetaja lastesse holistlikult - ta arvestas nende kodutausta , võimeid , huvisid , omavahelisi suhteid ; väärtustas nende individuaalsust - paideia toimis . Sotsiaalpedagoogilise innustamise tulemusena kujunes lastel positiivne suhe õpetajasse ja tema kaudu teatud leplikkus kogu kooliinstitutsiooni suhtes . Õpetajalt eeldas laste usalduse võitmine isiklikku pühendumist . <arv> ) Õpilaste inimlike eripärade tähtsustamine Töös probleemsete lastega kasutab õpetaja kohati samu elemente , mille eest õpilane probleemseks tembeldus : kui olukord on väljumas kontrolli alt , edendavad õppetööd mäng , suhtlemine , rõõm jms emotsionaalsed meetodid . Just isiklikustatud , sõbraliku suhte kaudu saab probleemseks peetud lapsi ( kooli ) ühiskonda tagasi tuua . Edu tagab soodsa suhte loomine õpetaja ja õpilase vahel ( Kurki <arv> ) , milleks klassijuhatajal oli mitmeid vahendeid - silma vaatamisest , eesnime kasutamisest , vaikse häälega rääkimisest kuni pea silitamise ning õlale patsutamiseni välja . Õpetaja loobus autoritaarse pedagoogi rollist ja ületas variõppekavalisi piire , avades end inimesena : rääkis , mis mõtetega tuli hommikul tööle : " Ilus , puhas lumi ning täiskuu tekitasid täna väga erilise tunde . Mulle nii meeldivad valged hommikud . Olgu teil täna selline päev , kus reaalsus ja fantaasia segunevad . Nils Holgersson on meil tänane teema . Võtsin veel kaardi ka kaasa , et saaksite näha Nilsi teekonda . Ja isegi luubi , et näeksite väikekohtade nimesid . " ( VP nr. <arv> ) mida tegi ta enda pere : " Minu tütar ning tütretütar õppisid lugema nii , et kirjutasin neile kirju . " ( VP nr. <arv> ) milline ta oli lapsena : " Minu lemmikaineteks olid ajalugu ning kirjandus . " ( VP nr. <arv> ) kuidas valmistas tunde ette : " Eile öösel kella kaheni koostasin rühmatöö ülesandeid , sest et ma teid armastan . " ( VP nr. <arv> ) Nähes , et õpetaja on tavaline inimene , hakkasid lapsed end avama . Muututi julgeks ning usaldavaks , räägiti oma muredest ja rõõmudest . Soodsa tööõhkkonna ning kontakti saavutamise eelduseks on õpetaja avatus . Kui ta julgeb olla inimlik , muutuvad lapsed avameelsemaks ning õhkkond pingevabamaks . Näiteks kujunes üleklassiliseks pidupäevaks õpetaja sünnipäev . Selleks valmistuti , seda tähistati . Ja parimaks kingiks pidas õpetaja laste tublidust : Õ : " Tehke mulle ilus sünnipäevakink ja kirjutage see töö hästi . " ( VP nr. <arv> ) Lisaks rikastas pedagoog õppetööd oma isiklike mälestustega : Õ : " Kes on bukinist ? Kui ma Pariisis olin , nägin seal palju bukiniste . " ( VP nr. <arv> ) Õ : " Mina olen üks inimene , kel juba <arv>. klassis oli soov saada õpetajaks . Ja saingi . Need on vist õnnelikud inimesed , kes teavad , mida tahavad . Ja minu tütar tahtis med-töötajaks saada ning saigi . " ( VP nr. <arv> ) Õ : " Vahva on geomeetria ! Kellele meeldib ? " Käed püsti . Õ : " Minu lemmikaine oli geomeetria . " Rein : <arv>Aga ajalugu oli ju teie lemmik . " Õ : " Oi , ära räägi ! Seda ma nii armastasin . " ( VP nr. <arv> ) Kui õpetaja jutt puudutas ta enda ( kõhna ) rahakotti , muutus klass vaikseks . Ilmselt oli laste jaoks oluline , et mitte ainult nende vanemad , vaid ka õpetaja loeb raha : Õ ( matemaatikatunnis ) : " Ma olen teile rääkinud , mis probleemi ees ma olen maal : pean ära mõõtma oma maatüki ja selleks tuleb maamõõtja kutsuda . Ja see läheb maksma umbes <arv>.- , mis on väga suur raha . Kui teil kord õnnestub tulla mulle maale külla , siis näete , et minu krunt on ristkülikukujuline . " ( VP nr. <arv> ) Õ : " Eile tuli tasuta Sõnumileht , mille üle mul oli suurim rõõm , sest see pole tellitud . " ( VP nr. <arv> ) Õpetaja panustas laste tähelepanu paelumisse mitte ainult oma jutu , vaid kogu olemusega . Näiteks kasutas ta intensiivselt kehakeelt - kohati meenutas õppetöö pantomiimi : Õ : " Kui sa kõik need asjad ära õpid , ei saa tulla hinnet alla " <arv> " . " ( Õpetaja vehib käega hoogsalt vasakule ja paremale , nagu keelaks halval hindel läheneda . ) ( VP nr. <arv> ) Õpetaja liigub tempokalt klassi ees - nõksutab end põlvedest , osutab ülesannetele käega , liigutab käsi ( väike sõrm püsti ) . Kui mõnda asja tahab eriliselt rõhutada , siis kummardub ette , andes kogu kehaga mõista , et tegemist on olulise infoga . ( VP nr. <arv> ) Õpetaja kuulab lapse juttu ilmekalt , vangutab rõõmsa üllatusega pead , sõrm on tal püsti , kulmud kõrgel . Silmnähtavalt naudib vastust . ( VP nr. <arv> ) Õ : " Raulil on õige vastus . Kuidas sa said selle ? " Õpetaja nagu hüpleks klassi ees - liigub väga vilkalt edasi ja tagasi . " Kuidas said vastuse ? Võib-olla oma loomulikust intelligentsist panid õige vastuse ? " Sosinal : " Mis sa edasi tegid ? " Raul loeb uhkelt ette . Õ : " Tubli ! " Asja esitatakse nii põnevalt nagu järjejuttu . Lapsed töötavad elavalt kaasa , pidevalt on käed püsti . Õ : " Palun kirjuta kohe " <arv> " alla oma tööle , kellel oli tehtud ja õige vastus . Õpetaja rõõm on nii suur , sest selle ülesandega sai kolmandik klassi hakkama ! " ( VP nr. <arv> ) Õpetaja loeb uut ülesannet nagu põnevusromaani - ilmekalt , põnevusega . See on keerukas tekstülesanne . Õ ( sosinal ) : " Mis sõna viitab sellele , et tuleb teha just seda tehet ? Tõmba joon alla olulisimale sõnale . " ( VP nr. <arv> ) Selle pedagoogi jaoks on õpetamine kunst . Ta kasutas kehakeelt , sõnakunsti ja mitmeid muid loomingulisi elemente tunnist tundi . Õpetaja töö loovuslikkus sisaldub selle emotsionaalsuses ( Pedajas <arv>a : <arv> ) . Kooli võrdlemine teatriga läbib mitmete haridusuurijate töid ( vt p <arv>.<arv>. ) , mistõttu pedagoogilise näitlejameistelikkuse ilmnemine empiirilises uurimuses oli ootuspärane . Soodsa emotsionaalse õhkkonna kujundamiseks klassis vajatakse kolme tegurit : lavastamist , ärevuse vähendamist ja positiivse pinge tekitamist . Lavastamist peetakse õppetöö struktureerimise üheks võtteks - see on õpisituatsiooni selline korraldus , mis võimaldab reageerida konkreetsetele , teatud tegevustüüpe iseloomustavatele signaalidele . Õpetaja võib küll teadvustada , et töö edukus klassis sõltub tegevusstsenaariumidest , kuid alati ei olda teadlikud selle meetodi psühholoogilisest taustast ( Lindgren , Suter <arv> : <arv> ) . <arv> ) Soodsa töö-õhkkonna kujundamine : strateegiline huumor Huumor on tõhus teraapia - eriti probleemsete õpilaste puhul . Vaadeldud klassis kujunes oluliseks töövõtteks pingeid maandav sõbralik nali . Relaksatsioon pole mitte ainult lõõgastus lõdvestuse tähenduses , vaid pigem füüsilise ja psüühilise heaolu seisund aktiivse eneseregulatsiooni tingimustes ( Pedajas <arv>b : <arv> ) . Väike nali summutas algava konflikti aegsasti ning töö-õhkkond stabiliseerus . Õ : " Ivan , mul vasak silm juba valutab sinu vaatamisest . " Kaur : " Kas te tõesti saate silmi eraldi panna ? " Raul keerab selja taha vaatama - teised ka . Õpetaja naerab : " Raul juba vaatab , et kas õpetajal on silmad kõõrdi või . " Lapsed itsitavad . ( VP nr. <arv> ) Avatud , soodsad suhted soosisid laste vaimukust . Näiteks kord enne tunde ütles üks poiss teisele : " Matas tuleb töö . " Teine küsis : " Mille peale ? " , esimene vastas : " Paberi peale . " Lõbusaid , vaimukaid repliike kuuldus sageli - nii vahetunnis kui tunnis . Lapsed olid terased ning õpetaja ei jätnud seda märkamata/tunnustamata . Anto ei oska vastata , keerutab end välja . Õpetaja naerab : " Sina , Anto , saad küll elus hästi hakkama - sa oskad ilusti keerutada ! " ( VP nr. <arv> ) Alo hüüab üle klassi : " Tarvo , kus su jalakesed on ! " Kõik naeravad . ( Tarvo jalad olid eesistuja pingi peal . ) ( VP nr. <arv> ) Alo ütleb Kaile õrna häälega : " See pole tavaline vihik , päiksekiir ! " Kõik naeravad , õpetaja ka . ( VP nr. <arv> ) Relaksatsioon suurendab enesekindlust , aitab luua harmooniat iseendas ja suhetes teistega , toetab loovust . Lõõgastavate elementidega põimitud õpitegevus võib tähelepanu languseta kesta järjest mitmeid tunde , olles viljakas veel koolipäeva lõpul . Relaksatsiooni alaliikidena eristatakse häälestavat , mobiliseerivat , toniseerivat , hingestavat , vabastavat ja rahustavat lõõgastust . Efektiivseim on profülaktiliselt soodne õhkkond ehk nn tegevuseelne toniseerimine . See taotleb sotsiaalset efekti , mõjudes nii emotsioonidele , intellektile kui tahtele . Relaksatsioon on tõhus , kui klass austab õpetajat ( Pedajas <arv>b : <arv>-<arv> ) - vaadeldud klassis oli see respekt olemas ning huumorist kujunes pedagoogi tõhus abimees . <arv> ) Emotsionaalse intelligentsi edendamine Kirjeldatud eneseavamise episoode võib pidada emotsionaalse intelligentsuse ( EQ ) õppetundideks . Just EQ kuulub <arv>. sajandi kodanikuks olemise põhikomponentide hulka ( Goleman <arv> ) , kus üheks keskseks teguriks on empaatia . Vaadeldud klassi õpetaja ei jätnud kasutamata võimalusi positiivsete emotsioonide isiklikustamiseks , nende lahtirääkimiseks . Raivol on töö tegemata . Õ : " Sa oled kodus mehe eest väljas . Kas sul häbi pole õpetaja ees , kes sind nii väga armastab ? " Alo naerab . Õ : " Jaa , me rääkisime , mis on armastus , ja et on olemas mitut liiki armastust . " ( VP nr. <arv> ) Õpetaja käib klassis ringi . Kui kellelgi on küsimusi , siis juhendab - alati lapsele silma vaadates . ( VP nr. <arv> ) Empaatia kontekstis tähtsustub mõistmine , mis aitab lastel süveneda iseendasse . Lisaks innustavale positiivsusele oli tõhusaks võtteks asjade nimetamine õigete nimedega - tundides tuli vahel ette olukordi , mil õpetaja vihastas : Ivan ja Alo lobisevad . Õpetaja läheb nende juurde : " Teate , mul käed sügelevad . Kas on mõtet õpetajal kirjutada ülesannet tahvlile , kui te kogu aeg kommenteerite ? " ( VP nr. <arv> ) Õ : " Ära püüagi minuga riidu minna - see mõjub mulle pahasti . " ( VP nr. <arv> ) Õ : " Kes on korrapidaja ? Vat nüüd olen mina väga kuri . Nüüd ma olen tõesti kuri . Mari läheb vaikselt ja pühib tahvli ära . " ( VP nr. <arv> ) Õpetaja on nukker , et ei tule kiireid , õigeid vastuseid . Õ : " Olen nii kurb , et olete nii laisad - andke andeks , et ma nii ütlen . " ( VP nr. <arv> ) Empaatia on sotsiaalse kompetentsuse oluline element , mida eeldab kodanikuks olemine - empaatiat on vaja kollektiivis , meeskonnatöös jm. Emotsioonide lahtirääkimist kasutas õpetaja igal sammul - reeglina muutus klass siis vaikseks . Seejuures sisaldas tema kõne ridadevahelisi sõnumeid . Näiteks kui õpetaja rääkis hea tujuga minavormis , siis <arv>. pöörde kasutamine oli ähvardus : " No nüüd on õpetaja kuri ! " ( VP nr. <arv> ) Selle kinnituseks ta koputas pliiatsiga vastu lauda ( <arv> korda ) ning vaatas kurja pilguga . Perekonnanime kasutamine ning teietamine viitas institutsionaliseeritud konfliktile . Last , kes ületas piire , kõnetas õpetaja eriti pidulikult : " Õpilane Tarvo Laul ! Kas Teie kohta meie korraldus ei kehti ? " ( VP nr. <arv> ) " Ivan , ma ei andnud Teile sõna . " ( VP nr. <arv> ) Tõhusaks meetodiks kujunes vaikimine : sumisev klass jäi vait kui õpetaja mõnda aega ei rääkinud . Vahel harva kui seegi ei aidanud , läks pedagoog tahapinki istuma ning ütles kõva häälega : " Mina teid enam ei õpeta ! " ( VP nr. <arv> ) See oli maksimaalne argument : et lapsed olid õpetajat armastama hakanud , siis sellist saatust nad endale ei soovinud . Tund jätkus . Kui õpetajale miski ei meeldinud , näitas ta seda ausalt välja . Näiteks alustas ta mõnikord tundi sõnadega : " Täna on õpetaja kurb , sest teie kontrolltöö läks halvasti . " ( VP nr. <arv> ) Õ : " Õpetaja peab olema lahke , hea ja sõbralik . Aga te teate , et mul on ka närvid . " ( VP nr. <arv> ) Õ : " Vaat nüüd ma koputan ( koputabki vastu lauda ) . Eve ise on neljaline tüdruk . Mis see tähendab - loodate vaid minu peale . Kas õpetajal on õigust täna vihastuda ? " Lapsed vastasid kooris : " Jaa . " ( VP nr. <arv> ) Teinekord aga ütles : " Olen teie pärast nii rõõmus ! " ( VP nr. <arv> ) Selliste väljendite ridadevaheline sõnum on hoolimine - õpetaja andis mõista , et õpilased lähevad talle korda . " Aitav inimene kuulab ja mõistab " ( Mäntysaari <arv> : <arv> ) . Emotsionaalset intelligentsi edendab eneserefleksiooni toetamine : Õ : " Eile öösel tekkis õpetajal tunne , et vist tuleb ära lõpetada kõik see jama . Me analüüsisime nägusid - te näete , et õpetaja silmad ei sära . Miks ? " Kadi : " Te olete pahane , et me etteütluseks ei õppinud . " Õ : " Ei , teie peale ma pahane ei ole , ma olen lihtsalt enda peale kuri . Miks ? " Raul : " Et me petsime teie lootusi ? " Õ : " Õige , tore et te panete naelapea pihta . Mul on kahju , et lootsin teist liiga palju - see ongi minu probleem . " ( VP nr. <arv> ) Tsitaadist selgub , et : õpetaja ei saanud laste pärast öösel magada - mure viis une ära ; inimese tunded peegelduvad ta silmades ; isegi pettudes ei kanna õpetaja klassi peale viha , vaid süüdistab pigem iseennast ( põhjendamatult kõrgetes lootustes ) . Võib arvata , et selline emotsionaalne õppetund pani lapsi mõtlema - arenes empaatia , mis on õpitav oskus ( Lindgren , Suter <arv> : <arv> ; Talts <arv>a : <arv> ) . Sotsiaalsete pädevuste ühte komponenti - oma meeleolude analüüsivõimet - arendas õpetaja lastes igal moel : Alo : " Ma võtsin tumesinise värvi , ma pole täna väga heas tujus . " Õ : " Õige , mina ka pole heas tujus , ma võtaks täna sama värvi . Tead Ivan , ma ütlen ausalt - mul sees keeb ! " ( VP nr. <arv> ) Käitumisprobleemsetesse lastesse soovitatakse suhtuda vahetult - arusaamise ning kaastundega , otsuse- ning järjekindlalt . Lastega peaks olema aus : kui käitumine on häiriv , ei tohiks väita vastupidist . Samas vajab õpetaja strateegiaid , mis aitavad lapsel parema käitumiseni jõuda . <arv> ) Aktiviseerivate strateegiate tähtsustamine Et lastel oleks huvitav õppida , ei piisa ainekesksest , nn vana kooli klassikalisest stiilist - koolisuhted ei peaks rajanema traditsioonilis-autokraatsetele suhetele ( Talts <arv>b : <arv> ) . Õpilaste endi aktiivsus on aluseks nii õpitegevusele kui vaimsele arengule . Aktiivsuse printsiip eeldab õpetamist , kus tähtsustatakse teadmiste rakendamist ( Unt <arv> : <arv>-<arv> ) . Vaadeldud klassis kasutati aktiviseerivaid strateegiaid : Õ : " Ja nüüd läheb mängimiseks . Viskan palli , ütlen sõna , ja teie vastate , mis käändes see oli . " ( VP nr. <arv> ) Lapsed viskavad palli ja ütlevad veega seotud mõisteid - üks ütleb , teine defineerib ning viskab palli edasi . ( VP nr. <arv> ) Õ : " Tõuske püsti . Kui ma ütlen algarvu , siis see , kes selle ära mõistatab , istub . " Lastele meeldib see mäng väga : " Teeme veel kord ! " ( VP nr. <arv> ) Lapsed viskavad kruubipalli , õpetaja ütleb sõna , laps esitab küsimuse ja käände ning viskab palli edasi . ( VP nr. <arv> ) Mängitakse telefonimängu - ka õpetaja osaleb . ( VP nr. <arv> ) Lisaks mängudele kasutati õppetöö mitmekesistamiseks loomingulisi elemente : Õ : " Iga rühm koostab jõuluteemalise luuletuse . Palun , rühmavanemad , tulge siia - saate täpsustatud ülesande . " ( VP nr. <arv> ) Õ : " Iga laps tõmbab loosi , et mis osa peab reedeks läbi lugema - kasutab seda siis oma loovtöös . " ( VP nr. <arv> ) Õ : " Ja nüüd ma jagan Musta notsu kaardid teile laiali . Iga laps kirjutab pildi kohta ühe luuletuse . " ( VP nr. <arv> ) Õpetaja näitab tikitud liblika pilti - see andvat loovtööks inspiratsiooni . ( VP nr. <arv> ) Õpetaja võtab kaasa omatehtud pehme palli : " Miks kasutasin just neid värve ? " Vastab ise : " Sinine on vesi , kollane on päike . " Näitab ka ilusat kollast , kirgast rätti . Üks kolleeg , keda ta millalgi asendas , oli selle talle kinkinud ( tõi Kuubast ) . Õ : " Võtsin selle kaasa , et teil loovtööks inspiratsiooni oleks . " Tiina : " See on sama kirju nagu maakaartki , mida Nils nägi ülevalt , kui lendas üle maa . " ( VP nr. <arv> ) Õpetaja esitas sageli mõistatusi : Õ : " Annan teile nüüd mõistatada , mis on tänase tunni teema ? " ( VP nr. <arv> ) Õppetööd elavdasid auhinnad ( mis õpetaja oma raha eest muretses ) : Õ : " Ja nüüd läheb lahti võistluseks - näete , õpetajal on kommid koti sees ( krõbistab ) . " ( VP nr. <arv> ) Õ : " Võtke paberid - teeme tunnikontrolli . Auhindadeks on kommid ja krõpsud ! " ( VP nr. <arv> ) Emotsionaalsus mobiliseerib , ajendab tegutsema , aktiviseerib mõttetegevust ( afektiivne jälg on alati sügavam ) . Emotsionaalsusel on sugereeriv toime , kuna ta on nakkav . Ja positiivsetel tunnetel tervikuna on tervistav toime ( Pedajas <arv>c : <arv> ) , mistõttu õpetaja pööras aktiviseerivatele strateegiatele palju tähelepanu . Ta teadvustas , et probleemidega laste klassis on intensiivsus oluline : Õpetaja praktikandile : " Andke andeks , õpetaja - ma panin nad lihtsalt liikuma . Nad peab panema liikuma ! " ( VP nr. <arv> ) Praktikandi juhendamine väärib märkimist selleski mõttes , et kuu aja jooksul edastas kogenud pedagoog olulisemaid pedagoogilisi oskusi kontsentreeritult ( Leino , Lahelma <arv> ) . Seda teemat on põhjalikumalt analüüsitud alapeatükis <arv>.<arv>.<arv>.<arv>. Siinkirjeldatud strateegiad mahuvad üldnimetaja " haridus kodaniku jaoks sotsiaalpedagoogika kaudu " alla . Õpetaja edendas lastes sotsiaalseid kompetentsusi enesehinnangu tõstmise , esinemisjulguse toetamise , tolerantsuse kujundamise , keskendumisoskuse arendamise , pingetaluvuse ning konfliktide vältimisoskuse õpetamise , pingemaandamis-võimaluste tutvustamise , huumori ja innustamise kasutamise , isiklikemate suhete kujundamise ning õppetöö aktiviseerimise kaudu . Nende sotsiaalpedagoogiliste strateegiate abil kujundas ta soodsa tööõhkkonnaga kollektiivi , toetades sel moel koolikohustuse täitmist . <arv>.<arv>.<arv>.<arv>. ÕPETAJA TOIMETULEKUSTRATEEGIATE KVANTITATIIVNE KAARDISTUS : AKADEEMILISUSELT SOTSIAALSUSE SUUNAS Teise uuringu andmeid analüüsisin veel ka kvantitatiivselt . Selle eesmärgiks oli kõrvutada staažika pedagoogi ning praktikandi töökogemust . Analüüsi käik . Vaatlusprotokolle üle lugedes fikseerisin episoode , kus ilmnes nii konflikte kui õpetaja toimetulekuvõtteid . Tõlgenduste ülevaatlikustamiseks kasutasin sümboleid : A = tunni akadeemiline sisu ( ainekesksus ) , K = käitumise korrektsioon , ( K ) on ebaõpilaslik käitumine tunnis , millele õpetaja ei reageeri . So = sotsiaaltöö tavatähenduses ( nt materiaalne abi lapsele ) , Su = sotsiaalne tähenduses sõbralik ( personaalse silla loomine õpetaja ja õpilase vahel ) , ( Su ) = õpilaste omavaheline sõbralik kontakt , I = innustamine ( kiitmine , tunnustus vms ) , M viitab mängulisele/sportlikule elemendile tunnis , ( M ) = kui lapsed tunnis salaja mängivad , O = omaloomingu tähtsustamine , RA = rühmatöö jt aktiviseerivad võtted , T viitab tervisele ( ja sellest tulenevaile õpiprobleemidele ) , PTA sümboliseerib tööajajärgset lisakoormust ( kui õpetaja rõhutab , et tegi midagi klassi heaks nt nädalavahetusel , öösel ) . Analüüsiprotsessi näiteks esitan järgmise katkendi tunnikirjeldusest , kus üks üliõpilane oli sooritamas koolipraktikat . KIRJANDUSE TUND , kell on <arv>.<arv>. K Praktikant ( Pr ) seisab klassi ees . Alo räägib omaette , kuigi tund on alanud . Alles siis kui vaikus tekib , ütleb Pr : istuge palun . Keset klassi ühel laual on ikka <arv> tooli tagurpidi peal . ( K ) Alo räägib Ivaniga ja Arvoga - tekib lärm , Pr ei reageeri . A Pr. Annab vaikse häälega korraldusi . ( K ) Ivan vehib rusikatega , teeb püssi häält . Alo pobiseb kõvasti . Väga rahutu õhkkond . Alol pole õpikutki , räägib Ivaniga üle pingirea . Oma õpetaja ( Õ ) tuleb klassi , mõned tõusevad püsti , klass muutub veidi vaiksemaks . A Pr. Jätkab tundi : osastav mitmuses . Üks poiss ütles valesti - osastav . K Rein tigedalt käratab - kus ta sul osastav on ? Õ : kurjalt - niimoodi ei lärmata . Kuskil klassis sellist kisa ei ole . Kui on diskussioon , siis on teistmoodi . Õ läheb keset klassi toole alla panema , Alo ise tuleb talle appi . Õ : aitäh . A Õ Läheb Keni juurde , küsimus : kelle ? Ken mudib punasest riidest isetehtud pinalit , mõtleb vastust . Õ läheb paneb plakati pesulõksuga tahvlile . Täna tuleb tunnikontroll , praegu kordame . Ivan kohkub - küsib Kenilt üle . K Alo poriseb vastu - ei tohi olla <arv> tööd ühel päeval . A Pr : eile kordasime Hollandit . Mis sulle meelde jäi ? Alo - Hollandis kasvatatakse lilli ( ütleb ette ) . K Ivan räägib juustust - aga imelikult . Pr : kas sa räägid sellest tekstist ? Alo : Haista Gäng . A Pr : teeme nüüd sellist jutustamist , et jätkab Ivan . Poiss loeb vihikust fakte maha . Õ : hästi , aga nüüd jutusta : Holland - veidruste maa . K Poiss vahib aknast välja - vaikus . Õ läheb tema kõrvale istuma . A Kenil käsi püsti - räägib veebussidest . Emma jätkab . Õ : palun kõvemini ! Õ : silme ees on meil teema : Holland , veidruste maa ! K Õ. Kurjalt . No küll te olete aeglased : õpetaja peab suruma teile kiirust peale , muidu jääte ajahätta . Kui <arv> tundi olid sel kombel analüüsitud , koostasin sümbolite koondina tabelid <arv>-<arv>. Lisaks esitan tsitaate vaatlusprotokollidest koos teoreetiliste selgitustega . Materjali analüüsi tulemiks on niisiis kommentaarid tabelitele ja episoodide tõlgendused . Õpetamist saab alustada kui klassis on tagatud töörahu . Tunnivaatlusprotokollide analüüsist selgus , et pedagoog korrigeerib käitumist rohkem kui õpetab ainet ( vt tabel <arv> ) . <arv> tunnis fikseerisin kokku <arv> episoodi , s.t <arv>,<arv> iga tunni kohta . Kui nn akadeemiline õppetöö kajastus <arv> episoodis ( <arv>,<arv> tunni kohta ) , siis käitumisprobleemseid juhtumeid oli <arv> ( keskmiselt <arv>,<arv> tunni kohta ) . Ülejäänud <arv> episoodi paigutusid innustavate meetodite alla : <arv>,<arv> tunni kohta . Tabel <arv>. Tundide vaatlusprotokollide analüüs . ( Sümbolid on avatud tabeli järgselt konkreetsete tsitaatide abil . ) Number näitab episoodide hulka vaadeldud perioodil absoluutarvudes . Komaga number teises reas näitab episoodide keskmist tunni kohta . K on käitumisprobleem tunnis , millele õpetaja reageerib : Klassis tekib sumin . Õpetaja : " Kas ma saan rääkida või ei ? " ( K ) on käitmisprobleem , millele õpetaja ei reageeri : Alvin kommenteerib igat õpetaja korraldust , kobiseb omaette . Õpetaja enam tähelepanu ei pööra . PTA on lisatöö , mida õpetaja teeb vabast ajast . Õ. Kurjustab poisiga : " Ma rääkisin eile su vanaemaga - sa pole meie klassi tsaar ega kuningas , keda kõik peavad arvestama . " SO on sotsiaaltöine probleem traditsioonilises tähenduses : Õpetaja annab lapsele oma raha eest ostetud asju . T viitab terviseprobleemile ( sh kehvale mälule ning keskendumisraskustele ) : Alvin küsib igat asja <arv> korda üle . ( M ) viitab tunnis salaja mängimisele ( tegemist on <arv>-<arv>-aastaste lastega ) : Mariaanal on mingi väike elektrooniline lelu kaasas - musitab seda tunnis . A on tunni akadeemiline sisu : Õpetaja annab uue vihje : mis küsimusele vastab nimisõna ? Omadussõna ? Tegusõna ? SU sümboliseerib soodsa suhte loomist õpetaja-õpilaste vahel . Õpetaja avab end kui inimest , räägib oma emotsioonidest . Õ : " Neid ülesannetelehti tegin ma armastusega . Seda ma juba eelmisel aastal rääkisin , et armastust on mitut liiki ja et hakkan teid armastama . " I on innustav kiitmine , laste eneseusu toetamine . Õ : " Alvinil on meil väga hea süda , ma tahan teada , mis tema välja pakub . " M viitab mängulistele võtetele tunnis : Õpetaja viskab palli , ütleb ülesande : <arv> x <arv>. Kes palli püüab , ütleb vastuse ning uue ülesande ja viskab palli edasi . RA tähendab rühmatööd vms aktiviseerivaid töövõtteid . Õ : " Rühmavanem paneb kõigile aktiivsuse hinde . " O on omaloomingu tähtsustamine õppetöös . Õ : " Iga rühm koostab jõuluteemalise luuletuse . " Pedagoog kehtestab piire , mis on suurte klasside ( kuni <arv> last ) ning mahuka riikliku õppekava juures igati mõistetav . Kui siia lisada tulevaste õpetajate ainekeskne koolitusprogramm ( Ruus <arv> ) , on probleemi teravus ilmne : õpetajalt oodatakse oskusi , milleks teda ette pole valmistatud . See võib tekitada stressi , halvendada tööõhkkonda - ja lapsed peavad kooli ebameeldivaks kohaks ( Leino <arv> ) . Staazi tulemus : akadeemilisuselt sotsiaalsuse suunas . Haridusetnograafiliselt tunde jälgides oli võimalik kaardistada nii <arv>aastase pedagoogilise staažiga klassiõpetaja strateegiaid kui praktikandi meetodeid . Vaadeldud <arv>-st tunnist <arv> ( ehk <arv>% ) toimusid üliõpilase käe all ( vt tabel <arv> ) . Analüüsitavaid episoode oli praktikandi tundides keskmiselt <arv>,<arv> , staažika õpetaja tundides aga <arv>,<arv> : kogemustega õpetaja tund oli seega ligi neljandiku võrra tempokam . Tabelist <arv> selgub , et aastakümnetepikkuse töökogemuse mõjul taandub tunni akadeemiline sisu sotsiaalsuse tähtsustamise ees . Ilmselt tõdes staažikas klassijuhataja , et soodsas õhkkonnas õpitakse paremini . Tabel <arv>. Praktikandi ja staažika õpetaja tundide võrdlus . Number näitab episoodide hulka vaadeldud perioodil absoluutarvudes . Komaga number ( teises reas ) väljendab vastavate episoodide keskmist tunni kohta . Sümbolite tähendus on avatud tabeli <arv> järgselt . Tabelist <arv> selgub , et staažika õpetaja tundides esines rohkem käitumise korrektsiooni , isiklikemate suhete ning alternatiivsete meetodite tähtsustamist . Samas õpilased ise piiride kehtestamise üle ei protestinud . Vahetunnivestlustest selgus , et oma praegust , eakat klassiõpetajat hindavad lapsed senistest kõige enam : teda kiideti eeskätt rahulikkuse ( ! ) eest . Tegelikult oli õpetaja küll temperamentne , aga sõbralikult norme kehtestades suutis ta tagada rahuliku tööõhkkonna . Seega vabadusepiirang iseenesest konflikte ei põhjusta - sõbralikul toonil normide tähtsustamine tekitab lastes pigem turvatunnet . Tabel <arv>. Praktikandi ja staažika õpetaja tunnianalüüside rühmitus . Kui õpetaja on suutnud kujundada usaldusliku tööõhkkonna , ei tekita tema kriitilised märkused lastes protesti - klass teab , et õpetaja hoolib . Ja vastupidi - töörahu tagamata ei jõua ka akadeemilised sõnumid kohale . Selged reeglid meeldivad kõigile , ning ühel hetkel hakkavad õpilased ise nende järgimist valvama . Kogenud ja kogenematut õpetajat eristas veel see , et esimene märkas rohkem ( variõppekavaliste ) aja- , koha- , hääle jms piiride ületamist , andes sellest teada . Staažikas pedagoog reageeris käitumisprobleemidele sagedamini ja koheselt . Praktikant seevastu pani rõhku tunni õppekavalisele sisule , mis algaja õpetaja puhul on mõistetav . Märkimist väärib seik , et staaži mõjul areneb õpetaja professionaalsus just sotsiaalsuse , mitte riikliku õppekava akadeemilise sisu suunas . Tabelist <arv> selgub , et käitumisprobleeme korrigeeris staažikas õpetaja <arv> korda rohkem kui praktikant ; viimane omakorda edestas kogenumat ( viiendiku võrra ) akadeemilisuse osas . Positiivseid innustavaid töövõtteid , sh isiklikuma suhte loomist tähtsustas staažikas pedagoog üle <arv> korra enam kui algaja . Praktikandi tundides ilmnes <arv>,<arv> korda rohkem käitumisprobleeme , millele õpetaja ei reageerinud . Tabel <arv>. Akadeemilisuselt sotsiaalsuse suunas : staaži tulemus Tabelis <arv> on rühmitades kokku pandud näiteks ( K ) + ( M ) , kuivõrd tunnis salaja mängimine on käitumisprobleem , millele ei reageerita . Omaette rühma moodustavad tervise- , sotsiaal- ja käitumisprobleemid ( T + SO + K ) , need on õppeainevälised elemendid , millega õpetaja olemasoleva aja- , hariduse- ning energiaressursi juures tunnis toime peab tulema . Selle tabeli viimase rea põhjal saab järeldada , et eakaid õpetajaid ajaga mitte kaasas käimises süüdistada ei saa . Võinuks arvata , et just noor , koolipingist tulev õpetaja valdab aktiviseerivaid strateegiaid rohkem ; ometi kasutab pensioniealine pedagoog neid oma tunnis ligi kolm korda enam . Seega : kogenud õpetaja tunnis tähtsustub sotsiaalne aspekt . <arv>.<arv>. EMPIIRILISTE UURIMISTULEMUSTE KOKKUVÕTE Empiirilisest uurimusest võib järeldada , et koolis ilmnevate sotsiaalsete probleemidega aitab õpetajal toime tulla sotsiaalpedagoogiliste strateegiate kasutamine . Kuna ajaloos on ühiskondlikke pingeid mh pedagoogika kaudu leevendada püütud ( Lorenz <arv> : <arv> ) , toimib sama skeem Eestiski . Järgnevalt suhtestan empiirilise uuringu tulemused püstitatud eesmärkidega . Ühiskonnast kooli kanduvate sotsiaalsete probleemide ilmnemine kooliklassis . Kuigi uurimuse käigus ei palutud sotsiaalsetele teguritele täiendavat tähelepanu pöörata , kirjeldasid pedagoogid oma töödes valdavalt mitteakadeemilisi muresid . Näiteks nimetavad õpetajad probleemseks lobisevat , itsitavat , räpakat , aeglast , kinnist , andekat , neurootilist , halva mäluga , füüsiliselt nõrka , suitsetavat , koduprobleemset ning arvuti- ja TV-fanaatikust last . Aga ka õpilast , kelle sõnavara on puudulik , kes ei tööta kaasa ega huvitu õpitulemustest jne. Koolis oodatakse õpilastelt võimalikult ühtlustatud käitumist . Klassid on suured ning töörahu ja -tempo huvides tähtsustatakse piiravaid raame ( Foucault <arv> ; Leino <arv> ) . Probleemide paljususe kontekstis pole üldhariduskoolide tava- ega eriklasse põhjust eristada . Kaardistamaks kontsentreerunult nii probleeme kui lahendeid , otsustasin keskenduda probleemidega laste klassile . Esmalt analüüsisin ühiskonnast kooli kanduvate probleemide ilmnemist klassis : eristasin sotsiaalsete probleemide otsest ( <arv> ) ning kaudset ( <arv> ) mõju õpetaja tööle . ( <arv> ) Sageli on õpetaja sunnitud mõnele lapsele osutama otsest materiaalset abi : ostma oma raha eest nt vihikuid , kuna vastasel juhul ei tööta laps tunnis kaasa ning siis kannatab terve klass . Veel peab õpetaja arvestama kodutööde tegemise võimalustega ( raamatukogu , õppevahendite jms olemasoluga ) ; perede rahalisest seisust sõltuvad klassi ühisüritused . Õppetööd mõjutab laste silmaringi piiratus - raske on arendada tunnis diskussiooni kui õpilase elukogemus piirdub kooli ning ( probleemiderohke ) koduga . Lisaks peab pedagoog arvestama perede probleemset nädalarütmi - mitme õpilase puhul oli suuremaid raskusi nt esmaspäevadega . Sotsiaaltöise valdkonna alla paigutub otseselt rahaliste toetuste taotlemine , mida tavaliselt teeb klassijuhataja . Rahaküsimisele eelneb õpilase taustaga tutvumine - nii üks kui teine on tegevused , mis eeldavad keskendumist ning lisatööd . Harvad pole juhtumid , mil õpetaja peab nõustama tervet perekonda . ( <arv> ) Lisaks otsestele sotsiaalsetele probleemidele raskendavad õppetööd konfliktid kooli ( variõppekavaliste ) eesmärkide ning laste taustast johtuvate käitumisharjumuste vahel . Neid võib nimetada sotsiaalprobleemide kaudseks ilmnemiseks klassis ( ehk sotsialiseerumisraskusteks ) - täpsemalt ühiskonna diferentseerumisest tulenevateks haridusinstitutsionaalseteks pingeteks . Laps on kodu peegel ning perede käitumisharjumused nähtuvad ilmekaimalt koolis . Õpetaja korvab kodukasvatuse puudujääke mitmel tasandil , tema roll on komplitseeritud : ühelt poolt kooli ametlikud eesmärgid ning variõppekava , teisalt kodupingete kandumine kooli ( sotsiaalprobleemide ohvritena vaadeldavad õpilased ) . Siirdeühiskonnas muutub õpetaja üha enam kodukasvatuse korvajaks - lapsed hindavad inimest , kes hoolib . Just reeglite kehtestamine ning piiride seadmise oskus suurendab laste respekti pedagoogi suhtes . Normide juurutamine koolis on seda olulisem , mida vähem neid kodudes tähtsustatakse . Lapsed vajavad raame , kuna see süvendab turvalisust . Kui neid ei kehtesta vanemad , kasvab õpetaja vastutus . Et kooli üks ülesandeid on laste sotsialiseerimine , peab õpetaja riikliku õppekava nõuete kõrval hoolitsema ka variõppekavaliste reeglite täitmise eest . Veelgi enam - juba Diesterwegist ning Pestalozzist alates on sotsiaalprobleeme peetud sotsialiseerimise puudujäägiks , mille eest vastutab eeskätt õpetaja ( Lorenz <arv> : <arv>-<arv> ) . Nn vana kooli kontekstis tähendab kodanikuks kujunemine ühtlustavate reeglitega kohanemist . Foucault'le ( Foucault <arv> ) põhjal tähtsustatakse koolis intensiivsemalt aja- , hääle- , kehahoiu- ning koharaame . Neid kehtestati ka vaadeldud klassides - see nõudis pedagoogilt lisatööd , kuna tegemist oli kodukasvatuse korvamisega . Ettekujutus heast lapsest on koolis ühene : ta olgu tark , puhas , töökas , innukas , verbaalselt taltsutatud , kuulekas jms. Kokkuvõtvalt võib fikseerida järgmisi raskusi : - ühiskonnast kooli kanduvad sotsiaalprobleemid raskendavad õpetaja tööd sotsialiseerijana ; - " vana " kooli ühtlustavad reeglid võivad tekitada lisapingeid siirdeühiskonna " uute " nõudmiste kontekstis ; - ideaalis peaks haridus tegema vabaks , kuid " vana " kooli kontekstis see pigem ühtlustab . Kodanikuks kujunemise haridusel on topelttähendus : ühelt poolt aja- , koha- , hääle- jms raamidesse surumine ; " uue " kooli kontekstis aga ilmnevad teist tüüpi ( osalust ning sotsiaalseid pädevusi rõhutavad ) sotsialiseerimisvõimalused . Õpetaja peab leidma kompromissi : eeskätt vajavad raame probleemidega lapsed , ent samas ei tohiks piire kehtestada trotsitekitavalt autoritaarselt . Ja piirangud ei peaks olema eesmärgiks omaette - töörahu kui vahend on oluline ikka millegi jaoks . Vaadeldud pedagoogi töövõtted mahuvad mõiste " haridus kodaniku jaoks " alla veel teises mõttes - sotsiaalsete pädevuste kujundamise tähenduses . Õpetaja strateegiad sotsiaalsete probleemidega toimetulekul . Empiirilise uuringu järgmises osas ilmnes pedagoogiliste töövõtete paljusus sotsiaalsete probleemide mõjuväljas . Tööga toimetulek eeldab õpetajalt erinevate strateegiate valdamist : sotsiaaltöist , eri- , seiklus- ja sotsiaalpedagoogilist , logopeedilist , psühholoogilist , sotsioloogilist , mängu- ja tegevusterapeutilist ning innustavat lähenemist , lisaks võrgustikukoordinaatori , huvijuhi , kutsenõustaja , treeneri , sõbra ning ema rolli . Veel on õpetajad kirjeldanud end kui koristajat , sponsorit , kirjanikku , kunstnikku , näitlejat , kohtunikku , diplomaati , remondimeest , taidlejat , aednikku , komblus- ja narkopolitseinikku , kultuuritöötajat , arvutispetsialisti , turvameest , kokatädi , dekoraatorit , projektikirjutajat , liikluskasvatajat , reklaamiagenti , sekretäri , kalligraafi , spordiorganisaatorit , alkomeetrit , õppekavade koostajat jne. Toimetulek koolis eeldab õpetajalt paindlikkust ning mitmekülgsust . Haridusetnograafilisele osalusvaatlusele tuginedes võib õpetaja keskseks toimetulekustrateegiaks pidada sotsiaalpedagoogiliste pädevuste kujundamist innustamise kaudu . Kodanikuhariduse kontekstis tuleb rõhutada selle jõustavat , innustavat ning soodsat enesehinnangut toetavat mõõdet . Jälgitud tundides suhtles õpetaja laste kui isiksustega - esiplaanil oli indiviid ; sotsiaalsete pädevuste edendamine seondus tihedalt tunni ainealase sisuga . Pedagoog toetas tolerantsust , esinemisjulgust , empaatiat , keskendumisvõimet ning rühmatöö- ja suhtlemisoskusi , õpetas pingemaandamis- ja konfliktivältimisstrateegiaid , innustas , tähtsustas aktiivset osalust , positiivset tagasisidet ( ja soodsat tööõhkkonda tervikuna ) , väärtustades iga lapse isikupära . Kirjeldatud strateegiad paigutuvad vahendatud ( kaudse ehk lapse initsiatiivi austava ) õpetusstiili ning innustamise alla , üldnimetajaks " haridus kodanikuks kujunemise jaoks sotsiaalpedagoogika kaudu " . Sotsiaalsete kompetentsuste edendamise abil kujundas õpetaja soodsa tööõhkkonnaga kollektiivi . Selles kontekstis on oluline liikmelisus : ühiskonna liikmeks kujunetakse minikollektiivide kaudu ( Hester <arv> : <arv> ) , ning vaid enesest lugupidav inimene suudab ühiskonda rikastada ( Berdjajev <arv> ; Kurki <arv> ) . Seega aitavad ühiskonnast kooli kanduvate sotsiaalsete probleemidega paremini toime tulla sotsiaalpedagoogilised strateegiad . Sotsiaalpedagoogikat nimetatakse muutustele suunatud strateegiliseks mõtteviisiks ( Schilling <arv> : <arv> ) - võib oletada , et sellealane ( täiend ) koolitus on õpetajatele oluline . Muutuste märkamine ning väärtustamine eeldab pedagoogilt olukorra kvalitatiivse analüüsi oskust ehk " uue " haridussotsioloogia alaseid pädevusi . Seda valdkonda võib nimetada sotsiaalpedagoogika ning haridussotsioloogia ühisosaks - ehk ( Leriche sõnul ) sotsiaalseks jõuks hariduses ( Leriche <arv> : <arv> ) . Alates <arv>ndatest räägitakse õppimisest kui kontekstuaalsest sotsiaalsest toimingust , rõhutades suhtlemisfaktori suuremat rolli akadeemilisega võrreldes ( Tynjälä <arv> : <arv> ) . Selles seoses on raske mõista , et aastakümnete jooksul pole õpetajakoolitus vastavas suunas veel piisavalt arenenud ( järeldus tugineb teaduskirjanduse ning empiiriliste uurimistulemuste analüüsile ) . Käesolevas uuringus tekitas täiendavaid küsimusi asjaolu , et kool ise produtseerib probleemidega õpilasi . Vaadeldud klassi võib mõnes mõttes haridusinstitutsionaalseks praagiks nimetada , kuna mitmed nn probleemseks peetud lapsed sattusid kooli tulles lihtsalt valesse kohta ( nt võõrkeelte süvaklassi , kuna mujal polnud enam ruumi ) . Ja viis vene keelt rääkivat last olid selles eriklassis peamiselt kehva eesti keele oskuse tõttu . Võib järeldada , et kooli-institutsiooni lapsekesksemaks muutmisel on veel arenguruumi . Nii ühiskonna kui haridussüsteemi puudujääkide heastamine jääb õpetaja õlule , sõltudes eeskätt tema isiksuseomadustest . Vaadeldud pedagoogi jõupingutused kandsid vilja : probleemseks peetud laste klassis täitsid kõik õpilased riikliku õppekava nõudeid . Tulemus ei tulnud kergelt , kuid klassi kordama ei jäänud keegi . Veelgi enam - mõnigi probleemseks peetu osutus andekaks ; ja näiteks mitmed õpilased kavatsesid oma haridusteed jätkata võõrkeele süvaklassis . On märkimisväärne , et töös probleemseks peetud lastega kasutas õpetaja kohati samu võtteid , mille eest lapsi tavaliselt koolis karistatakse ( ja mille eest nad probleemse nimetuse pälvivad ) : mängulisust , emotsioonide vaba väljendamist , õppetööväliste ( nn kõrvaliste ) asjadega tegelemist , liikumist , kunsti , muusikat , nalja ja naeru , oma isiku eksponeerimist . Kui tunnis ilmneb norme tähtsustavaid raame , siis parandusõppes ületab neid piire eeskätt õpetaja ise ( lapsega hakatakse rääkima tema enda keeles ) . J. Käis ( <arv> ) ning I. Unt ( <arv> ) on korduvalt rõhutanud individualiseerimise rolli üldhariduses - aga mitte tagantjärele , vaid soovitavalt algusest peale ning pidevalt . H. Liimets ( <arv> ) oli seisukohal , et koolilik õpitegevus peaks kõigi õpilase elus aset leidvate õpiprotsesside suhtes täitma integraatori rolli . See oleks koolilt oodatav ülesanne , eriti tänapäeval , mil pealetungivas , eklektilises infotulvas orienteerumine on täiskasvanulegi raske ( Liimets <arv> : <arv> ) . Tekib küsimus , kas mängulisuse mahasurumise etappi koolis ei võiks vahele jätta ? Tulemiks muutuks siis protsessi nautiv õpilane : " Nagu mistahes mängu mängitakse puhtalt lõbu , mängu enda pärast , nii ka homo ludens õpib õppimise enda , tunnetushuvi pärast . Lõbu pakub õpiprotsess ise . " ( Liimets <arv> : <arv> ) . Positiivsete emotsioonide rolli rõhutavad ka emotsionaalse intelligentsi uurijad ( Goleman <arv> ) . Kui uue ajastu inimese mudeliks on homo ludens ( Liimets <arv> : <arv> ) , peaks seda arvestama ka haridussüsteemis . Pedagoogika probleem on väidetavalt selles , et õppimist usutakse toimuvat vaid vaikses klassis ( kus õpilaste pilgud naelutuvad õpetajale ) . Uue info ühekülgne rõhutamine välistab positiivseid emotsioone , mis tegelikult aitaks kõike uut just kinnistada . Liiga sageli piirdutakse õppekava ratsionaalsete sõnumitega ning unustatakse rõõmsad elemendid ( neid nimetatakse probleemkäitumiseks ) . Tulemiks on lapsed , kes otsivad tunnis salajast rõõmu ( õpetajat või rituaale ignoreerides ) , millega katkestatakse rutiinse tunni üksluine kulg ja mõjutatakse piire . Klass ainsa õpikohana on müüt , millest kooliinstitutsioon meelsasti kinni hoiab ( Aittola <arv> ) . V. Ruus nimetab õppimist mänguliseks tööks ja töökaks mänguks ( Ruus <arv>b : <arv> ) . Mäng kui arvestatav ning efektiivne ( " uue " kooli ) meetod teiste aktiviseerivate võtete seas ilmnes ka käesolevast uurimusest . Kõrvutades tava- ning eriklassis kasutatavaid strateegiaid , pakuksin probleemilahendite kontekstis välja järgmise üldistava jaotuse ( joonis <arv> ) . Joonis <arv>. Tava- ning eriklassi strateegiate võrdlus probleemilahendite kontekstis . Institutsionaliseerimisest tekkinud pingeid koolis lahendab õpetaja mitmel moel , üldistatult võib fikseerida kahte lähenemist : Väljast-sisse-interventsioon , mis korrigeerib üksikute õpilaste käitumist , eesmärgiga ühtlustada lapsi koolis kehtivate variõppekavaliste raamidega . Kasutegur on piiratud , kuna tegevus keskendub vaid üksikutele ( probleemsetele ) õpilastele . Pedagoog väsib rohkem , sest sageli tuleb lapsega töötada peale tunde . Õpilaste enesehinnangu toetamine ehk seest-välja sotsiaalpedagoogiline innustav lähenemine , mis edendab tööõhkkonda klassis . Kasutegur on suurem , kuna võidab klass tervikuna . Kahe tulba vastandamine on tinglik , sest ka tavaklassis ilmnes sotsiaalpedagoogilist innustamist , nagu eriklassis individuaalset tööd . Joonise <arv> eesmärgiks on erinevate võimaluste kaardistus , ning osutamine sotsiaalpedagoogiliste strateegiate efektiivsusele . Tegelikult võib igasugust lapse heaks tehtavat tööd nimetada sotsiaalpedagoogiliseks , kuna see toetab õpilase jätkusuutlikkust . Õppetöö väiksemas klassis ning kõigi laste kaasamine/motiveerimine on juba iseenesest tõhusam , kuivõrd vaid enesesse uskuv sihiteadlik isiksus saab olla kollektiivi täisväärtuslik liige ( Berdjajev <arv> ; Kurki <arv> ) - probleemsete laste klassi õpetaja tegi panuse just sellele . Laste enesehinnangut toetades kujunes soodne tööõhkkond , keegi ei jäänud klassi kordama , enamus soovib jätkata gümnaasiumis ning paar õpilast seadis sihiks võõrkeele süvaklassi . Toime tuleb õpetaja , kes tähtsustab isiklikumat suhet õpilasega , väärtustades last isiksusena ( Ginter <arv> : <arv> ) . Mainitud pädevuste valdamine on prioriteet <arv>. sajandi Euroopa hariduselus tervikuna , paigutudes mõiste " haridus kodanikuks kujunemiseks " alla ( Ferreire , Alexandre <arv> : <arv> ) . Pedagoogiliste strateegiate erinevust " vanas " ja " uues " koolis väljendan järgmiste märksõnadega . Joonis <arv>. " Vana " ja " uus " kool sotsiaalpedagoogiliste strateegiate kontekstis . Kirjeldatud tulpade kontrastsus on tinglik - eesmärgiks pole vastandus , vaid rõhutamine , et sotsiaalpedagoogikas väärtustub subjekt , personaalsus , protsess , inimese oma panus , aktiivsus , dialoogsus , partnerlus jms sotsiaalsed pädevused . Õpetajalt eeldavad kirjeldatud elemendid lisapädevusi . Uurimistulemuste ning teoreetilise konteksti põhjal võib koostada järgmise probleemilahendite joonise : Joonis <arv>. Klassis ilmnevatest probleemidest johtuv õpetajate koolitusvajadus . Joonise <arv> põhjal ilmneb uurimusest tuleneva koolitusvajaduse seos pakutavate õppekavaliste moodulitega . Ühiskonnast kooli kanduvate sotsiaalsete probleemidega toimetulek eeldab õpetajalt akadeemiliste piiride ületamist , autoritaarsusest loobumist , sotsiaalpedagoogilist suhtekujundust . Mõneti ootamatu tulemus oli õpetaja töös vajatavate rollide paljusus . Ühiskonnast kooli kanduvate sotsiaalsete probleemide rohkuse taustal eeldasin , et lisaks õpetamisele etendab pedagoog aeg-ajalt sotsiaaltöötajat . Paarikümne erineva funktsiooni täitmist ei osanud oodata . Selles kontekstis on õpetajate vastupidavus ning leplikkus ( olemasoleva ettevalmistuse raames ) hämmastav . Eelnevat arvestades võiks õpetajakoolituses senisest enam tähtsustada sotsiaalsete pädevuste plokki . Sel eesmärgil on välja töötatud sotsiaalpedagoogika aineprogramm , mida juurutatakse TPÜ sotsiaaltöö osakonnas . Kogutud haridusetnograafilise materjali läbitöötamist on kavas jätkata : põhjalikumat uurimist väärib soorollide kujundamise ning sallivuse teema koolis . Mõlemad valdkonnad on olulised kodanikuhariduse seisukohast . Lisaks huvitab mind tava- ja eriklassi kontekstis normi-hälbe skaala suhtelisus - ka selles suunas jätkan materjali analüüsimist . Käesoleva uurimuse taustaks on viimase kümnendi sotsiaalsete probleemide ilmnemine koolis . <arv>ndate ühiskondlikest muutustest tulenevaid pingeid tajub õpetaja oma töös ning kasvanud kohustustekoormaga ei tule ta alati toime ( napib teadmisi , aega ) . Sellest johtuvalt seadsin uurimuse eesmärgiks õpetaja tööd raskendavate ( sotsiaalsete ) probleemide ning toimetulekuvõtete analüüsi nii tava- kui eriklassis . Oletasin , et siirdeühiskonna sotsiaalsete probleemide kontekstis aitab õpetajal oma tööga paremini toime tulla sotsiaalpedagoogiliste strateegiate valdamine . Uurimuse teoreetiliseks raamiks on " haridus kodanikuks kujunemise jaoks " ( Day , Veen <arv> ) , mis praktikas realiseerub sotsiaalpedagoogika erinevate strateegiate interpretatsioonide kaudu . <arv>. sajandil toimetulev kodanik on pädev eeskätt sotsiaalselt - st. valdab eneseregulatsiooni- , suhtlemis- ning koostööoskusi ( Ferreire , Alexandre <arv> ) . Need teemad on olulised käesoleva uurimisprobleemi kontekstis : sotsiaalpedagoogika kaudu jõustatakse inimest , et ta edaspidi suudaks ühiskonna arengusse suurema panuse anda . Vaid positiivse enesehinnanguga sotsiaalselt pädev isiksus rikastab kollektiivi ( Kurki <arv> : <arv> ; Berdjajev <arv> : <arv> ; Schilling <arv> : <arv> ) ning sotsiaalpedagoogika aitab selle realiseerumisele kaasa . Töö eesmärkideks oli : ( <arv> ) kirjeldada ja analüüsida ühiskonnast kooli kanduvate sotsiaalsete probleemide ( otsest ning kaudset ) ilmnemist kooliklassis ; ( <arv> ) kirjeldada pedagoogilisi töövõtteid ja toimetulekustrateegiaid , mida õpetajad kasutavad sotsiaalsete probleemidega toimetulekul ; ( <arv> ) empiirilistele uurimistulemustele ning teaduskirjandusele tuginedes töötada välja ettepanekud õpetajate kompetentsuse suurendamiseks sotsiaalsete küsimuste käsitlemisel koolis . Uurimuse teostamisel lähtusin oletusest , et koolis ilmnevate sotsiaalsete probleemidega toimetulek eeldab õpetajalt sotsiaalpedagoogiliste strateegiate kasutamist . Teadusena paigutub sotsiaalpedagoogika ühiskonna- ning kasvatusteaduste piirimaile , haakudes oma lähtekohtade ja küsimuseasetuse poolest eelkõige sotsiaalteadustega ( Hämäläinen <arv> : <arv> ) . Sõna " sotsiaalne " on mitmetähenduslik - argitasandil peetakse seda indiviidi omaduseks ( sotsiaalne inimene otsib kontakte ) . Sotsiaalpoliitilistes diskussioonides haakub " sotsiaalne " väärtussüsteemiga , vastandudes majanduslikkusele . Lühidalt võiks sotsiaalset defineerida mõistete " ühiskondlik " , " kollektiivne " ja " solidaarne " kaudu . Mõiste " sotsiaalne " mitmetähenduslikkuse tõttu on sotsiaalsetel probleemidel mitmeid definitsioone . Nendena käsitletakse ressursinappust ( Schilling <arv> : <arv> ) ; samuti soovimatut olukorda , mis puudutab suuremat hulka inimesi ning millele arvatakse suutvat midagi teha kollektiivse ( ühiskondliku ) tegevuse kaudu . Sotsiaalsest probleemist räägitakse sekkumisvajaduse ilmnedes ( Jokinen jt. <arv> : <arv> ; Mäntysaari <arv> : <arv> ) , eristatakse objektiivseid ning kultuurikontekstist tulenevaid ; majandusliku toimetuleku ja suhetega haakuvaid sotsiaalprobleeme ( Tulva <arv> : <arv> ) . Käesolevas uurimuses keskendusin koolitemaatikale , täpsemalt sotsiaalsete probleemide otsesele ning kaudsele ilmnemisele klassis . Õpetajad on olukorras , kus nad peavad vastutama kasvatuse eest , kuigi tulemusi mõjutavaid tegureid suudetakse kontrollida vaid ositi . Antud töös tõlgendatakse sotsiaalpedagoogika põhiküsimusena sotsiaalsete probleemide pedagoogilist lahendamist ja leevendamist ning ühiskonda integreerumise toetamist . Metodoloogiliselt tugines uurimus uuele haridussotsioloogiale ( Young <arv> ; Antikainen jt. <arv> : <arv> ) , mida võib kooli siseprotsesside analüüsile keskenduvate kvalitatiivsete uuringute üldnimetajaks pidada . Uues sotsioloogias nii teave kui domineeriv koolikäitumine pole midagi antut - need kujunevad inimeste vastastikusest mõjust tulenevalt , olles pidevalt läbirääkimiste uuteks objektideks . Kesksel kohal selles protsessis on õpetaja tõlgendus õppekavast , sotsiaalsest ümbrusest ning laste vajadustest - pedagoog peaks seega alati olema aktiivne subjekt , keskne toimija koos lastega . Just enesereflektsiooni kaudu teadvustab õpetaja oma rolli mitmetasandilisust ning olulisust ( Antikainen <arv> : <arv> ) . Teema komplitseeritust ning mitmetahulisust arvestades osutus põhjendatuks eelistada kvalitatiivseid uurimismeetodeid . Esmataotluseks oli kaardistada olukorda tavakoolides - milliseid probleeme seal ilmneb . Õpetajate juhtumikirjeldusi analüüsisin põhistatud ehk maandatud ( grounded ) meetodi abil . Seejärel keskendusin nn. probleemidega õpilaste klassile , kus kontsentreeruvad nii probleemid kui lahendid . Töö selles etapis kasutasin uurimismeetodina haridusetnograafiat , mis võimaldas süvenemist klassis ilmnevatesse probleemidesse ning lahendusvõtetesse . Järgnevalt esitan kokkuvõtliku ülevaate püstitatud eesmärkide täitmisest . Ühiskonnast kooli kanduvate sotsiaalsete probleemide ilmnemine kooliklassis . Tavaklasside õpetajad üle Eesti kirjeldasid oma töös ilmnevaid probleeme . Tekstide sisuanalüüsist selgus probleemide rohkus kooliklassis . Oli tähelepanuväärne kui vähe kurdeti seal akadeemilise edutuse ning kui ohtralt sotsiaalsete probleemide üle ( kuigi viimastele täiendavat tähelepanu pöörata ei palutud ) : õpetajat häirivatest teguritest enamus seondus mitteakadeemilise valdkonnaga . Teemasse süvenemiseks korraldasin haridusetnograafilise osalusvaatluse probleemseks peetud laste klassis - just seal kontsentreeruvad nii probleemid kui lahendid . Tunde jälgides ilmnes sotsiaalsete probleemide mõju igapäevasele õppetööle nii otseselt kui kaudselt . Näiteks oli pedagoog sunnitud ostma oma raha eest vähekindlustatud lastele paberit , malli vms - vastasel juhul kannatas töörahu klassis tervikuna ( kuivõrd õppevahendite puudumisest tuleneb korrarikkumine tunnis ) . Sotsiaaltöö valdkonda kuuluvaks kohustuseks võib pidada toetuste hankimist puudustkannatavatele lastele ; vanemate nõustamist jms. Otseselt mõjutas sotsiaalne taust õppetööd selleski osas , et pedagoog pidi arvestama laste koduste võimalustega - kasvõi raamatute olemasolu ja valikuga ( nt ei saanud koju anda ülesandeid ÕS-ist ) ; samuti tuli õpilastelt üle küsida , kas kõigil ikka on värvipliiatsid olemas või mitte . Sotsiaalsete probleemide kaudne mõju õpetaja tööle ilmnes mitmeti : näiteks pidi pedagoog korvama kodukasvatust . Koolireeglid on küll kohustuslikud kõigile , kuid mõne lapse kodus domineerivate normidega need ei kattu . Seega jälgis õpetaja aja- , koha- ning hääleraamidest kinnipidamist , kuivõrd koolis on need olulisteks sotsialiseerumise elementideks . Sotsiaalse taustaga haakus ka koolikonteksti sobimatu sõnavara - selle reguleerimine eeldas õpetajalt lisatööd . Klassis oli õpilasi , kes kannatasid vanemliku hoolitsuse puudumise all : näiteks nädalavahetusel lapsele koju helistades ei pruukinud õpetaja vanematega kontakti saada ( üks oli purjus , teine ära ) . Õppetööd raskendas õpilaste väike silmaring , mis häiris tunni diskussiivset osa . Õpetaja strateegiad sotsiaalsete probleemidega toimetulekul . Pedagoogilist toimetulekut analüüsides ilmnes , et õpetaja peab probleemide ületamiseks kasutama mitmesuguseid võtteid - fikseerus <arv> täidetavat rolli , mis rühmitusid järgmiselt : terapeutilis/praktilised ( <arv> võtet ehk <arv>% ) ; konsultatiiv/psühholoogilised ( <arv> ehk <arv>% ) ; pedagoogikaga otseselt mittehaakuvad ( <arv> ehk <arv>% ) . Üheks toimetuleku eelduseks on õpetaja mitmekülgsus . Efektiivseks osutus autoritaarsusest loobumine . Kui õpetaja avas end inimesena , muutusid lapsed usaldavamaks - nad hakkasid rääkima oma muredest ning rõõmudest . Sotsiaalsuse üldisemaks kriteeriumiks on teistega arvestamise oskus , kaaslaste mõistmine , emotsionaalselt adekvaatne käitumine , suutlikkus ümbritsevate käitumist õieti interpreteerida ( Heikkurinen <arv> : <arv> ; Christie jt <arv> : <arv> ) . Empiirilisest uurimusest selgus , et ühiskonnast kooli kanduvate probleemide puhul võib keskseks toimetulekustrateegiaks pidada sotsiaalpedagoogiliste pädevuste kujundamist innustamise kaudu . Kodanikuhariduse kontekstis tuleb rõhutada selle jõustavat , innustavat ning enesehinnangut toetavat mõõdet . Jälgitud tundides suhtles õpetaja laste kui isiksustega - ainealane sisu sõltus õpilaste individuaalsustest . Ilmnes sotsiaalsete pädevuste edendamise olulisus . Õpetaja : toetas õpilaste enesehinnangut ; edendas esinemisjulgust ; õpetas koostöö-oskusi ; süvendas tolerantsust ; tähtsustas huumorit ; õpetas konfliktide vältimise strateegiaid ; arendas keskendumisoskust ; õpetas pingemaandamis-oskusi ; innustas ning andis positiivset tagasisidet ; väärtustas laste individuaalset omapära ; edendas emotsionaalset intelligentsi ; kasutas aktiviseerivaid strateegiaid . Kirjeldatud töövõtted mahuvad üldnimetaja " haridus kodaniku jaoks sotsiaalpedagoogika kaudu " alla . Mainitud strateegiate abil kujundas õpetaja soodsa tööõhkkonnaga kollektiivi , leevendades sel moel sotsiaalsete pingete ilmnemist klassis , mis ühtlasi aitas tagada koolikohustuse täitmist . Täpsemalt väärtustatakse antud kontekstis järgmisi pädevusi : suhtlemisoskust , soodsat enesehinnangut , toimetulekuks vajalikke tunnetus- , eneseregulatsiooni- ja käitumisvõtteid , sihiteadlikkust jms. Just neid elemente tähtsustas õpetaja , kelle töökogemust analüüsisin . Seega innustav jõustamine sotsiaalpedagoogiliste strateegiate kaudu tähendab ( kooli kontekstis ) õpilase toetamist isiksusena . ( Vastandiks on nn " vana " kooli ainekeskne lähenemine . ) Tunnivaatlusprotokollide statistilise analüüsi põhjal taandub akadeemiliste sõnumite osakaal sotsiaalsete ees . Uurimuse käigus jälgisin nii klassiõpetaja kui praktikandi tunde . Viimane keskendus rohkem aine edastamisele . Staažika pedagoogi töövõtete arsenal oli sotsiaalsem ( sotsiaalpedagoogilisem ) - tema tegeles esmalt lapsega ( vt tabelid <arv>-<arv> ) . Aastakümnetepikkune töökogemus oli õpetajat veennud selles , et akadeemilise sõnumi vahendamine eeldab lähtumist lapse sotsiaalsest taustast . J. Hämäläinen ja L. Kurki rõhutavad , et sotsiaalpedagoogika pole ainult kitsalt piiritletud meetod , õpitav võte ega tehnika , vaid ka suhtumine ja maailmavaade ( Hämäläinen , Kurki <arv> ) . Keskseks teemaks selles on subjektsust realiseerida aitavate tingimuste loomine ( kasvatusliku suhte kujundamine ) . Seega oletus , et klassis ilmnevate sotsiaalsete probleemidega aitab toime tulla sotsiaalpedagoogika valdamine , leidis kinnitust . Tuleb rõhutada , et sotsiaalsete probleemide ilmnemine koolis pole meie postsotsialistlik eripära . Seda teemat on lääne kasvatusteadlased uurinud juba aastakümneid . Seniste uuringute põhijärelduseks oli vajadus panustada õpetajate ettevalmistusse : ühiskonna poolt koolile esitatavad uuenevad väljakutsed eeldavad õpetajakoolituse kaasajastamist ( Viljanen <arv> : <arv> ; Heikkurinen <arv> : <arv> ; Heikkilä <arv> : <arv> ) - seda nii mujal maailmas kui meil ( Talts <arv>a : <arv> ) . Järeldused : <arv>. Ühiskonnas ilmnevad probleemid on kandunud kooli . <arv>. Sotsiaalsed probleemid mõjutavad õpetaja tööd nii otseselt kui kaudselt . <arv>. Mainitud valdkonnaga toimetulek eeldab õpetajalt lisapädevusi . <arv>. Üheks toimetuleku eelduseks on õpetaja mitmekülgsus . <arv>. Abiks on sotsiaalpedagoogiliste strateegiate valdamine . Ettepanekud olukorra parandamiseks : Et kool on ühiskonna väike mudel , pole sotsiaalsete probleemide ilmnemist kooliklassis võimalik välistada . Küll aga saab õpetajat tema töös mitmeti aidata . Selle üheks võimaluseks on sotsiaalpedagoogika-alane ( täiend ) koolitus . Olen välja töötanud sotsiaalpedagoogika programmi , mida juba kasutatakse TPÜ sotsiaaltöö osakonnas ning TPÜ täiendkoolituse osakonnas . Teiseks õpetajate toetamise võimaluseks on juurutada üldhariduskoolides sotsiaalpedagoogi ametikoht . Ositi selle sihi realiseerimiseks käivitub TPÜ sotsiaaltöö osakonnas <arv>/<arv> õppeaastast sotsiaalpedagoogika magistratuur . Kinnitatud kultuuri- ja haridusministri <arv>.<arv>. <arv>. a määrusega nr <arv>. / ... / Üldtööaja hulka võib arvata : Põhikoolide , gümnaasiumide ja kutseõppeasutuste õpetajatel õppekavade ja -materjalide koostamine ning hooldamine , tundideks ettevalmistamine , õppeülesannete koostamine ja parandamine , eksamite vastuvõtmine , õpilaste abistamine ja nõustamine , korrapidamine koolis , kasvatuslike ülesannete täitmine väljaspool tunde ( õppeekskursioonid , matkad , koolipeod , töö kooliaias ) , osalemine töökoosolekutel ja ainesektsioonide , -nõukogu ja komisjonide töös , lastevanemate nõustamine , vajadusel kodude külastamine . / ... / KLASSIJUHATAJA ÕIGUSED JA KOHUSTUSED . Kultuuri- ja haridusministri <arv>.<arv>.<arv>. a määrus nr <arv> " Klassijuhataja töö korraldamisest alates <arv>.<arv>.<arv> " . Klassijuhataja juhib oma klassi õppe- ja kasvatustööd , koordineerides , analüüsides ja hinnates õpilaste , õpetajate ja lapsevanemate tegevust oma klassi õpilaste õpetamisel ja kasvatamisel . <arv>. Klassijuhataja seisab hea klassi kui terviku ja kui koolikollektiivi osa kujunemise eest . Ta aitab kaasa turvalise õpikeskkonna ja õpilaste ning õpetajate üksteist toetavate töösuhete kujudamisele . / ... / <arv>. Klassijuhataja <arv>.<arv>. tutvustab õpilastele kooli kodukorda ja jälgib selle täitmist ; <arv>.<arv>. koordineerib aineõpetajate , kooli töötajate ja lapsevanemate koostööd , et üksikute ainete ja teemade käsitlus kujuneks selle klassi jaoks sihipäraseks ja terviklikuks ; <arv>.<arv>. jälgib ja suunab koos teiste õpetajate ning lapsevanematega oma õpilaste isiksuse arengu kulgu ; <arv>.<arv>. teeb koostööd õpetajate ja kodudega , järgides kooli ja klassi kasvatustaotlusi ; <arv>.<arv>. aitab välja selgitada õpilaste huve ja kalduvusi ning annab nõu nende arendamiseks , edasiõppimiseks ja elukutsevalikuks ; <arv>.<arv>. jälgib õpilaste töökoormust , teab õpilaste klassi- ja kooliväliseid harrastusi ja teeb lapsevanematele , õpetajatele , kooli juhtkonnale ettepanekuid õpilaste koormuse reguleerimiseks ; <arv>.<arv>. arutab lapsevanematega lapse edusamme , edasijõudmist ning probleeme , klassi senist tegevust ja tulevikuplaane ; <arv>.<arv>. jälgib õpilaste tervislikku seisundit ja selgitab välja nende erivajadused ; <arv>.<arv>. vabastab õpilase üksikutest tundidest , pidades vastavat arvestust ; <arv>.<arv>. selgitab õpilaste koolist puudumise , ebarahuldava käitumise või nõrga edasijõudmise põhjusi ja abistab ning annab nõu probleemide lahendamisel õpilastele , õpetajatele ja lapsevanematele ; <arv>.<arv>. võtab lapsevanematega kontakti , külastab õpilaste kodu või kutsub vanemad kooli , kui kolme päeva jooksul pole teatatud õpilase puudumise põhjust või äratab teade kahtlust ; <arv>.<arv>. peab nõuetekohast klassi dokumentatsiooni , koostab vajadusel õpilaste iseloomustusi ; <arv>.<arv>. aitab korraldada suhteid õpilasomavalitsusega ja klassi igapäevast elu ( korrapidamine , klassi vara hoidmine ja hooldamine , klassikoosolekud , klassi esindamine ) ; <arv>.<arv>. korraldab oma klassi lapsevanemate koosolekuid vastavalt vajadusele ( soovitavalt kaks korda aastas ) ; informeerib õpilasi , lapsevanemaid , õpetajaid jt. klassijuhatajaga kohtumise korrast ; <arv>.<arv>. korraldab klassis töötavate õpetajatega nõupidamisi õpilaste õppimisest ja arengust , et vahetada informatsiooni ning leida tegusad abinõud õpilaste arengu tagamiseks , õppekava nõuete täitmiseks ; <arv>.<arv>. hoiab kooli juhtkonna kursis õppekava nõuete järgimise ning õppe- ja kasvatustöö olukorraga ja koolikohustuse täitmisega oma klassis vastavalt koolis kehtestatud info kogumise ja edastamise nõuetele ; <arv>.<arv>. tunneb õpilaste ainelist seisukorda ning seisab õpilaste huvide eest toetuste saamisel . Õ : " Tere , alustame tundi . Lauad peavad olema sirgelt . " Lapsed seisavad , õpetaja kohendab laudu otseks . Kardo : " Kas matemaatika tund on praegu ? " Õ : " Tänane tund kulgeb nii , et algul ma vaatan - kas kodus keegi üldse raamatut avab . Eile matemaatikas tegin teile katse - ja te läksite õnge . Teeme väikese töö . Mina hakkan endale tegema psühhoteraapiat , et saada endast välja seda oma põhiviga : mina pole süüdi kui sa õppida ei taha . Heaks näiteks on Paul , kes eile tööõpetuse tunnis tegi veel eesti keele töö järgi . See on kohusetunne , mida peab toetama . " Alvin räägib vaikselt omaette . Õ : " Alvin , kui tahad kommenteerida , tee seda vaikselt , sisemiselt . Ja kui tahad kõvasti , palun , uks on seal . Ma rääkisin eile su vanaemaga - sa pole meie klassi tsaar ega kuningas , keda kõik peavad arvestama . " Triinul käsi väga püsti . Õ : " Sa ei pea , Triinu , nii palju venitama oma kätt , ma näen küll . Võib vastata - kohalt , kõva häälega . " Õ : " Aga Kostjal pole siiani loovtööde vihikut . " Alvin istub külg õpetaja poole , jalg toolil , nokib nina . Paul mängib joonlauaga - keerutab seda pliiatsi otsas . Lapsed loevad ja õpetaja ise ka loeb - tõstab alati sõrme püsti : " Kuula nüüd ! " Jätkab sosinal : " Loeme nüüd kõik koos . " Õ : " Mis toimus loomas ? " Reio : " Ahvatlus . " Õ : " Enesega võitlus . Mis oli ahvatluseks . Mis teda aitas ? " Vaikus . Õpetaja ütleb ette : " Koge ... " Kadri : " Kogemus . " Õ : " Mida saame meie selle rebase käitumisest õppida ? Näete kui tore on see teie lugemik ! Küsimused ? " Emma tahab esitada . Triinul , Kadril , Siimul käsi püsti . Õpetaja kiidab aktiivseid . Kadri kõõlub küll tooliga - aga käsi on tal püsti . Kati vehib käega : " Õpetaja , õpetaja ! " Ka Paul tahab vastata . Õ : " Näete kui ilusti te oskate arutleda . " Kati saab lõpuks sõna . Õ : " Kui mina olin <arv>.-<arv>. klassis , siis meie küülikud pidevalt hukkusid . Luurasime , arvates et on tuhkur , aga oli hulkuv kass . " Alvin : " Ja mis sellest kassist sai ? " Õ : " Ma täna ei räägi . " Klass kooris : " Rääkige , rääkige . " Õ : " Ei ! " Alvin : " Millal te räägite ? "