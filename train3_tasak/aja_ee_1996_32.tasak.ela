kirjak	aja_ee_1996_32.tasak.ela	TIINA JÕGEDA KUKU raadio reporter Harri Tiido ( <arv> ) ütleb , et mida aeg edasi , seda vähem reageerivad avaliku elu tegelased raadios kõlanud kriitika peale . " Nii poliitikud kui ka majandusmehed on muutunud vilunumaks . Nad on aru saanud , et parim reaktsioon on vaikimine . " Koerad hauguvad , aga karavan läheb edasi . " Kui sellest järeldada , et pole mõtet paljastada , siis on nad oma eesmärgi saavutanud . " Haukuv koer ei hammusta ? RaadiomeesTiido on universaalne , ta võib ette lugeda turuhindu ja varastatud autode numbreid ja kümne minuti pärast kuuleme teda vaidlemas välisministri , politseiameti peadirektori või linnapeaga . Ainult raadiodiskot ei tee ja reportermakiga tänaval inimeste arvamusi ei kogu . Tema ülesanne on õigustada KUKU hüüdlauset : raadio mõtlevale inimesele . Harri võib tööandja ja omaniku Rein Langiga ühe mikrofoni taga istudes irooniliselt teatada , et kell on veerand ja aitab lobisemisest , nüüd tuleb omanikele raha kah teenida , ja loeb selge häälega ette , et Pääskülast on kolmeaastane isane kolli kadunud ja Lasnamäe poes on alandatud naistekaupade hindu . Kui KUKU raadio <arv>. aasta kevadel esimese kohaliku raadiojaamana vastukaaluks riigiraadiole sündis , kandis ta veel putšipäevade ja ööraadio aegade pitserit : kuulaja haaras eetrist iga sõna . Tiido ületulek Eesti Raadiost väiksesse tundmatu tulevikuga erakanalisse oli bingotabamus . Nüüd on Harri Tiido KUKUga nii kokku kasvanud , et peaministri pressinõunik Maarika Saarna-Siimann nimetas pressikonverentsil jaama Tiido-raadioks . Ah , need algusajad . Tiido peaaegu elas KUKU toimetuses . Lõpetas vahel kell kolm öösel Öötelefoni , viskas nurgadiivanile , tõmbas magamiskoti peale . Ainult prillid võttis eest . Sealt pärineb Tiido kui töönarkomaani imago . Narkomaania on haigus , järelikult peab ka töönarkomaaniat ravima , ütleb ta . ( " Ma saaksin suurepäraselt ilma tööta hakkama . " Seda öeldes kõlab tema hääl liiga enesekindlalt . ) Möödunud aasta oktoobris oli KUKU eetris vaikus . See tähendab , et Tiido saadeti tapiga Põhja-Hispaaniasse puhkama . Rein Lang ostis talle pileti ja surus lennukisse . Vahemere-äärse nädala veetis Tiido hotellis CNNi vaadates ja ajalehti lugedes . KUKU perioodi kuulub ka selline pööre Tiido elus , et ta ei ole enam kunagi helsingis . Tiido oli küll ekstraklassi reporter , kuid paar korda juhtus , et ta ei ilmunud eetrissemineku ajaks KUKU stuudiosse . Helistas käheda häälega , et on Helsingis ... Nõukogude ajal olid mõisted ajakirjanik ja purjusolek sünonüümid . Nüüd käib Harri piduõhtul trimpavate kolleegide vahel ringi , kohvitass või veeklaas käes , nagu ameeriklane . Ainult et suitsetab palju . Ameerikas aga peavad suitsetajad kogunema office'i ette tänavale , ka Voice of America peakorteris . Ja nüüd ta siis läheb Ameerikasse ! Kolmeteistkümneks kuuks . Nii suurt furoori tekitas viimati vist Tõnis Mägi või Valdo Randpere ärakargamine . Hapukurgihooaeg , pole millestki kirjutada , põhjendab Tiido tagasihoidlikult kolleegide huvi oma isiku vastu . Tegelikult on Tiido arvestatavam avaliku elu tegelane kui suur osa poliitikuid . <arv>. aastal valiti ta aasta parimaks ajakirjanikuks . KUKU raadio üks omanikke Rein Lang on rahulik ja veendunud , et Tiido tuleb Tallinna tagasi kiiremini , kui arvame . Ameerika Hääle rahvustoimetuste saatus ripub juba mõnda aega juuksekarva otsas . Võibolla suletakse see ühel päeval hoopis . Teiseks - kaks korda päevas veerand tundi saadet teha - see pole KUKUga võrreldes töötegemine , arvavad kolleegid . Tiidol hakkab igav , ja ta tahab tagasi oma banaanivabariiki , ennustavad nad . Ka VOAs teenitavate dollaritega pole võimalik kedagi üle kullata . Pealegi on Tiido antipaatia raha vastu teada . ( Talle on pakutud ajakirjaniku palgast kümme korda suuremat sissetulekut , äraütlev vastus oli tiidolikult krõbe : " PR töö on selline , et tuuakse hunnik sõnnikut ja sina tõesta , et see on maailma parim sõnnik . " ) Saaks magada , õhkab Tiido Ameerika peale mõeldes . Tegelikult on tal plaanis oma magistritöö välispoliitikast valmis kirjutada . Üks põhjendus kõlab veel väga usutavalt : " Eesti sisepoliitikas ukerdamine muutub vastikuks . Võibolla siis , kui on piisavalt palju kokku varastatud , lõpeb kitsast kildkondlikust huvist lähtuv sisepoliitika ajamine . " Üldiselt jätab jänki elulaad Harri külmaks . " Ma vihkan junk-foodi , kokakoolat ja hamburgereid , ma ei saa aru , kuidas inimesed saavad oma lõuad nii laiali ajada , " teatab ta resoluutselt . Ja kavatseb Washingtonis ilma autota läbi ajada . Tiido ei ole perekonnainimene sõna klassikalises mõttes . Tal on Sõbrants , kes töötab praegu välismaal . Harri arvab , et kui ka tema ära sõidab , peab hakkama kasupoegadele ( kes Sakus maja peavad ) raha saatma . Harri ütleb , et kui lõugadega tööd teed , siis peavad treenitud lõuapärad olema . Tiido lõuad on päris teravate hammastega . Pole ohtu , et hamburger neid nüristab . Maaost ei ole eraasi . Presidendi kantselei keeldub kommenteerimast president Meri maaostu Viimsi poolsaare tipus . See olla inimese eraasi . Niisuguse küünilisuse võiks kanda kõikidesse korruptsiooniõpikutesse ! Mitte ükski maatehing ei ole praegu Eestis kellegi eraasi . Eestlaste kodude rajamine on pärsitud poliitikute ja bürokraatide ühise jõuetuse tagajärjel , maad saab osta läbi keerulise riigi poolt seatud kadalipu . Käärid riigihinna ( õigemini , maa maksustamishinna ) ja turuhinna vahel on kümnekordsed : Tallinnas on riigihind naeruväärselt väike , maakohtades jälle suurem kui turuhind . Kui tahad midagi kiiresti saada , pead andma altkäemaksu ! Nüüd on kimbatuses ka Viimsi vallavalitsus . Tehing pole lõpetatud ja nad ütlevad , et soostusid maa müüma Eesti Vabariigi Presidendile kui institutsioonile , mitte konkreetsele isikule . Kadriorg aga ütleb , et tegemist on kodanik Meri eraasjaga . Kumb kärbseid pähe ajab ? Tavaline on see , et enne võimalikku võimuloleku lõppu kahmab võimulolija endale kaukasse nii palju , kui mahub , sest mine tea , kas pärast enam saab . Riigifirmade juhtide , majavalitsuste juhtide puhul on see mõistetav - nad on mutrikesed . Aga president ? Presidendi institutsioon on siiamaani suutnud säilitada oma sõltumatu vahekohtuniku rolli . Kui kellessegi muusse enam uskuda ei jaksa , siis usu Jumalasse ja presidenti . Maaostuga varises see sinisilmne usk kolinal kokku . Eesti Ekspress ootas nädal aega , et Kadriorust kostab mõnigi hääl kinnisvaratehingu selgituseks või kaitseks . Üleolev vaikimine on vastus : rahvale pole tarvis midagi öelda . Lõppude lõpuks , ega Eestil olegi rahva president , vaid <arv> riigikogu saadiku kokkuleplasest president . PAAVO KANGUR Kümme aastat tagasi kohtus noorus malevas . Kus kohtub noorus nüüd , et elektriväli oleks piisav uuteks sügavateks tunneteks ja tutvusteks ? Augustiks oldi malevas tõsiselt sisse elatud , tutvutud , töötatud , lauldud ja joodud . Nüüd ei ole sassi kammimine enam in. Kesklinna baarides kohtab seda harvemini kui maal ja äärelinnas . Joomine on ohtlik . Liigne mõnuainete pruukimine on saanud sel suvel saatuslikuks nii Tallinna aselinnapea Ago Naaritsale kui ka ärimehele Eke Pärt Nõmmele . Mida malevas joodi ? Ikka veini ja õlut . Viina jõid isakesed , kuna viin oli kallis - <arv>.<arv> pudel . Tähtsamate sündmuste korral kogunesid isakesed kabinetti , viin korgiti lahti ja arutati , kuidas ja miks . Väga tähtis malevateema oli näiteks lõunaregi ja Väinamere suhted . Seda arutasid tähtsad habemetega malevaideoloogid . Malevaleht arutas , mis on suveseisund ning kas malevalaulul peab olema ka sõnum . Kaks tänast ajakirjandusprominenti diskuteerisid malevalehes , kas malevaarmastus on olemas . Aastal <arv> anti teada , et suvi oli peatanud noorte ajakirjanike love story ja noormees oli malevas leidnud uue . Nii ikka juhtus . <arv>. oli pööre , mäletab maleva veteran Harry Liivrand - siis jõudis whisky malevasse . Aga oli ka maleva allakäigu aeg . Paar aastat hiljemgi toimus veel malevategemine , mis kulmineerus Valgeranna kokkutulekuga . Seal domineerisid veteranid - väärikad inimesed , kellel oli võrdselt kogemusi betooni laotamises , naiste murdmises ja joomises . Laud oli viinast lookas . Igaüks pidas vajalikuks osta pudeli viina , mis siis maksis <arv> rubla . Aga rubla ei maksnud midagi . Võeti lonks ja unustati pudel lauale . Laval laulis tuntud Tartu rokitäht . Koos maareformi ja Nõukogude Liidu lagunemisega suri ka malev . Kolhoose , sovhoose ja malevat ei olnud enam vaja . Noored hakkasid hoopis müügimeesteks ja peagi võtsid üle kogu majanduse juhtimise . Miks teha heina või töötada segumasinal , kui metalliäriga võis miljoneid kokku panna . Sel nädalavahetusel on Intsikurmus jälle nostalgiahetk . Meeldivat piknikku ! Aga kus kohtuvad noored täna - Rock Summeril , Nimetus pubis , Hollywoodis , Dekoltees , Londonis , Hispaanias , ühiselamus , tööl ? Küsimust , kuidas kohtuda , konsulteerin noortega . Alusta päeva rannas ja lõpeta Hollywoodis , soovitab noor mees . Be cool , ja ära jätta muljet , et sul on vaja kellegagi tutvuda . Meie ise kohtusime koolis , vastab noor . Malev lõi totaalse tutvumisvõimaluse . Kas ei ole maleva surm mõjunud halvasti rahvuse genofondile ? Inimese kui bioloogilise olendi võimalus valida vastassoost liigikaaslast on sellega ahenenud . Võib juhtuda , et kaaslane valitakse liiga kitsast kogukonnast . Näiteks saarlastel ei ole soovitav omavahel abielluda . Teisalt jääb ära ka suvine ohjeldamatu joomarlus , ning see peaks genofondile mõjuma positiivselt . Aga juua võib ka ilma malevata , sama ohjeldamatult . Kuid tagasi maleva juurde . Millest lauldi malevas ? Tööst ( <arv> rubla ; that's my EÜE ; on nukker feeling pugenud põue ) , naistest ( ostan pihlakaveini ; ise joon ja sulle ei anna ; ... mul polnudki sust kahju ) , poliitikast ( <arv> aastat ; euromais ) , õllest ( kuus kannu ; <arv> kannu jne. ) , apoliitilistel teemadel ( Meil Vändras on bussipeatus ukse ees ; Läheb ülespoole trepp ; vikontid ja markiisid ) , elust ( veterani lauluke ; on vara veel ) ja Ervinist . Kuidas määratleski end malev - EÜEs ei ole muud kui litsid , pätid joodikud , tööd ei tee , nad joovad vaid ja söövad võõraid maasikaid . See oli üks populaarsemaid laule , kus anti objektiivne hinnang elule Nõukogude Eestis . EÜEs avaldus ka Eesti peatamatu tung astuda NATOsse ja Euroopa Ühendusse . EÜE ja euromais on ühtne NATO pere , lauldi <arv>ndate alguses sügaval stagnaajal . Seega oli malev kui Eesti komsomoli karastumiskoht , poliitiliselt äärmiselt ebakorrektne ja ajast tunduvalt ees . Kahtlemata andis malev olulise panuse NSV Liidu lagunemisse - mõttetud ehitised , materjalide raiskamine , ohutustehnika eiramine näitlikustus . Seega on naljakas kuulda , et Stockholmis ESTOl seitsmendal Väliseestlaste Rahvuskongressil peetud kõnes põhjas ekskaitseministri vend Aho Rebas kodumaal valitsevaid olusid , kus jäme ots on ekskomsomolide käes . Heaolumaade elanikel on muidugi lihtne sõimata , aga kas on neil ka midagi konstruktiivset pakkuda ? Kas Aho Rebas vastab küsimusele , kus kohtuda või kus paari heita , kui elamispinda ei ole ? Ei vasta . Tiina Jõgeda : Puhkus talus - väljavalituile ( Nr.<arv>/<arv> ) Avalik ettepanek Tallinna Linnavolikogu esimehele Koit Kaaristule Nagu on ajakirjanduse vahendusel teatavaks saanud , on Tallinna Linnavalitsuse ja linnaosade valitsuste juhid kunagi Eesti Vabariigi presidendi poolt kirjanik August Mälgule kingitud Lagle talust kujundanud enda jaoks ( loodetavasti ilma Tallinna Linnavolikogu teadmata ) kinnise lõõgastuspaiga . Kuna lähenevad kohalikud omavalitsuste valimised , on mitmete opositsiooniliste erakondade juhtide suust kõlanud lubadus puhkekompleks erastada . Võib eeldada , et nii ka läheb , kuid kardan , et see erastatakse kas Tallinna uutele linnajuhtidele või nende valimiskampaaniat rahaliselt toetavatele firmajuhtidele , millest Tallinna maksumaksjatest valijad vaevalt et suuremat rõõmu tunnevad . Eelöeldust lähtuvalt teen ettepaneku , et Tallinna Linnavolikogu võiks enne oma volituste lõppu anda Lagle talukompleksi üle tema moraalsele õigusjärglasele Eesti Kirjanike Liidule , kellele kuuldavasti on Tallinna linnaisad korduvalt lubanud seda maja rentida . Lagle talust võiks kujundada loometöötajate rahvusvahelise keskuse . Olen kindel , et unikaalse tenniseväljaku kasutamise osas jõuaks Kirjanike Liit Eesti Tenniseliiduga kiiresti kokkuleppele . Arvan , et taoline otsus tuleks kasuks nii Koonderakonna mainele Tallinnas kui ka Tallinna rahvusvahelisele mainele tervikuna . Vastust oodates , lugupidamisega kultuuriminister ja Koonderakonna liige JAAK ALLIK Okas katab Forekspanga terasvõrguga ( Nr.<arv>/<arv> ) Forekspanga katab terasvõrguga arhitektuuribüroo J.Okas &amp; M.Lõoke , mitte aga Okas ainuisikuliselt , nagu pealkirjas öeldud . Fassaadi maksumus on seni teadmata nii tellijale kui projekteerijale . Ei tea , kust võetakse artiklist kajastatud numbrid . Viimase viie aasta jooksul oleme koos arhitekt Marika Lõokesega osalenud neljal arhitektuurikonkursil ja neist kolmel oleme pälvinud mõningast edu ( üks teine ja kaks esimest kohta ) . Mitte aga nii , nagu seisab kirjas lehes : " Jüri Okas on võitnud mitu arhitektuurikonkurssi , tema võiduprojekti järgi on ümberkujundamisel nn Vabastajate väljak Tallinnas Tõnismäel . " Nimelt lõppes Tõnismäe monumendi projekteerimine arhitektuuribürool J.Okas &amp; M.Lõoke juba aasta tagasi . Projekti ei realiseeritud . JÜRI OKAS arhitekt Priit Hõbemägi : Kolm tenorit ( Nr <arv>/<arv> ) Kohe on kõlamas väärikas kogupauk kolmest torust korraga , mis peaks saama kindlasti seda suve kroonivaks muusikaürituseks . On ju kõikvõimalikud diskogrupid , otsekui soojendusbändid , tümpsutanud Eestimaad nii et ragiseb ja sellega loonud soodsa pinnase väärikale " kolmele tenorile " , kes esitavad oma laulud siis ilusasti suure orkestri saatel juba küpsetele ja ootevalmis kõrvadele . Meepotil on aga sees üsna suur larakas tõrva . Inimesed , kes heasoovlikult pileti lunastavad ja selle eest raha maksavad , ei aimagi , et kontserti , kui sellist , ei toimu . Selle kohta sobiks öelda ainult teatraliseeritud plaadikuulamine , sest ainsatki heli ei tule ei tegijate suust ega pillidest . Asi näeb välja nii , et hetkel , kui dirigendikepp õhus " auftakti joonistab " , lülitab osav toonmeister käima digitaalse helikandja ja samal ajal tõmbab maha kõik otsemikserid , mis lükatakse jälle peale siis , kui lugu läbi , et solistid saaksid publikuga suhelda ja nii muljet jätta , et kõik tuleb otse . Ma saan aru , et nii teevad kõikvõimalikud diskostaarid , kuna paljude laulmisvõime kontsertolukorras on äärmiselt küsitav või puudub hoopis . Sellest on taunivalt kirjutanud ka Jaak Joala mõni aeg tagasi " Päevalehes " Aga mis sunnib teda ennast , kui professionaali , kes läbi käinud nii tulest kui veest , talitama samamoodi ? Tõsi ta on , et sound ehk helipilt ei ole päris see , mis plaadil , aga selle eest on jälle vahetus ja kordumatus , mis on väga tähtsad kontserdi puhul . Kompromissina võiks olla variant , kus fonogramm tuleb lindilt ja laul otse , mis oleks juba parem , aga siiski mitte see . Nii et tegu on peenikese pettusega , aga siiski pettusega kahjuks ja mina selles osaleda ei kavatse , sest tahan ka tulevikus publikule silma vaadata . Tean , et ka osa " kolmest tenorist " laulaks meelsamini otse . Jäägu siis publikule vähemalt äraarvamise põnevus : " Kes ? " Kui nüüd turumajanduse käibetõdesid tsiteerida , siis tarbija ehk publik peab teadma , mida ta oma raha eest ostab , kas värsket puuvilja või konservi . Võrdlus pole võib-olla kõige õnnestunum , sest muusikat ei saa võrrelda selliste asjadega , aga lubamatu on olukord , kus konservi müüakse sellesama värske puuvilja pähe . URMAS LATTIKAS helilooja ja muusik . Eesti Raadio Kontsertorkestri orkestrant ( pärast seda artiklit ilmselt endine ) Riigikogu liige Arvo Haug ei ostnud mitte Raeapteeki , nagu kirjutas <arv>. juuli EE , vaid sai <arv>. aasta mais pikaajalisele hooldusrendile maja Tallinna vanalinnas Lai tänav <arv>. Haug soovis sellesse majja rajada elamispinna ja apteegi . Linnavolikogu linnavarakomisjon andis maja Haugile rendile hoolimata asjaolust , et tema pakkumine oli kahe konkurendi omast väiksem . HELEN URBANIK SULEV VEDLER Esmakordselt ei võitnud eestlased olümpiamängudelt ühtegi medalit Optimistid saavad pärast eestlastele medaliteta lõppenud Atlanta olümpiamänge öelda : hea , et niigi läks . Sponsorid jätavad oma pettumuse enda teada . Eesti olümpiakoondisel Atlantas olid käes kehvad kaardid : enamasti kahed-kolmed , mõned kümned . Meie vähesed ässad polnud seekord trumbimastist . Telerivaatajad uskusid aga tõsimeeli , et medali toovad Erika Salumäe , Erki Nool , vennad Tõnisted , epeetüdrukud , Jüri Jaanson ja ehk veel mõni eestlane . Iga järgmine partii paljastas Eesti koondise kaardipaki kehva sisu üha selgemini . Olümpiakomitee positiivne programm saada <arv>-<arv> medalit lõhkes kui seebimull . Võiks arvata , et kõige rohkem on sportlaste esinemises pettunud Atlanta klubi <arv> kuldsponsorit . Igaüks neist firmadest pani sellesse projekti vähemalt <arv> <arv> krooni . Kokku said olümpiakomitee ja sportlased kahe aasta jooksul neilt viis miljonit krooni rahas ja kaks miljonit krooni bartertehingutena ( näiteks Mercedes-Benz kinkis mikrobussi , IBM tegi arvutisüsteemi ning advokaadibüroo Aare Tark ja Ko andis juriidilist abi " tasuta " ) . Lisaks kulutas suurim sponsor - Eesti riik - viimase kahe aasta jooksul olümpiasportlastele <arv>,<arv> miljonit krooni ehk <arv> krooni ja <arv> senti iga Eesti elaniku kohta . Kokku läks eestlaste esinemine Atlantas maksma <arv> miljonit krooni . Need on mitteametlikud andmed . Olümpiakomitee pearaamatupidaja Aili Palm ütleb , et kokkuvõtted tuludest-kuludest valmivad alles oktoobriks . Sponsorid rahul Üllatav , kuid enamikule rahaannetajatest tundub sportlaste tulemus täiesti normaalsena . Rahamaailm arvestab alati riskiga , et plaanid ei lähe sajaprotsendiliselt täide . Põhja-Eesti Panga marketingiosakonna juhataja Erik Sakkov : " Kui naljaga pooleks öelda , siis tükikest Eesti sportlaste kullast või hõbedast me oma kasumisse ei planeerinud . " Valio Eesti müügijuht Andrus Aigro märgib , et oleks ju absurdne , kui firma nõuaks oma raha tagatiseks medalit . Ja lisab Pierre Coubertini kombel , et olümpiamängudel on kõige tähtsam osavõtt . Samamoodi ei nurisenud ka Nissan Balti , Saku Õlletehas , IBM , Philips Eesti , Tööstuspank ... Eesti Mobiiltelefoni peadirektor Tõnu Tee tunnistab aga , et lootused olid suuremad sellest , mida tegelikkus tõi . Delegatsioon oleks võinud olla väiksem , kõigil meestel-naistel polnud Atlantasse asja . Teda toetab Balti Sepiku peadirektor Andri Treifeldt : " Arvestades seda , et Atlantas käis kõigi aegade suurim Eesti olümpiadelegatsioon , ja seda , et esimest korda ei toonud Eesti sportlased olümpiamängudelt medalit , esineti kehvasti . Sellest tingitult ei tea sponsorlusega seotud tulevikuplaanide kohta praegu midagi öelda . " Nimepidi nad võistlejaid ei sarja . Atlantas pigem turistidena esinenud sportlased on oma margi nagunii täis teinud ning saavad tõenäoliselt oma vitsad siis , kui järgmises olümpiatsüklis raha paluma tulevad . Ainus võitja Tundub , et ainuke " võitja " sponsorite seas oli Eesti Statoil , kes kasutas Atlanta kuldsponsoriks olemist oma müügimahu suurendamiseks . Statoil andis kõigile olümpia ajal kliendikaardi ostnutele kaardi <arv> krooni odavamalt ja lubas päev pärast Eesti sportlase medalile tulekut müüa kõiki Stimuli bensiine <arv> sendi võrra odavamalt . Turundusjuht Marko Allikson selgitab : " Kampaania oli edukas . Nimelt polnud samaaegselt ühtegi suuremat konkurentide kampaaniat , mis oleks tähelepanu hajutanud . Samuti olid Eesti spordijälgijate medalilootused küllalt kõrged , mis põhjustas ka suurema huvi võimalike allahindluste vastu . " Ilma toetuseta veel halvem Olümpialaste toetuseks antud raha on sponsoritele " kadunud " nii või teisiti , olenemata sellest , kas mängudelt mõni medal võidetakse või mitte . Ilmselt seepärast suhtuvadki nad Eesti koondise kehva esinemisse nii rahulikult . Enamik küsitletud firmadest ütleb , et miski ei takista neid sporti ka edaspidi toetamast . IBMi Eesti esinduse juhataja Ants Urvak ütleb kindlalt : " Kuna IBM on ka tulevikus rahvusvahelise olümpiakomitee sponsor , siis oleme meiegi teinud otsuse siinset komiteed edaspidi toetada . Mitte ainult ühele või teisele laptop-arvutit ostes , vaid tahaksime aidata kas või erinevate spordialade treenimiseks mõeldud tarkvara ja muuga , mida IBM toodab . " Ka Statoil jääb edaspidigi olümpiamängudega seotuks : " Kuna olümpiamängud on ilmselt maailma suurim spordisündmus , siis on loogiline ka Eesti olümpiakoondise toetamine . Lõpliku otsuse järgmise suurema sponsorlusobjekti kohta teeb Eesti Statoil pärast suve . " " Kui me ei toetaks , siis läheks sportlastel veel halvemini , " võtab Eesti Kindlustuse endine juhatuse esimees Meelis Asi jutu tabavalt kokku . Tahaks loota , et <arv>. aastal Sydneys on sportlased Eestile samasugused trumbid nagu täna laulupeod ja helilooja Arvo Pärt . Juba õige pea oleks vaja Sydney olümpiavõidu hind paika panna . Sest tegelikult maksab edu märksa suuremaid summasid kui seekordse tsükli parimatele jagati . Olümpiadelegatsiooni juht Tiit Nuudi seisuga <arv>. juuli <arv> ( kr ) Perekonna- ja eesnimi Summa <arv>. Epee meeskond ( <arv>+<arv> inimest ) <arv> <arv> kr <arv>. Epee naiskond ( <arv>+<arv> inimest ) <arv> <arv> kr <arv>.-<arv>. Erika Salumäe <arv> <arv> kr <arv>.-<arv>. Toomas ja Tõnu Tõniste <arv> <arv> kr <arv>. Imre Tiidemann <arv> <arv> kr <arv>. Erki Nool <arv> <arv> kr <arv>. Indrek Pertelson <arv> <arv> kr <arv>.-<arv>. Valeri Bukrejev <arv> <arv> kr <arv>.-<arv>. Valeri Nikitin <arv> <arv> kr <arv>. Jalgratta meeskond <arv> inimest <arv> <arv> kr <arv>.-<arv>. Indrek Kaseorg <arv> <arv> kr <arv>.-<arv>. Andrei Nazarov <arv> <arv> kr <arv>.-<arv>. Virge Naeris <arv> <arv> kr <arv>.-<arv>. Jane Salumäe <arv> <arv> kr <arv>.-<arv>. Jüri Tamm <arv> <arv> kr <arv>.-<arv>. Arvi Aavik <arv> <arv> kr <arv>.-<arv>. Alges Maasikmets <arv> <arv> kr <arv>.-<arv>. Aleksander Tammert <arv> <arv> kr <arv>.-<arv>. Pavel Loskutov <arv> <arv> kr <arv>.-<arv>. Krista Kruuv <arv> <arv> kr <arv>.-<arv>. Peter Saraskin <arv> <arv> kr <arv>.-<arv>. Piret Jamnes <arv> <arv> kr <arv>.-<arv>. Hain Helde <arv> <arv> kr <arv>.-<arv>. Raul Kivilo <arv> <arv> kr <arv>.-<arv>. Imre Taveter <arv> <arv> kr <arv>.-<arv>. Aleksei Budõlin <arv> <arv> kr <arv>.-<arv>. Aap Uspenski <arv> <arv> kr <arv>.-<arv>. Andrei Inešin <arv> <arv> kr <arv>. Igor Solopov <arv> kr <arv>. Indrek Sei ? Lisaks said <arv>. aasta jaanuarist alates ROKi solidaarsusfondist <arv> dollarit kuus Indrek Pertelson , Donald-Aik Sild , Valeri Bukrejev , Erika Salumäe , Jüri Jaanson , Kaido Kaaberma ja mõneks võistluseks ka Imre Tiideman . SULEV VEDLER Vene Gazpromi tütarettevõte kavatseb ehitada Kohtla-Järvele Eesti kalleima tööstusettevõtte , ligi kaks miljardit krooni maksva metanoolitehase . Kohtla-Järve mineraalväetisetehase AS Nitrofert ammoniaagitsehh number <arv> on praegu paras koht Hollywoodi tapafilmi väntamiseks . Mitut viiekorruselist elumaja mahutav tsehhimürakas on räämas ja kole . Tihedalt tema ümber põimunud torud roostest pruunid . Umbrohu vahel vedeleb metallikola . Tööd pole siin tehtud juba rohkem kui <arv> aastat . Ainult pahad mehhiklased on puudu . Kolme aasta pärast peab samas kohas särama Eesti moodsaim tehas . Maksumusega <arv> miljonit dollarit , võimsusega <arv> <arv>-<arv> <arv> tonni metanooli aastas . Eeldatava käibega üks miljard krooni , rentaablusega <arv> protsenti ja tasuvusajaga kaheksa aastat . <arv> uut töökohta tootmises ja veel paarsada abitootmises . See on Eestis väga-väga kõva sõna . Tehase tellija on Nitroferdi ainuomanik Gazprom , poolriiklik gaasimonopol Venemaalt , kes keerab Eesti gaasikraane . Gazpromile kuulub <arv> protsenti ASist Eesti Gaas . Ta on Eesti ainuke gaasitarnija . Nitroferdi peadirektor Nikolai Kutašov ei ole nõus arvamusega , et Vene gaasi kasutamine teeb Eesti sõltuvaks Venemaast . " Mis Venemaal ka ei juhtuks , ta on võtnud endale endise NSV Liidu kohustused , ja kõik lepingud , mis Rõzhkov gaasitarnete osas alla kirjutas , täidetakse . Gaas liigub Läände ja Eestisse . Seda teed ei ole keegi mitte kellelegi mitte kunagi sulgenud , " väitis ta ajalehele Põhjarannik . Pole ime , et sellise avalduse teeb direktor , kelle tehase ligi <arv> töötajast on eestlasi vaid kümnendik ning töökeel on vene keel . Kuid ... Kutašov taotleb Eesti kodakondsust . Tundub , et peadirektori arvamust jagavad ka riigijuhid . Ettepaneku ehitada Kohtla-Järvele metanoolitehas tegi Mart Laari valitsuse energeetikaminister Arvo Niitenberg , sest RAS Eesti Kiviõlil puudus tollal formaliini valmistamiseks vajalik metanool . Seejärel esitas majandusminister Toivo Jürgenson Gazpromi esimehele Rem Vjahirev ile kirjaliku palve suhtuda Eesti valitsuse ettepanekusse tõsiselt . Karbamiiti ja ammoniaaki tootva Nitroferdi ostmine <arv>. aastal andis Gazpromile juurde suure püsikliendi . Kohalikud võimud ei pidanud enam muretsema vallandamislaine pärast . Erinevalt poliitikutest Vene kapitali head ning halvad küljed kohalikke ei huvita . Neid teeb uusehituse ootuses närvlikuks hoopis kartus , et keegi võib metanooli trimbates maha surra . Nõukogude ajal ei olnud surm puupiirituse manustamise tagajärjel väga harv nähtus . Tänagi seisab Nitroferdi seinal kiri , mis keelab joomise igasugustest ettesattuvatest anumatest ja kraanidest . Keskkonnaohutuse poole pealt väidab tehase projekteerija , Saksa firma Linde esindaja Siegfried Michel naljaga pooleks , et ainuke õnnetusjuhtum , mida pole ette nähtud , on Boeingu kukkumine tehasele . Igal juhul oleks õnnetus lokaalne . Seda juttu tasub uskuda - Lindet iseloomustavad pikaajalised kogemused . Tema valmistatud on pool kogu maailma metanooli valmistamise seadmetest . Gazpromile ehitas Linde <arv> miljonit Saksa marka maksnud etüleenitehase Novõi Urengois . Gazprom valis selle Saksa firma välja konkursil kaheksa konkurendi seast . Linde eelisteks olid keskkonnasõbralik ja vähese gaasikuluga tehnoloogia ning elektri kasutamine . Eesti Energia saab endale suure kliendi . Olematu tehase toodang on eellepingutega juba osaliselt ette ära müüdud . Nitroferdi tehnikadirektori Tõnis Puusepa sõnul tunnevad metanooli vastu huvi Saksa kontsern BASF , aga ka USA , Šveitsi ja Prantsusmaa kliendid . <arv> <arv> tonni ehk ühe seitsmendiku tarbiks naaberettevõte RAS Kiviter , kes toodab sellest karbamiidvaike . Praegu tegeleb Linde tehase tehnilis-ökonoomilise põhjenduse koostamise ja paberite kooskõlastamisega . Ehituseks annab tõenäoliselt laenu Saksa Deutsche Bank , kellega Kutašov pidas juuli keskel nädal aega läbirääkimisi . Ehitamisest on veel vara rääkida , kuid " sajandi ehitus " kütab sellest hoolimata ehitusfirmade seas kirgi üles . Linde esindaja Michel kinnitab , et kindlasti kasutatakse kohalikku tööjõudu , sest see on odavam ja Lindel pole siin ehitamise kogemust . Nii ootavadki ehitusfirmad kärsitusega suurimat Vene investeeringut Eestisse . Ja Gazpromi sini-valge firmamärk tehase fassaadil ei jäta meelde tuletamata , kes on raha taga . MIHKEL KÄRMAS Suvepuhkuselt naasnud Tallinna linnaisad püüavad lähemal ajal välja selgitada , kes rajab mere äärde pealinna uue city . Tegemist on Eesti suurima kinnisvaraprojektiga , mille maksumuseks hinnatakse üle kahe miljardi krooni . Tallinna sadamas asuvad kolm krunti , mis on iga kinnisvaraarendaja unelm . Admiraliteedi basseini ümbrus , betoonitehase ala linnahalli kõrval ja krunt Ahtri-Lootsi-Paadi tänavate vahel moodustavad kokku <arv> hektari suuruse ala . Juuni alguses kuulutati välja konkurss maa-ala valdaja leidmiseks . Konkursi tingimustes oli ainsaks kitsenduseks , et ei tohi ehitada üle neljakorruselisi hooneid : Tallinna " kilukarbisiluett " peab jääma puutumata . Maa-alale pretendeerib seitse firmat või konsortsiumi . Suur osa projektidest tahab Tallinna lahe kaldale rajada äri- ja kontorihooneid . Omanäoliste ideede hulgas on veepargi rajamine . " Kaks tööd on päris heal tasemel . Paar on nõrka . Kaks ei vasta hoopis konkursi tingimustele , " iseloomustab konkursi korralduskomsjoni esimees , aselinnapea Jaak Saarniit loomust . Selle nädala reedel tutvustavadki magusa maatüki himustajad kinniste uste taga oma kavandeid linnavalitsuse liikmetele . Lõpliku otsuse teebki pärast pikki konsultatsioone ja läbirääkimisi linnavalitsus . Sellest asi alles algab . Võitnud firmal võimaldatakse teha piirkonna detailplaneering . Umbes miljon krooni maksva detailplaneeringu tegemine võtab aega vähemalt kaks kuud . See läheb edasi kinnitamisele linnavolikogusse . Kas ja millal ehitamine algab , ei julge keegi ennustada . Strateegiline partner määrab Ehituskavandite poolest ei erine pakkumised kuigivõrd . Mängu tulevad strateegilised ( välis ) investorid . " Eestis pole ühtegi finantsasutust ega kinnisvarafirmat , kes suudaks üksi selle projekti taga seista , " arvab Talinvesti juhatuse esimees Jaak Roosipuu . Tema selja taga olevast aknast paistab maatükk nagu peopesal . Kui Tallinna city projekti panna kasvõi kümnendik Eesti ehitusvõimsusest , võtaks selle ehitamine aega umbes viis aastat , hindavad ehitajad . Pahameelt tekitas konkursi lühike tähtaeg ( <arv> päeva ) . " See andis edumaa neile , kes konkursist varem teadsid , " arvab tagantjärele ERI Kinnisvara projektijuht Sulo Nigul . Valmis pakkumised seisid omakorda kuu aega jõude linnaplaneerijate sahtlis , sest linnaisad otsustasid vahepeal kollektiivpuhkusele minna . Konkursilt kõrvale jäänud ei varja oma mõtteid . " Inimestele jääb mulje , et mängitakse kellegi väravasse , " kommenteerib kinnisvarabüroo Uus Maa tegevdirektor Urmas Laur . Kurjad keeled räägivad , et linnaisade soosik on kinnisvarabüroo Arco Vara . " Neil on linnavalitsuse tippametnike hulgas head koostööpartnerid , " ironiseerib üks kinnisvaraärimees . Suure kärata tegutsev kinnisvarabüroo on tuntud kui väheseid firmasid pealinnas , kes suudab kinnisvarapaberid kiiresti ja tõrgeteta linnavalitses korda ajada . Kahtlusi on lisanud Arco Vara enesekidlad juhid , kes kinnitasid , et neil oli projekt juba lauasahtlis ootel . Linnavalitsusest lekkinud info järgi on arvestatavad pretendendid ka ERI Kinnisvara ümber koondunud konsortsium ja TSM Investeeringute AS . Kolme pakkumise taga on ehitusfirma EKE Merko . Segane konkurss viib kohtusse Hämmastust tekitasid Konkursi tingimused . Õigemini nende puudumine . Eesti suurima kinnisvaraprojekti konkursist osa võtjatele antud info piirdus ajalehekuulutuse ja suuliste täpsustustega . Ka hindamiskriteeriume varjab saladuseloor . " Maksab parim idee . Ja et oleks konsortsium , kellel on raha . See on mida meie tahame , " hämab Saarniit . Ka otsuse langetamise tähtaeg oli jäetud märkimata . Nii ei seo linnaisad end millegagi . Firmad pidid aga konkursi osavõtumaksuna <arv> <arv> krooni lauale laduma . Informeeritud inimeste teatel kaalub vähemalt üks konkursil osaleja võimalust linnavalitsuse otsus kohtusse kaevata , kui see peaks nende kahjuks langetatama . Aluseks oleksid augud konkursi reeglites . Veelgi suurem küsimärk on lähenevad omavalitsuste valimised . Oktoobris valitakse uus Tallinna volikogu . Linnaplaneerijad on lühikest konkursitähtaega põhjendanud just sooviga lasta sadamapiirkonna detailplaneering kinnitada ametisoleval volikogul . " Need vaesed mehed ei tea , kas nad on siis pukis või mitte . Kui isikud vahetuvad , võib juhtuda , et raha on tuulde loobitud , " kommenteerib üks konkursil osaleja Andres Liinsoo . Aselinnapea Jaak Saarniidu juhtimisel peavad valiku tegema linnaplaneerimisameti juhataja Hain Karu , linnavarade ameti juhataja Eve Fink ja linnavalitsuse õigusnõunik Heikki Ojamaa . OOma töös toetuvad nad arhitektide , majandus- jm ekspertide hinnanguile . Komisjoni juhtis varem aselinnapea Ago Naarits , kes hukkus traagilises autoõnnetuses . PEKKA ERELT TARMO VAHTER Arnold Rüütel läheb presidendivalimistele truualamlike sõprade toetusel . Lennart Meril aitavad tiitlit kaitsta ustavad riigiametnikud . Arnold Rüütli meeskonna eesmärk on üks . Tuleb nurjata presidendi valimised riigikogus , et asi läheks valijameeste kogu kätte . Selleks on vaja mõjutada <arv> riigikogu liiget . Kui nad ei toeta Rüütlit , siis jäägu vähemalt Meri suhtes erapooletuks . Ühtset sõjaplaani siiski pole , igaüks nokitseb omaette . Silmatorkavamalt vehklevad Rüütlikaitsjad Ando Leps ja Toomas Alatalu , kes ujutavad ajalehetoimetusi artiklitega üle . Alatalu usub , et Meri-Rüütli võimalused on <arv>-<arv>. Ülejäänud staffi liikmed ja Rüütel ise on märksa pessimistlikumad . Seetõttu tegeleb maarahva erakond praegu peamiselt hoopis kohalike valimiste ettevalmistamisega . Kadrioru strateegia presidendivalimistel finišeerimiseks on sama lihtne . Tuleb veenda poliitikud , maksku mis maksab , toetama praegust riigipead . President Lennart Meri ja tema alluvate vahel ei toimu mitte koostöö , vaid võitlus . Meril ei ole ühtegi tõsiselt võetavat nõunikku , sest talle ei saa keegi nõu anda . Heal juhul lubab Meri nõunikel vahete-vahel endale oma mõtteid avaldada . Väga heal juhul suudavad nõunikud teda koos veenda . Meri on väga meeldiv vestluspartner siis , kui teine pool pole temast kuidagi sõltuv . Ülemuse-alluva vahekorra puhul pigistab Meri aga inimesest viimase adrenaliinipisara välja . Meeskonnatööst pole niiviisi juttugi . Rüütli ja Meri peamine erinevus on otsuste langetamises . Vastupidiselt Merile ei langeta Rüütel otsuseid üksi oma peaga . Nõunikele jääb päris suur mängumaa . Kuid Rüütli poolt harrastatav demokraatia on toonud tema lähikonda diletante ja suisa veidrikke . Kadrioru kantseleis aga tegutsevad oma ala profid . Andres Varik Maarahva partei liider on omandanud Toompeal oldud aastaga oskuse rääkida ümmargust juttu , kus mõtet tabada on raske . Eelmisel aastal käis ta kohe pärast riigikogusse saamist välja erastamise peatamise seaduse eelnõu . Tiit Vähi sai kurjaks ja jättis ta regionaalministri portfellist ilma . Selle aasta algul käis Varik koos Lepsiga välja presidendi vangipanemise seaduse . Kahjuliku välislepingu eest ette nähtav kuni <arv>aastane vanglakaristus oleks pidanud Lepsi arvates hakkama kehtima tagasiulatuvalt <arv>. aastast . Tahtmise korral oleks võidud Meri Vene sõjaväe väljaviimise eest vangi panna . Rüütli jaoks on Varik armas maavillane mees , kellega saab nõu peetud pea iga päev . Ando Leps Toompea lossi korides tiirleb ringi väikest kasvu mehike , keda saadab tihti riigikogulaste põlglikult muigav pilk . Ando Leps on oma tuntuse imenud peamiselt ühest allikast - president Lennart Meri ja tema isa Georg . Nende kohta üllitab ta rõõmuga paskville . Rüütli lähikonda ilmus Leps sel aastal , kui temast sai maarahva erakonna riigikogu esinduse aseesimees . Alatalu sõnul annab Leps Rüütlile ideid ja toob talle infot . Koha valimiskampaanias leidis Leps endale ise ning tegutseb juhitamatult . Tal on kõige kohta oma arvamus , mis on ümberlükkamatu . Ent Lepsi tegevus kisub vägisi metsa poole . " Ei käituks paljudel juhtudel nagu tema , " iseloomustab Lepsi Alatalu . Ka Andres Varik püüab vabandada , et Leps esitab mõnes artiklis isiklikke , mitte erakonna seisukohti . Näiteks mõni aasta tagasi tahtis Leps ajalehes Post peaminister Mart Laarilt teada " Kas vastab tõele , et välisminister Jüri Luik kannatab langetõvehoogude all , st kukub maha , kaotab teadvuse ja teeb ennast märjaks ? " Ka reisilaeva Estonia hukkumise seostamine Isamaa valitsuse ja rublatehinguga ei ole ilmselt maaerakonna ametlik seisukoht . Toomas Alatalu Jesuiitide ordu kõrgemas õppeasutuses Nikaraaguas õppejõuna leiba teeninud Toomas Alatalu peab end Arnold Rüütli mitteametlikuks välisnõunikuks . Rüütliga liitus ta pärast <arv>. aasta riigikogu valimisi . Kui on vaja lühidalt ja hästi propagandistlikult esineda , tuleb Alatalu Rüütlile appi kõnesid kirjutama . Vahete-vahel täidab ka Rüütli tõlgi kohuseid . Nii nagu Leps , on Alatalugi tänu vürtsikatele sõnavõttudele pälvinud suure tüütuse kuulsuse . Kui ta esitaks oma poliitilisi arvamusi kergemas helitoonis , arvestataks temaga ehk rohkemgi . Seetõttu kannatab Alatalu alaväärsustunde all - tema teadmisi välispoliitikas ei osata ära kasutada . " Rüütlit ei tohi raisata ! " õpetab Alatalu Rüütli staffi . Kui president jääks riigikogus valimata , sõidaks ta rõõmuga vallast valda ja räägiks kõigile , et Rüütlist peab president saama . Oma unistust ongi ta juba teostama asunud . Kõnnib Toompea lossis ringi , võtab riigikogu liikmetel nööbist kinni ning hakkab moosima . Rain Rosimannus Sisenõunik Rain Rosimannus on vähemalt ühes asjas presidendiga alati ühel arvamusel . Mõlemad nimelt hindavad sigarettidest kõige enam punast Marlborot . Muidu on ta lihtsalt hinnaline tööriist presidendi kätes , täites ülesandeid , millest Meri talle vihjates mõista annab . Rosimannus kuulub nende väheste Kadrioru ametnike hulka , kes on Merile täiesti lojaalne . Tema arvutis pole kataloogi nimega " Vana " , nagu oli ühel kunagisel presidendi nõunikul . Ja ta ei saada e-maili teel Tartusse oma üliõpilasseltsi kaaslastele kirjeldusi presidendi pentsikutest tegudest . Viimasega lahutab meelt üks presidendi praeguseid nõunikke . Meriga on Rosimannusel isalikult usalduslik vahekord . Ta on presidendile avameelselt selgitanud , et tagasivalimine ei pruugi õnneks minna . Eeskätt Rosimannuse kaudu on poliitikutel võimalik presidenti mõjutada . Tihedaim side on tal reformistidega , kelle kaudu kogub suurema osa vajalikku infot . Eriti oluliseks muutub Rosimannuse roll augusti viimastel päevadel . Ta peab aitama Meril parteidega tema saatuse suhtes kokku leppida . Jaanus Pikani Presidendi kantselei direktor Jaanus Pikani on reformierakonna mees . Toomas Vilosiuse ministriks oleku ajal oli ta sotsiaalministeeriumi kantsler . Pikani on endine vähiarst , kes kõrivähi lõikuste vähesuse tõttu ametist loobus . Tema tugevaim külg on süsteemne tegutsemine . Ametisse asudes viis sisse igapäevased koosolekud . Suudab pumbata presidendi heameeleks riigikassast sadu tuhandeid järjekordseteks ümberehitustöödeks Kadrioru lossis ja Paslepa suveresidentsis . Kui kantselei eelmine direktor Tarmo Mänd pehmendas presidendi tujusid , siis ambitsioonikas Pikani võimendab neid . Kaja Tael Presidendi välisnõunik Kaja Tael on vahel ainuke inimene , kes suudab " Vanale " midagi ära seletada . Kuigi välispoliitika pole võib-olla tema tugevaim külg , on daamil hea analüüsi- ja üldistusvõime . Eesti keele teadusliku grammatika kaasautori puhul on see aga loomulik . Presidendi lähikonda tuli Eesti Instituudi tegevjuhi kohalt . Välisministeeriumis Taela ei sallita , sest ta pole seal kunagi töötanud . Tark ja sihikindel töömesilane , ei aja naljalt midagi segamini ega vaheta ära . Seetõttu on võitnud Meri usalduse . Vallalisena kannatab Tael ka presidendi hullumeelset töökeskkonda paremini välja kui perekonnainimesed . Nagu Merilgi on Taelal väga hea anne keelte peale . Arnold Rüütel Andres Varik Ando Leps Toomas Alatalu Toomas Varrak - nõunik , avaldas hiljuti Arnold Rüütli nime all Postimehes artikli , kus süüdistas kõiki kõigis surmapattudes , Alatalu kursavend Toomas Kork - abi , silmatorkamatu tegelane Vello Rosenberg - nõunik , istub Rüütli eestoas Jakko Väli - nõunik , universaalne noor mees ( <arv> ) eakate hulgas Heino Luik - sõber , Kopli naftabojaar Lennart Meri Rain Rosimannus Jaanus Pikani Kaja Tael Piret Saluri - protokolliülem , kuiv ja püüdlik käsutäitja Aksel Tamm - idanõunik , üks väheseid , kes viitsib vene lehti lugeda Ingvar Bärenklau - pressinõunik , " Vana " silmis sama vähetähtis nagu tema eelkäijadki Sven Sakkov - kaitsenõunik , julgeb presidendile vastu vaielda Jüri Luik - sõber , esindab presidendi tujusid välja kannatavat vähemust Kadrioru kadunud hinged Nelja aasta jooksul on Kadrioru lossi uks sulgunud paljude kantselei töötajate selja taga . Põhjuseks keeruline läbisaamine riigi esimese mehega . Kantselei direktor - Mihkel Veiderma , Tarmo Mänd Välisnõunik - Rein Kivi , Ivar Tallo , Indrek Pajumaa Sisenõunik - Jaan Tross Õigusnõunik - Vahur Glaase Protokolliülem - Madis Morel Vanem käsundusohvitser - Anti Purre , Eero Riuttala , Rein Puusep Pressiesindaja - Mart Soidro , Enn Eesmaa , Indrek Treufeldt TAUNO VAHTER <arv>. mai <arv> - <arv>. august <arv> Kõik algas <arv>. aasta kevadel . Maimukese esimeseks peatoimetajaks sai Sulev Valner , Isamaa eestseisuse liige ja vabariiklaste fraktsiooni esimees . Harilikule sopalehele pole kindlasti omane poliitiliste seisukohtade avaldamine . Tavaline oli , et Postis võis tihti lugeda positiivseid lugusid Isamaa liikmetest . Näiteks lugu Isamaa Tallinna piirkondlikust seminarist - pealkirjaks lootusrikas " Illar Hallaste on parandamatu optimist " . Sama aasta juulis lõpetas Post esimest korda rahaliste raskuste tõttu ilmumise . Septembris alustas uuenenud Post jälle ilmumist . Juba esimeses numbris ilmus artikkel " Isamaa räpane mäng jätkub " . Uus peatoimetaja Toomas Liiva arvas , et leht peaks pakkuma nalja ja vaheldust igavale poliitikale . Poliitikute jaoks polnud see aga sugugi nii tervitatav . Esimesena sattus löögi alla Jüri Toomepuu . Artikkel " Kas Jüri Toomepuu harrastab telefoniseksi ? " väidab : " Me valetame , kui ütleme , et Jüri Toomepuu , kõneldes telefoniga , ei erutu . Erutub küll - ja kuidas veel ! Kas fraasid " ma tulen kohe " , " ma ei jõua enam " , " oh " ei viita millelegi intiimsele ? " Peagi ilmus uus lugu pealkirjaga " Jüri Toomepuu : minu võim püsib kepi peal ! " , millel on selline algus : " Eesti Kodaniku liider , vihane kiilaspäine sõjainvaliid Jüri Toomepuu tahaks juba mõnda aega oma sekretäriga seksida . " Pea sama veider oli nädalapäevad hiljem ilmunud vabandus , kus teatati , et " artikkel " avaldati ilma fakte eelnevalt kontrollimata . " <arv> pakkus Post veel selliseid skandaale , nagu Miss Estonia iludusvõistlusel teinimissiks pärjatud Kati Pobuli pornonäitlejakarjääri põhjalik valgustamine , Marja kaupluse õnnetus ja Laari valitsuse kukkumine . Kuid ka seda , kuidas said peksa Hando Runnel , Priit Aimla , Hardo Aasmäe , Mihkel Mutt , Mart Mardisalu , Märt Müür , Siim Kallas ( kukkus peaministri kandidaadina läbi ) jt. Pärast Estonia hukku ilmunud erileht oli suur üllatus , kollaste lehtede hulgas oli see selgelt parima käsitluse ja teostusega . Novembris lisandus " kuumade uudiste " ritta ka Indrek Toome arreteerimine . Aastat <arv> võis lugeda viljakaks ja kordaläinuks . Aasta parimatest uudistest ilmus ka raamatuke . Posti tipphetkeks on jäänud siiski kohtuprotsess Andrus Vaarikuga . Kõik algas artiklist , kus näitlejat võrreldi " mehe suguelundi rahvapärase nimetusega " . Juures oli ka algeline joonistus nullini lõigatud juustega Vaarikust , kes kandis mõnusalt voltis kampsunit . Kohus mõistis Posti süüdi ja kohustas teda maksma <arv> <arv> krooni valuraha . Lõpuks käis Vaarik täitevametnike saatel ise oma kahjutasu arvutite näol vägisi toimetusest ära viimas . Inglise ajalehtede kohta on levinud järgmine käsitlus : Timesi loevad need , kes olid või on enda arust võimul , Financial Timesi aga need , kes tegelikult on võimul . Sopalehe The Sun lugejal on aga ükskõik , kes on võimul , peaasi , et tal on suured rinnad . Posti kohta see ei käinud . Kõige loetum ja narmendavam leht riigikogu raamatukogusse tellitud lehtedest oli just Post . Eesti algajaid poliitikuid huvitab väga , ega keegi nende kohta paha sõnakest lausu . <arv> kevadel tekitas ajakirjanike seas lõbusat elevust riigikogu vabas mikrofonis esinev Ilmar Pärtelpoeg . Eakale isamaalasele saabus postiga pakk kingaviksi pärast Postis ilmunud kirjeldust Pärtelpoja jalavarjude seisukorrast . Posti tegude üle kurtis ka ERSPlane Ants Erm , kes kutsus riigikogu ja valitsust laimavat lehte sulgema . Et riigimeeste tõsimeelsusel pole piire , näitas ka hiljutine riigikohtu esimehe Rait Maruste avaldus siseministrile Posti sulgemiseks . Põhjenduseks toodi Sven Kivisildniku kirjatükid . Nüüd , mil Post on ilmumise lõpetanud , peaks ta sulgemise nõudjad rahul olema . Pentsik on aga see , et nii kõrgel positsioonil olevaid inimesi taolise lehe lookesed häirivad . Selle aasta märtsis elas ajaleht üle uue tõusulaine . " Märtsitüdruku " konkurss , mille jooksul avaldati pin-up-fotosid kodumaistest tütarlastest , kutsus lugejateks isegi pintsaklipslastest firmajuhte ja muud kõrgemat seltskonda - ikkagi Eesti oma värk , kuigi valdavalt slaavi tissid . Mõnele Forrest Gumpi IQga lugejale oli Post sama vajalik kui igapäevane leib , teisele odavaim ajaleht , kolmandale hingusele läinud naljaajakirja Pikker asendaja . Posti jäävad leinama tuhanded austajad ja vihkajad , sugulased piiri tagant ( Sun , Bild , Iltalehti ) . Puhka rahus ! Kuid mäletagem , et ta on ennegi hauast tõusnud . LEA LARIN , Posti ajakirjanik <arv> kuni <arv> Ajaleht Post ei oleks saavutanud kunagi Eesti vihatuima ja armastatuima ajalehe mainet , kui teda ei oleks teinud just nimelt selline seltskond . Nii , nagu tekitas vastakaid emotsioone väljaanne ise , nii tekitasid vastakaid arvamusi ka ajalehe tegijad . Hüüatustega a la " Appi , Posti ajakirjanik tuleb ! " tõid oma halli argiellu elevust paljud tublid eestimaalased . Levinud on legend Posti ajakirjanike metsikusest : korralikele kodanikele tundus , et niivõrd vähene austus " kõige vastu , mis on püha " saab olla omane ainult moraalselt täiesti laostunud tüüpidele . Loomulikult ei olnud Posti töötajad ühiskonnas toimuva suhtes ükskõiksed , põlgust kutsus ajakirjanikes esile vaid üleüldine aukartus igasugu riiklike instantside ja kultuurielu pühade lehmade suhtes . Pohhuism levis osaliselt seetõttu , et Postis töötas viimastel aastatel alati kamp " metslasi " - uhkete värviliste soengutega punkareid . Samas pidid vist kõik Posti naisajakirjanikud kuulma avalikel üritustel ahhetamist : " Issand , Te olete ju täiesti normaalne ! " Mis ei tähenda muidugi sugugi seda , et Posti ajakirjanikud oleksid olnud tavalised . Ei olnud . Tavalised inimesed ei oleks suutnud korda saata seda , mida tegid Postis kolme aasta jooksul töötanud inimesed . Nimelt panna endast ja omaloodud ajalehest rääkima nii heas kui halvas mõttes.Tavalised ei olnud isegi Posti ajakirjanike nimed : lugejatel oli raske uskuda , et " päriselt " on olemas näiteks Manona Helk . Täiesti tavaline oli küsimus : " Kes teil Valner Valme nime all kirjutab ? " Loomulikult Valner Valme ise . Pseudonüümid ei olnud Postis reeglina sallitud . Parimana jääb Posti-tegijatele meelde õhkkond . Postis töötati suurelt osalt seltskonna pärast , seltskond hoidis tagasi ka " parema pakkumise " saanud lahkujaid . Igal juhul ei tahtnud need ajakirjanikud olla ununev lehekülg aegade raamatus ja , mis siin ikka imestada - kõmulehes on kaasa löönud või ajakirjanduslikku karjääri alustanud mitmed tuntud tegijad : Kroonika peatoimetaja Einar Ellermaa , Päevalehe toimetaja Ain Parmas , BNSi uudistekütt Jaanus Piirsalu , Äripäeva erikorrespondent Peeter Raidla . Vastutav väljaandja Toomas Liiva , miks lõpetas Post ilmumise ? Tundub veider , aga põhjuseks on vägikaikavedu kohtu ja Marustega . Kui palju mõjutas lehe sulgemist kahjumiga tegutsemine ? Viimati olime kasumis veebruaris . Kuukahjum oli pärast seda paarikümne tuhande ringis . Aga see polnud lehe kinnipanemise põhjus . Mida Toomas Liiva edasi teeb ? Praegu on ebaselge . Peaksin minema tööle Õhtulehe juhtkonda . Kui ei saa kokkuleppele , ei lähegi . Kas Õhtulehest saab uus Post ? Ei . Tahaksin muuta Õhtulehe struktuuri . Loetavamaks teha . Millega Post ajakirjanduse ajalukku läheb ? Kõige skandaalsem leht oli ! KRISTER KIVI Hiljuti ilmutas " Kupra " kirjastus teie mälestusteraamatu " Rõõmud ja pettumused " . Jõudsite vahepeal kaua vaikida . Kui kaua ? Ma isegi ei oska öelda . Võib-olla oli eelmise raamatuga vahet neli või viis aastat . ( Naerab kähinal , hambad välguvad . ) " Rõõmud ja pettumused " maksab <arv> krooni . Kas seda teie kui tööliskirjaniku meelest liiga palju pole ? Seda hinda ei pannud mina ! See on poe määrata ! ( Võtab laualt teose kätte , tõstab silmade lähedale . Murelikult , omaette ) Selle hind on siis <arv> krooni ? Uih jumal , kes kurat seda ostab ? Kas olete ise viimasel ajal raamatuid ostnud ? Jah , olen . ( Järsk paus ) Aga vähe . Minu vanavanaema , kes oli pärit kehvast perekonnast , korjas terve sotsialismiaja suhkrut ja võid ning päris pidevalt , ega kommunistid võimult kukutatud pole . Ta kartis oma pensioni pärast . Millist mõju on avaldanud kapitalism teie majanduslikule seisule ? Rahareform võttis mu säästud ära . Pensioni ma siiamaani ei saa -- elatusraha on see . ( Salvavalt ) Riigikogu liikmed saavad pensioni , prisket pensioni ... Kas ma olen maad tagasi saanud -- mis m u l on saada ? ( Laiutab valuliselt käsi ) Aga ma ei taha hädaldada , mul on sõpru , jutumärkides sõpru , kellel on hea meel , kui mul kehvasti läheb . Te olete saanud " Austuse märgi " , Tööpunalipu ordeni , Lenini ordeni . Kas need autähed on teil veel alles ? Maha pole mõelnud müüa ? Ikka alles . Nende eest oleks võinud saada omal ajal raha ka , aga jumal temaga ... ( võtab lonksu piimaga lahjendatud kohvi ) Mul käis hiljuti ukse taga üks märgiostja , spekulant muidugi ( viibutab põlastavalt kätt ) . Küsis , kas ei saaks üleliidulise ülemnõukogu või ENSV ülemnõukogu liikme märki osta . Aga ma ei müünud . Olev Remsu on öelnud : " Kuusbergi kiideti omal ajal liiga üle , ja keda see ei rikuks , kes seda uskuma ei hakkaks . " ( Nägu võbeleb . Vaikus ) Tõenäolikult võib Remsul õigus olla . Kui te räägiksite mõne vanema kirjanikuga , siis te võib-olla kuuleksite , et ma olen ( P.K. oli <arv>-<arv> Kirjanike Liidu juhtfiguure -- K.K ) olnud üks kirjanike ja Kirjanike Liidu tegevuse kõige kindlamaid kaitsjaid . Võibolla on see minu kirjandusliku tegevuse kõige väärtuslikum osa . Kõneldakse , et kui kaheksakümendate keskel " Loomingu " toimetuses sini-must-valget nägite , pahandasite valjult ning tormasite uksest välja . ( Üllatunud ) Ei , " Loomingus " küll midagi sellist polnud . Kirjanike Liidus jah oli üks poiss kärmesti sini-must-valge välja toonud . Ironiseerisin , et hakkad hästi kiiresti värvi vahetama . Ma ei ole pahandaja tüüp ! Ma olen ironiseerija ja lõmpsija tüüp . Teil ei tulnud hirm nahka , kui ajad muutuma hakkasid ? Te ei kartnud ? Kartnud ? Mida ma oleksin pidanud kartma ! ? Kartust ma sel ajal vähimalgi määral ei tundnud , kuna ma polnud teinud midagi sellist , mille eest võiks süüpinki minna . Kuidas te <arv>. aastal hävituspataljoni sattusite ? Sunniviisiliselt-vabatahtlikult . ( Hääletoon on pinev ) Parteilise mobilisatsiooni korras . Kas Te ei teadnud , et paljud , võib-olla isegi väga paljud hävituspataljonlased röövisid , vägistasid ja põletasid ning tapsid viisil , mis on vastuolus sõjapidamise eetikaga ? ( Mõtleb vaikselt , hingab kähinal ) Võib ka olla , et kuulsin ... Suurte põletamiste ja rüüstamistega mul kokkupuuteid polnud . Aga väikeste põletamiste ja rüüstamistega ? Ma kuulujuttudest ei taha suurt rääkida . Endal vahetud kogemused puuduvad , mis teha ! ( Paus ) Ega need hävituspataljoni-mehed paid pühapäevakoolipoisid ei olnud . Mida teie hävituspataljonis tegite ? Kuna ma hakkasin varakult lõugadega leiba teenima , siis -- poliitilist selgitustööd . Kas teil relv oli ? Võib-olla mul isegi oli revolver , aga kas ma sellest pauku tegin -- ei tea . Punaarmees jõudsite kahe aastaga majori auastmesse ? Oli mehi , kes sõja jooksul kindrali auastmeni tõusid . Oma abikaasa Bertaga kohtusite sõja ajal Venemaal ? Jah , Berta teenis ohvitserina sanitaarroodus . Oli väga ilus tüdruk , aga nüüd on ta ( tasandab häält ) vanaeit !! Viimase kuue-seitsme aastaga langes täiesti kokku , peale seda , kui meie vanem tütar suri . Olete olnud abielus <arv>. aastast saadik . Mis on nii pikka aega püsiva liidu saladus ? Kahe inimese suhetes üldistavaid reegleid olla ei saa . Ju peavad nad teineteisest lugu pidama . Nende omavaheline austus peab olema suurem hetkelisest erootilisest kiindumusest . ( Naeratab valusalt ) Me Bertaga täiendame teineteist . Tundub , et teie teostes on naine alati sõltuv mehest . Kuidas suhtute feminismi ? Minu ajal polnud see veel moes . Kui Maimu Berg on selle feminismi üks apostleid -- on või ? -- , siis teda ma hindan päris hästi . Kirjutab kenasti ja on andekas kah . Räägime juunipöördest Ma ei kujutanud ette , et sellega Eesti rahvusriiklust piiratakse . Teatavasti algul räägiti nn. Mongoolia variandist . Hiljem oleme Andreseniga arutanud , et eks see Mongoolia jutt üks sööt oli , et Zhdanovi õngekonks alla neelataks ... Olite kommunistlikus parteis <arv>. aastast kuni lõpuni . Miks te välja ei astunud ? Sellepärast , et karjakaupa astuti . Inimesed tegid karjääri kaks korda -- üks kord parteisse sisse astudes ja teine kord välja astudes . Kui lihtne oleks öelda ( teeb seitsme kitsetalle häält ) : ega me tegelikult ei uskunud ! me nägime kohe läbi ! me astusime parteisse ainult selleks , et Eesti huve paremini kaitsta ! Suured mehed ajavad paregu sellist möla , kurat ! Ma võiks ka midagi välja mõelda . Mul on küllaltki hea fabuleerimisoskus . Aga te uskusite ? Rindeleht " Tasuja " toimetuses tekkis ükskord vaidlus . Püstitati tees , et peamine marksismis on proletariaadi diktatuur . Ma vaidlesin vastu : Ei , ei , see ei ole nii ! Minu jaoks on kommunismis peamine humanism . Millises parteis praegu olete ? Ma isegi ei tea ... Mul on liikmemaks maksmata , aga muidu ma kuulusin sellesse Väljase ... ( otsib sõnu ) mis see oligi ... ( keerutab käega õhus ) Iseseisvasse Tööparteisse ! ? Eesti tunneb puudust tugevast vasakpoolsest parteist . Millised on teie suhted suitsetamise ja alkoholiga ? Sõja ajal otsustasime Bertaga suitsetamise maha jätta . ( Muigab ) Mina kui mees pidasin loomulikult kiiremini oma sõna ... Imeharva luban endale pitsikese konjaktit , viinaviga pole mul kunagi olnud . Olete Kirjanike Liidus näinud hoiatavaid eeskujusid . Näiteks Smuuli ? Jah , Juhan Smuulil oli alkoholiprobleeme , väga tõsiseid probleeme ... Tegelikult suri ta küll suhkrukoomasse . Kartis , et tal on vähk , mattis oma hirmu aina rohkem viina alla . Kui ta teadvusetuna haiglasse viidi , tundis üks õde küll , et tema huulilt tuleb nõrka atsetoonilõhna , aga oli juba hilja ... Süüdistasin haiglat hiljem , et lasti surra andekal , ürgselt andekal inimesel . Aga mulle öeldi , et tema siseorganid olid viinajoomisest juba läbi ... Sven Kivisildnik ütleb oma internetipöördumises " Eesti Nõukogude Kirjanike Liit -- <arv>. aasta seisuga , olulist " Paul Kuusbergi kohta järgmist -- eesel , kodune telefon <arv>. Kas teid ei vihasta , et teie salastatud telefoninumber on muudetud kõigile kättesaadavaks ? Suudate te talle andestada ? ( Mitu sekundit vait , hingab suu lahti . Maksaplekid põsel on eriti esilekerkinud ) Mis ma talle andestan ? On juba kord selliseid autoreid , kes tahavad epateerida , üldsuse ärritamise kaudu läbi lüüa . Mis on teid kirjutama sundiv emotsioon -- nauding , missioon , kohusetunne ? Kõige õigem väljapakatud variantidest on missioon . Inimene , kes tunneb kirjutamisest naudingut , on võib-olla -- grafomaan ! Mina ei tunne mingit naudingut . Mida te peate veel kirjutama ? ( Ebakindlalt , vaikselt ) Mul on kogu aeg kava kirjutada novell vähki sureva tütre voodi juures viibimisest , aga praegu , nii vahetu mulje all ... ma ei tohi seda teemat puudutada ; on oht muutuda sentimentaalseks ja magusaks ... Hiljem jälle ei jõua . ( End kokku võttes ) Mälestuste teine ja kolmas osa võtavad kogu aja . Kuidas töötate ? Täitesulepeaga . Tahate , et ma näitan teile täitesulepead ? ( Muigab ) Kirjutan öösel . See komme tekkis mul " Rahva Hääle " peatoimetaja asetäitjana töötades , hea , kui tol ajal kella neljaks hommikul koju sai . Aga öise tööga panin endal ka tervise nahka . Mul on praegu kolm vastikut tõbe kallal . Tuberkuloos , mis , nagu ma loodan , pole muutunud aktiivseks ; astmaatiline bronhiit -- näete inhallaatorit seal laual ; ja , väga halb asi , glaukoom vasakus silmas . Kae tuleb . Mida arvate töölisnoorena Wikmani poistest ? Ma olen Wikmani koolis ühe klassi seinapaneelid ära värivinud . Noore poisina polnud mul tööd ... Eks need Wikmani poisid olid jõukam rahvas ja upsakamad ka , aga ärge seda kirjutage , me oleme Jaan Krossiga nii head sõbrad ... KRISTER KIVI Mustamäelase Olev Streff i ( <arv> ) mõlemal rõdul on paraboolantenn . <arv> <arv> kilomeetri kaugusel liikumatult taevas rippuvad satelliidid on talle ihaldusobjektiks ja leivaandjaks . Olevit ja tema abikaasat Camillat võiks nimetada uuteks Pauksoniteks . Ent erinevalt astroloogidepaarist ei helista inimesed nende kodusel telefonil , et tähtede nõuandeid kuulda . Pigemini tahetakse teada , kuidas oma paraboolantenni nutikamalt kasutada või kuhu mõni taevakanal järsku kadunud on . Hallipäine , suurekasvuline ja äärmiselt enesekindel Olev ilmselt sobib guruks . Tema seinal on tabel " Eestis nähtavate satelliitide tõusunurgad ja asimuudid " . Tema telekas suudab näidata umbes <arv> kanalit . Kõik algas neli aastat tagasi . Olev hõõrub käsi , kohendab kuldraamidega prille , kõneleb autoriteetselt : " Kuna firma , kes minu korterisse satelliidisüsteemi paigaldas , küsimustele vastata ei osanud , otsustasin ise hakata infot koguma . " Kui Streff haarab teleka kaugjuhtimispuldi , jääb lauale veel kaks samasugust . " See on Reuters News , see on ööpäevaringne kantrimuusikakanal - läheb eetrisse otse Nashville'ist . " Mees jagab selgitusi , räägib võimukal omanikuhäälel . " Ega ma telekast s a a t e i d eriti ei vaatagi , jälgin ainult , kas uusi kanaleid on juurde tulnud . " Uute kanalitega tutvumise kõrval annab perekond Streff oma kodus välja ajakirja " SAT-meedia ja elektroonika " . Eestikeelsel värvitrükis üllitisel olevat mitmeid tellijaid ka Soomes . Kui närv ajakirja tegemisest mustaks muutub , toob lõõgastust sfääride muusika . Paraboolantenni kaudu saab nimelt ka raadiolaineid püüda - heebrea hittidest saksa šlaagrite ja räpini . <arv> ööpäevaringset digitaalset muusikakanalit ! Olev klikib arvutiekraanil hiirega ning näitab , kuidas värk käib . Eesti vähetuntud klubide nimistusse sobiks poolesaja liikmega satelliidiklubi , mille presidendiks Olev on . Varem kogunesid taldrik-tv austajad oma keerulisi jutte ajama hotelli " Olümpia " saali , nüüd kasutatakse Tehnikaülikooli ruume . Rahakott peab antud hobi jaoks olema keskmiselt kopsakas . Vastuvõtusüsteem satelliidikanalite vaatamiseks maksab olenevalt süsteemi võimsusest <arv> ... <arv> <arv> krooni . " Paganama hea on neid kanaleid vaadates keeli õppida . Ja informeeritus , " kiidab Streff . Satelliidimaanial on siiski vaieldamatuid varjukülgi . Kui härra Streff kipakale rõdule tormab ning poolest saadik üle palkonipiirde kummardudes paraboolantenni sättib , muutub proua toas närviliseks ja meenutab vildakalt naeratades , et alles hiljuti kukkus üks antennipaigaldaja katuselt alla . Ning kaks korda aastas tuhmub satelliidihiilgus niikuinii . <arv>. veebruaril ning <arv>. oktoobril langeb Päikse näiv rada tehiskaaslaste orbiidiga kokku . Siis ei ole paljusid nõrgemaid saatjaid näha ning kui ettevaatusabinõusid kasutusele ei võeta , võib päikesekiirgus antenni katki põletada . <arv>. Millist ühismajandit on juhtinud Arnold Rüütel ? a. Tartu Näidissovhoosi b . Paunvere masina-traktorijaama c . kolhoosi " Stalinlik Lipp " d . Neeme Ruusi nimelist aiandussovhoosi <arv>. Kuidas läheb rootsi spordi ajalukku Johan Engquist ? a. ta armus vene tõkkejooksjatar Ljudmilla Narozhilenkosse b . ta võitis Atlantas kuldmedali tankitõrjepüssist laskmises c . Ljudmilla Engquist võitis Atlantas Rootsile kuldmedali d . ta ei lähe parima tahtmisegi juures ajalukku <arv>. Milline mure vaevas Siberi Ülem-Suetuki eesti küla elanikke pool suve ? a. kas lumi sulab tänavu või mitte b . kas hein saab ESTOks tehtud c . mis juhtub , kui Zjuganov peaks võitma presidendivalimised d . kas Edgar Savisaar tuleb jaanitulele või mitte <arv>. Ajalehe Sakala arvates on tüüpiline eesti naine a. visa ja ennastsalgav põllutöös ja teleseriaalide vaatamises b . pensionäride ja perede liidu kindel toetaja eelolevail valimistel c . maa sool d . tavaliselt rahahädas ja rumal <arv>. Mis keeles ilmus Väino Linna " Tundmatu sõduri " <arv>. tõlge ? a. eesti b . hiina c . lapi d . esperanto <arv>. Noorkunstnik Erki Kasemetsa kunstobjektid personaalnäitusel Linnagaleriis on tehtud a. Jaan Toomiku näopiltidest ( <arv> <arv> tk ) ja sõnnikust b . Ants Juske ja Harry Liivranna telesarja Ars et Vita salvestustega videokassettidest c . plekist õllepurkidest d . immateriaalsest ollusest , mis on kas eeter või elekter <arv>. Millega lõbustab ilmumise lõpetanud ajalehe Pravda tellijaid selle kreeklasest omanik ? a. Gennadi Zjuganovi posteritega b . roiskunud feta-juustuga c . elava ajalehe etendustega Punasel väljakul d . vasakpoolse nädalalehega , mis räägib seksist , surmast ja roimadest <arv>. Millise rekordilise hinnaga müüb Silja Festivali kohvik Gin Long Drinki ? a. <arv> Eesti krooni purk b . <arv> Eesti krooni purk c . <arv> Eesti krooni purk d . luksuslaevadel nii banaalseid jooke ei müüda <arv>. Mida ei julge teha iga kümnes inglane ? a. hirmsaimagi valu korral hambaarstilt abi otsida b . tunnistada avalikult oma homoseksuaalseid kalduvusi c . rääkida grammatiliselt õiget Oxfordi inglise keelt d . sõita lennukiga <arv>. Kellele kuulub juuresolev embleem ? a. Roheline Rist b . ühendus Kaitse Eesti Merd c . uuele vene ajalehele Estonskii Kolokol d . Vene Erakond Eestis Vastused on järgmisel leheküljel ... Õiged vastused : <arv>a , <arv>ac , <arv>b , <arv>d , <arv>b , <arv>c , <arv>d , <arv>c , <arv>a , <arv>d KALJUKITS Veenuse märgivahetus on just nüüd aset leidmas ning Sulle tõotab see eelolevaks kuuks suurt armastust . Hädad ja probleemid kaovad , südamesoojus ning heatahtlikkus valdab Su meeli . Sa ei ole eriti aldis uuele kirele , ent leiad end olevat küpsema ja elutargema , mis on suurepäraseks eelduseks mõne vana suhte ülessoojenemisele . Eriti hea on Su läbisaamine Sõnnide , Vähkide ja Kaaludega . Perioodi algul töötad kahe eest ning oled kärme , kiire ja võrratu . Sinu juuresolek tekitab inimestes inspireerivaid ideid . Nädalavahetus kujuneb tunneterohkeks , uue nädala keskpaigas tunnevad Su sõõrmed aga kulla erutavat hõngu . Võid panna aluse millelegi , mis lubab teenida palju ja kiiresti . VEEVALAJA Sinu tööelus on olnud palju pingeid ning mitmeid nurjumisi . Nüüd liigub Veenus aga Vähi märki , andes Sinu ja töökaaslaste vahelistesse suhetesse uut soojust ning harmooniataotlust . Märkad , et üsna lihtne on keelitada ülemusi endale vastu tulema , seda ka materiaalsetes küsimustes . On üsna võimalik , et uus kolleeg Sinu töökohas tunneb Sinu vastu midagi enamat kui lihtsalt sümpaatia . Ole kannatlik , sest kõik selgub enne <arv>. septembrit . Mis puutub eelolevasse nädalasse , siis neljapäeval ja reedel ei tohiks Sa oma tervist proovile panna . Ära ole liiga sportlik ! Puhkepäevadel tasuks meeles pidada neid , kellele oled tänu võlgu . Kui tahad aga flirtida ning kogeda seltskondliku elu erutavat saginat , siis kesknädal annab Sulle võimaluse . Kui oled õigel ajal õiges kohas , pälvid vajalikku tähelepanu . KALAD Veenus on planeet , mis muudab Su tunded heitlikuks ning toob ajuti kaasa ebaõnnestumisi seltskondlikus elus , kuid kuni augusti lõpuni on tal Sulle vaid meeldivaid asju varuks . Sinu armuelu saab olema eriti turvaline , hell ja soe . Tõenäoliselt ei ole tegemist uue kirega , pigem tärkab vana kiindumus ning Sa oled nüüd piisavalt elutark , et sellega toime tulla . Kõik perekondlik on esiplaanil ning lapsed , nii enda omad kui ka võõrad , on Sulle eriti südamelähedased . Perioodi algul oled võrdselt andekas ja distsiplineerimatu - hea kombinatsioon see ei ole , kuid halb ka mitte . Ära raiska raha hasardihoos . Nädalavahetusel mõtle asjadele , mida oled kokku ostnud , ning otsi neile rakendus . Uue nädala algul oled tööasjus menukas ning ambitsioonikas ning kõige otsustavamaks kujuneb <arv>. august . Kui Sa siis oma suud kinni ei hoia , võid saada , mida tegelikult tahad . JÄÄR Nüüd on aeg tegutseda ilu nimel . <arv>. augustil märki vahetanud Veenus soosib eeloleva kuu jooksul oma välimuse täiuslikumaks muutmist . Osta uusi riideid ning söö rohkem magusat , eriti kui kannatad inetu kondilisuse all ! Sinu ja sugulaste vahelisi suhteid iseloomustab abivalmidus , kannatlikkus ja soov üksteise elujärge parandada . Antud ajajärgu algul valitseb Su kodus tavalisest suurem tuleoht . Midagi hullu tõenäoliselt lahti ei ole , kuid Sul tuleb olla valvas võimalikke õnnetusi ennetades . Nädalavahetusel mõtle , kas Sa pole olnud tööl liialt muretu ja allumatu , ning muuda oma suhtumine distsiplineeritumaks . Kunagi pole hilja rohkem pingutada . Kui Sa tahad panna oma õnne proovile , tee seda kolmapäeval - võid võita õnnemängus , aga võib olla ka armastuses . SÕNN Sinu mõjutaja Ehatäht liigub <arv>. augusti ja <arv>. septembri vahel Vähi tähemärgis , muutes Su suulise ja kirjaliku eneseväljenduse senisest palju mõjuvamaks ja paindlikumaks . Sa suudad ja tahad rääkida tunnete väljendamise keelt ning oled senisest palju parem ärakuulaja . Kasu on sellest nii töös kui ka eraelus ! Muide , nimetatud ajavahemikul peaks toimuma reise , mis kujunevad väga ilusateks . Perioodi algul ole ettevaatlik liikluses ning ära rahmelda tule ja terariistadega . Eriti käed on ohustatud piirkonnaks . Nädalavahetusel püüab keegi naisterahvas Sinuga väga kontakti saavutada . Tal on häid uudiseid , vähemasti enda meelest . Tuleval kesknädalal , <arv>. augustil , selgub aga mõndagi olulist , mida peaksid pidama silmas majaostu plaanides või kinnisvarapabereid vormistades . KAKSIKUD Veenus liigub praegu Sinu rahamaja esimestes kraadides . Seetõttu peaks eelolevast nädalast ( ning kogu järelejäänud augustist ) kujunema tõeline lõikusperiood . Raha tuleb ning Sa suudad seda säästa hädatarvilikeks majapidamisväljaminekuteks . Kui Sul on aed , osutub see arvatavasti oivaliseks abimeheks eelarve tasakaalustamisel . Perioodi algul on Marss ja Jupiter vastupaistes , mistõttu oled veidike mõtlematu ning kulutad oma ressursse liialt palju . Õnneks ei jää Sa siiski kuivale . Nädalavahetusel oled viimaks ometi enda päralt . Kui teed tegemist maainimestega või sõidad vähemalt suvilasse , puhkad suurepäraselt . Järgmise nädala kolmapäeval on kuuloomine - rahuldad silmapaistval moel oma edevust ning pälvid kiitust kaks korda rohkem kui tavaliselt . Ka lühem sõit võib kõne alla tulla . VÄHK Harmoonia , kunstimeele ning sarmi planeet Veenus on just jõudnud Sinu märki , täiendades Sinu loomust kuni <arv>. septembrini mitmel meeldival moel . Kindlasti märkad , et oled seltskondlikus plaanis senisest populaarsem . Põhjus on Sinu muutunud käitumises . Mis puutub armuasjadesse , siis arvatavasti avanevad Sinu silmad mitmeski olulises küsimuses . Perioodi algul tasub Sul kõrvad kikkis hoida - inimesed võivad spontaanselt välja pahvatada seda , milles nad veel päris kindlad pole , kuid mis varsti päriselt kõne alla võib tulla . Laupäeval on keegi otsustusvõimetu ning kui Sa veidikenegi riskida julged , võid tema kõhkluse enda kasuks kallutada . Ennekõike kehtib see armuasjus . Kolmapäeval , <arv>. augustil on rahaline edu aga Sinust lahutamatu . LÕVI Armas Lõvi , kuni <arv>. septembrini tuleb Sul valvata oma südant , sest võid kiinduda valedesse inimestesse ning kannatada liialt oma heatahtlikkuse ja otsustusvõimetuse pärast . Tänu Veenuse uuele positsioonile oled Sa senisest sentimentaalsem ning tunned kaastundlikku soovi ligimesi aidata . Ent Sa ei tohiks seeläbi ohverdada enda huvisid ! Mis puutub eelolevasse seitsmepäevakusse , siis perioodi algul tuleks vältida alkoholi pruukimist halvas seltskonnas . Midagi hullu ei juhtu , võid end lihtsalt blameerida . Nädalavahetusel usalda oma sisehäält , eriti , kui see puudutab seda , kuidas peaksid käituma ühe oma ammuse tuttava suhtes . Uue nädala kolmapäeval on aga Sinu märgis kuuloomine ning kui Sa tahad midagi oma elus otsustavalt muuta , valmistu selleks varakult . NEITSI Veenus liigub perioodi algul Vähi märki ning jääb sinna kuni <arv>. septembrini . Vahepeal justkui " külmavõetud " sõprussuhetele on eelolev kuu väga turgutav ning uut lootust andev . Lisaks tahavad inimesed Sinuga nüüd väga koostööd teha ning ehkki paljud pöörduvad Su poole ainult oma probleemidele lahenduse leidmiseks , aitad neid meeleldi . Perioodi algus on hea aeg neile , kelle karjäär ripub ära nutikusest ja suhtlemisoskusest . Sind võib ees oodata rida tähtsaid ja huvitavaid jutuajamisi , mis tekitavad uusi võimalusi ametiasjus . Nädalavahetusel oled seltskondlik ja tõmbad inimesi enda poole . Võib aga olla , et Sind seostatakse liialt Sinu minevikuga . Uue nädala keskel tuleb tempo maha võtta ja väga põhjalikult kaaluda iga oma sammu , sest tagamaid tundmata võid ämbrisse astuda . KAALUD Veenus on liikunud Sinu X solaarmajja , mis tegeleb karjääri ja eneseteostuse küsimustega . Seetõttu on Sinu suhted oma asutuse juhtkonnaga eeloleva kuu jooksul soojad ja probleemivabad . Sind võidakse edutada . Kindel on aga see , et kõigis olulistes küsimustes tasub Sul nüüd taotleda rohkem naiste kui meeste vastutulekut ja abi . Nüüd , neljapäeval ja reedel , ei tohi Sa oma head õnne siiski üleusaldada . Ära ole liialt hooletu ja muretu - tööl võib leida aset midagi sellist , mis Sulle meelepärane pole . Kui situatsioon väga kirjuks läheb , siis soga vett ning viita välismaa pretsedentidele . Nädalavahetusel on varuks nostalgiat - võid kohata kedagi , kellel on Sinu vastu vanadest aegadest tundeid . Sellel kohtumisel on potentsiaali , mis kohe ilmsiks ei pruugi tulla . Uue nädala keskpaigas oled seltskonnalõvi ning ühtlasi on see parim aeg esitada koostööpalveid . SKORPION Veenuse liikumine veemärki tähendab uut kasvutsüklit Sinu elus . Enesearendamine ja -täiendamine kord juba omandatud erialal on augusti lõpus-septembri algul aktuaalseteks märksõnadeks . Kui Su ümber keerleb välismaaga seotud pakkumisi , anna kindlasti jah-sõna . Võid seeläbi leida isegi uue armastuse . Perioodi algul on aktiveeritud raha- ja äriasjad ning mingid läbirääkimised võivad Sulle osutuda väga kasulikuks . Nädalavahetus toob kaasa jõulise nostalgilise meeleolu . Võib-olla reisid selle ajel . Kõik loomeinimesed peaksid olema heas vormis . Uue nädala keskpaik <arv>. august soosib aga muudatusi , mis puudutavad Sinu karjääri . Oled enesekindel ja karismaatiline , mistõttu nimetatud päev on hea selleks , et vahetada töökohta , avameelselt bossiga kõnelda või uue hooga alustada . AMBUR Veenus liigub kuni <arv>. septembrini Vähi märgis , mistõttu raha tuleb sisse palju ja läheb välja vähe . Kuna meeldid paljudele , on Sul eeloleva kuu jooksul suhteliselt kerge inimsuhetest kasu lõigata . Kõik tunduvad olevat heatahtlikult meelestatud ja abivalmid ! Üksikemadest Amburid kogevad arvatavasti progressi alimentidega seotud küsimustes . Perioodi algul tuleks Sul olla siiski ettevaatlik , sest Marss pingestab Sinu juhtplaneeti Jupiteri - vaidlused on kerged tekkima ning Sa ei suuda end eriti talitseda . Pea meeles , et tõde pole Sinu monopol . Nädalavahetusel võiksid suure eduga teha midagi oma varanduse suurendamise või valduste heakorrastamise nimel . Teisipäev ja kesknädal on aga tõelisteks õnnepäevadeks , mil hea ja tähtis uudis Sinu eneseuhkust kosutab . Võib-olla oled kuhugi vastu võetud . VOLDEMAR KOLGA Meile ei ole jõudnud veel komme panna postkastile silt " Palun reklaamisoppa mitte panna ! " Ma olen näinud , kuidas reklaamlehti lennutatakse prügiurni , ilma et neid vaadataks . Mul sellist harjumust ei ole , ning ma lugesin hoolega läbi EKS Kaubamaja reklaamlehe , mis sattus mu postkasti . Ja mul tekkis suur hirm meie rahva ees . Loeksime nüüd koos seda teksti ja vaataksime ka ridade vahele . Keel ja meel Reklaamlehe tekst algab nii : " Tere . Mina olen Asta . Ma olen kodune pereema . " See on tüüpiline missindusest pärit tutvustus . Kõik missikandidaadid alustavad nii . On aga siiski üks suur erinevus : missineiud ütlevad , et mina tulen sellest või tollest kohast . Siin on aga selle asemel suurepärane leiutis - kodune pereema , s.o pereemad võivad olla ka büroos , aga meie Asta on kodust pärit . Tekst jätkub : " Eelmisel aastal pidasin veel õpetajaametit . Minu mees Hendrik leidis , et tuleme toime ka siis , kui ma kasvatan meie Jussi ja hoian kodu ilusti korras ja tema käib büroos . " Selle teksti primitiivne keel jäljendab minu meelest mingit võõrkeelt ( soome/inglise ) , millele viitavad mõned lausekonstruktsioonid . Vaim aga kannab mingit vanameelsust . Sellist meelsust ei ole võimalik leida tänapäeva Läänest , küll aga meenutab meie <arv>ndaid aastaid . Tore on ! Loobumine õpetajaametist köögi kasuks Meelsus on väljendatud selgelt ja ühetähenduslikult : " Hendrik /---/ jõuab koju hilja õhtul . Siis tahab ta hästi süüa . /---/ kokaraamatust rohkem inspireerib mind jalutuskäik toidupoes . Ma vaatan ja fantaseerin , mis rooga õhtuks köögis improviseerida /---/ ja meie õhtusöögi juurde kulub tavaliselt ära pool pudelit valget või punast veini . " Koduse perenaise funktsioon on anda mehele hästi süüa ja pool pudelit veini : armastus on ikka kõhu kaudu käinud . Et täielikult realiseerida oma kulinaarseid fantaasiaid , on meie Asta loobunud õpetajaametist . " Nüüd , kus mul pole vaja enam vihikute taga istuda , on mul aega talle keeta ja küpsetada . " Arvan , et see lause peaks minema eesti ajakirjanduse klassikasse , kuna peegeldab <arv>%liselt meie praegusi ideaale . Veelgi tugevdab reklaami vaimsusevastasust lause : " ... Perenaise Päeval kohtasin ma Reginat , kes õpetab ikka alles matemaatikat ... " Ma ei tea , kas tegemist on Aimeé Beekmani Reginaga , kes otsis korralikku bioloogilist isa oma lapsele . Üheselt antakse mõista , et tegemist on kindlasti õnnetu hingega , kuna ta peab vihikuid parandama ja tal ei ole sellist meest nagu Astal , kes leidis , et naise koht on supipoti juures . Suureks kõhu läbi Ühesõnaga , EKS-kaubamaja vaidlustab idee , et eesti rahvas saab olla ainult vaimult suur . Suured oleme me ikka kõhu läbi . Mulgi tubli kõht ees . Äkki ma raiskan aega mingile täiesti ebatüüpilisele nähtusele meie elus , millest tuleb suure kaarega mööda jalutada , üldse mitte tähele panna ? On ju maailmas rumalaid inimesi , kes on loobunud õpetajaametist ja sepitsevad reklaamlehti paljudele jõukatele firmadele või teevad mingit muud analoogset tööd . Õpetaja ( õppejõud ) on ju dinosaurus , kes peab Eestimaalt kaduma . Muidugi ma ei tea , kes peaks siis Asta Jussikest ja Pillet õpetama . Aga Asta mees Hendrik kui edukas arhitekt leiab kindlasti väljapääsu ka siis , kui viimanegi õpetaja on lahkunud koolist , kaasa arvatud sõbranna Regina . Hendrik saadab Jussikese , kellest saab John , ja Pille ( las lugeja mõtleb Pillele ameerikapärase nime välja ja teatab mulle sellest ) USAsse õppima . Siiski pilan ma raske südamega , kuna samal päeval , kui võtsin postkastist välja EKS Kaubamaja üllitise , sattus mu kätte ÜRO raport kultuurist ja arengust " Our Creative Diversity " ( <arv> ) , kus sees pisike viide Eestilegi . Eesti väärtused Jutt on professor Ronald Ingelharti raamatust " Modernization and Postmodernization " , kus võrreldi omavahel <arv> ühiskonna majanduslikke , poliitilisi ja kultuurinäitajaid . Statistilise analüüsi tulemusena sattus Eesti ühte gruppi selliste riikidega nagu Venemaa , Rumeenia , Läti , Bulgaaria , Tšehhi ja Valgevene . Neid riike iseloomustab defitsiidi vajaduste prevaleerimine : ei jätku õnne ; naiste ja laste olukord on raske ; riigitöölisi on palju ; tehakse palju tööd ; eksisteerivad tõrjutud grupid ja loomulikult ei jätku raha põhivajaduste rahuldamiseks . Vastaspoolusel on sellised riigid nagu Rootsi , Holland , Soome , Taani , Norra , Šveits ja Island , kus prevaleerivad postmodernsed väärtused . Neis ühiskondades on levinud sellised väärtused nagu sallivus erinevuste suhtes , inimeste usaldamine , orienteeritus muutustele ja loovusele ( mitte küll supi- keetmisel ) ; iseseisvusel , sõprusel , vaba aja veetmisel , vabadusel ja võrdõiguslikkusel on suur tähtsus . Muidugi on neis riikides saavutatud suurt edu naise vabastamisel ja võrdõiguslikkuse tagamisel . Kindlasti ei ole mõeldav , et mingi Hollandi kaubamaja saadaks koju sellise reklaami , nagu tegi seda EKS Kaubamaja . EKS Kaubamaja tabas kümnesse Oma unelmates tahame meie kuuluda just Rootsi ja Soome sarnaste riikide gruppi , mitte aga olla koos Venemaa ja Rumeeniaga . Öeldakse , et tahtmine on taevariik . EKS Kaubamaja aga tajus alateadlikult väga täpselt meie väärtusi ja koostas teksti , mis on väga Eesti-keskne ( sobilik ka Venemaal , Rumeenias , Lätis jne ) . See tekst on orienteeritud keskmisele eesti inimesele , kellel on kõigest puudu . Muidugi on iseasi , kas kõik eestlased tahavad olla defitsiidikesksed . Võib küsida , kas kõik õpetajad tahavad koolist lahkuda ja hakata koduperenaistena keetma ning küpsetama . Kas tahame muuta oma meelsust , lahti öelda defitsiidivajadustest ; kas tahame päriselt liikuda postmodernsete väärtustega ühiskonna suunas ? Üks on aga selge : EKS Kaubamaja reklaamleht ( ja paljude teiste firmade analoogse sisuga reklaam ) töötab Rootsi ja Soome ühiskondade suunas liikumise vastu . Firmade ajuloputus on suunatud defitsiidivajaduste suurendamisele . Tahes või tahtmata jäetakse meid vanasse seltskonda . Mõelgem veel kord oma arengusuundade üle . Ja mõtlema peame eelkõige meie ise , kel pea otsas , ka need , kes mingil põhjusel veel koolis töötavad . P.S. Palun mu lugu mitte käsitada EKS Kaubamaja reklaamina , aga oleksin nõus EKSile reklaami kirjutama , kuna veel õpetan koolis ! EKS ja teised murelikud inimesed võivad mulle kirjutada elektroonilise posti aadressil : <email> Francis Bacon ( <arv>- <arv> ) , maalikunstnik - mitte segi ajada samanimelise <arv>. sajandi inglise riigimehe ja filosoofiga . Kas tõelus on kole ? Kas kogu tõelus on kole ? Muidugi mitte , kuigi mõni pimesikk seda usub . Aga kui kogu tõelus ei ole kole , vaid ainult osa sellest , miks peab siis oma pilgu ja mõtte just selle koleda külge kleepima ? See küsimus nõuab vastust , ja Baconi ängistavad , morbiidsed pildid on nagu rusikahoop näkku , see peaks ka iga unimütsi üles äratama ja mõtlema panema . Aga siin reageerib igaüks muidugi isemoodi . Kurja fastsinatsioon on alati eksisteerinud , aga meie sajandil on ta eriliselt moodi läinud . Hävitamine ja rüvetamine on tunnistatud kunstiliseks väljendusvõimaluseks . Vastikusemomenti , mis eelnevatega kaasas käib , kasutatakse vürtsina magedate lugude esiletõstmiseks . Tundub päris ajakohane , et Baconi suurnäitus Pariisis toimub Prantsusmaa vaimse segaduse taustal , millesse ängistav tööpuudus , kontrollimatu immigratsioon , toidumürgitused ja leviv satanism oma niite põimivad . Kunstniku " tooruse teater " - väljend on Artaud'lt - ei paku siin lahendust , vaid näitab üht värvirikast aspekti meie korralageduses . Bacon ise on kõigi korrasüsteemide vastu poliitikas , usus ja ka kunstis . Kunst pole muud kui mäng mõttetus maailmas ja mõttetus elus . Abstraktne kunst mänguna paistab kahvatum kui figuratiivne . Baconi tähelepanu fookuses seisab inimese keha , peamiselt mehe keha homoseksuaalse huviobjektina . Kuid ka keha laiemas mõttes , sest inimese keha on liha nagu loomalgi . Ta sünnib ning sureb , ja temast saab raibe . Bacon ja tema jüngrid kuulutavad " liha värvi suurt ilu " . Lihas voolab ju veri , tore punane elumahl . ( Kuid sama punasega peaksid rõõmustama silma ka roosid , nelgid , korallid , papagoisuled ! ) Verel on see eripära , et ta kannab elu ja samas ka surma hõngu . Vere värvi nautimiseks tuleb liha tükkideks lõigata , aga siis vaevleb keha juba agoonias . Bacon ei tuhni laipades nagu prantsuse noorukid , kes hiljuti Touloni surnuaial haudu lahti kaevasid ja lagunevatest kehadest mingisuguseid konte otsisid . Bacon käperdab värsket liha , piinatud ihu , puruksrebitud muskleid , amputeeritud käsivarsi , kõveraks väänatud jalgu . Kuskilt paistavad irevil hambad , lömmilöödud näod , paljad ribid - nagu loomaskelett lihuniku konksu otsas , siis veel paganliku ristilöömise kummitus , metsikult kopuleerivad mehed , kisendavad lõustad . Inimene sünnib ja sureb , ja see on kõik , arvab Bacon . Ta ei vaata kaugemale . Nende kahe punkti vahel märatseb liha oma ahnuse ja aplusega . See painajalik aspekt Baconi elus ja loomingus fastsineerib meie intellektuaale . Vist ükski teine kunstnik Prantsusmaal pole nii palju raamatuid inspireerinud , välja arvatud Picasso . Tuntumate autorite seas esinevad Michel Leiris , Gilles Deleuze , Philippe Sollers , Milan Kundera ... Kokku üle tuhande lehekülje tarka arutelu ja sõnademängu tõestamaks , et surm tähendab elu ja puurisolemine vabadust ; et meeleheide võib olla rõõmus ; erootiline vägivald rahumeelne jne. Sinna juurde kuuluvad võrdlused kirjandusest , kõigepealt teatud intellektuaalide iidol Sade , kes väitis , et ta tahab lugejale sisendada " seda iseäralikku asja ( l'espèce de chose ) , mis erutab ja ärritab määratult " tema enda eksistentsi " . Siis muidugi ka Georges Battaille , käesoleva sajandi vastikuse-naudingu apostel , mitte unustades Augustinust , kelle jõhker märkus , et inimene sünnib inter faeces et urinam , hästi antud konteksti sobib . Muide , puurimotiiv ja ruumiline " lavastus " rõhutavad Baconi teemade ängistavust . Kuid värvid on minu meelest ilusad . Musta , pruuni , punase , halli , beezhi rafineeritud segu mõne valge kriipsu või mururohelise laiguga jätab rahustavalt orgaanilise mulje . Need värvid ei karju ega tungi kallale . Nad tõestavad , et Baconi eluideaal ei piirdunud ainult söömise , joomise ja meestevahelise armastusega . Küsimus selle loo alguses jääb kehtima : miks peab valima elu vastikumad aspektid , kui on võimalik leida ilusat ja meeltülendavat ? Bacon tundis igas näos surma lähedust . Ta teadis , et ta peab surema . Ka mina pean surema . See aeg , mis mul veel on jäänud , seda ei taha ma raisata baconlikus maailmas . Sellepärast ei loe ma ka neid tarku raamatuid , mis tema piinatud liha ülistuseks on kirjutatud . Ega ka raamatuid , mille ülesandeks on lugejat meeleheitele ajada või lihtsalt tema vaimset vastuvõtlikkust nüristada . Aeg on piiratud . Ei tohi huupi elada . Peab valima . Baconist endast tahan meelde jätta ühe - " kisendava paavsti " ( <arv> ) , maalitud Velasquezi Innocentius X portree järgi . See ei ole Innocentius , ta ei tarvitse ka olla paavst , ta võib olla igaüks meist , kui ta kunagi - võib-olla surma väravas - avastab , et ta on kogu oma elu istunud oma eksimuste või valede puuris . Aga siis ei aita enam ka kisendamine . Võib-olla ongi Baconi loomingus kõige geniaalsem vorm too läbipaistev , peaaegu õhuline ja meeldiv puur , mida me ei pruugi märgata , kuid mis on siiski olemas ja piirab meid . Francis Baconi näitus on Pariisis Centre Pompidou's lahti <arv>. oktoobrini . Eesti raamatukirjastaja ja " noored lugejad " Nigger ! Selle mustanahalist halvustava sõnaga võiks keskmine Eesti raamatukirjastus kutsuda noort eestlast , kel pole midagi selle vastu , et raha näiteks raamatute peale kulutada . Tänased noored eestlased , kel pole huvi " kaasaegse maailma " vastu kustunud , saavad tekstilise elamuse pigem välismaa ajakirjadest ja Internetist kui müügilolevast kirjandusest . Teinud kaastööd ajakirjale Noorus , olen kokku puutunud mitmete kirjastustega . Kõik soovivad , et tutvustaksin ajakirja vahendusel noortele suunatud teoseid , mis " mingil põhjusel on tähelepanuta jäänud " ja " ei müü " . Tuttav fotograaf meenutas hiljuti , et <arv>ndate keskel keskkooli lõpetades uskus ta tõemeeli , et väärtkirjandus lõppes aastaks <arv>. Eesti raamatukauplustes laiuvat valikut silmitsedes näib olevat võimatu määratleda , mis aastanumber raamatupoe seinte vahel parajasti kehtib . Mitte ühtegi autorit , kellega seostaks <arv>ndaid . Ning tundub , et <arv> protsenti Eesti kirjastusseltskonnast ei tea üldse , mis Euroopa või Ameerika raamatuturul toimub . Teatakse Grisham i , Ludlum i , Cartland i , Steele 'i teoseid . Hästi ollakse kursis <arv>ndate detektiivkirjanduse ja mingite veidrate müsteeriumlugudega . Kuid küsides William Burroughs ' või Bret Easton Ellis e või Jay Mclnerney ' kohta , on positiivse vastuse saamine sajaprotsendiliselt ebatõenäoline . Isegi niivõrd lähedal paiknevatest autoritest nagu Anna-Leena Härkönen ja Rosa Liksom , keda võib õigusega pidada Skandinaavia huvitavaimateks naiskirjanikeks , oskavad meie kirjastused edukalt mööda vaadata . On tore , et Eesti kirjastused on hakanud minevikku tagasi pöörduma , tuues <arv>ndatest välja Sylvia Plath i , John Fowles i , Anthony Burgess i , Norman Mailer i ja teiste kirjanike loomingut , mida nõukogude võimu ajal ei peetud otstarbekaks kirjastada , kuid ülaltoodud autorid ei pruugi <arv>ndate noorte seas sugugi omada samaväärset tähtsust , mis neil <arv>ndate noorte seas kindlasti oli . Veider zhanr " noorteteos " Ometi võib kohata ka mõnda teadlikult noortele suunatud teost , milleks on Bernt Danielsson i " Tee Kimi juurde " ( kirjastus Kunst ) , Lars Görling i " <arv> " ( kirjastus Eesti Raamat ) ning Christel ja Isabell Zachert i " Kohtumiseni minu paradiisis " ( Kunst ) . Iga kirjastus on oma teoseid tutvustanud kui noortele eriti sobivate ( " nad on kirjutatud noorte enda keeles " ) ja Läänes väga ostetud raamatutena . Mida siis pakutakse " eesti noorele lugejale " ? Daniellsoni raamat räägib teismeeas noorukist , kes vahetab kooli ja armub ühte tüdrukusse . Görlingi pateetiline teos on <arv>-<arv>aastastest poistest , kelle argipäevaks on elu kuritegelikus maailmas . Zacherti'de tõestisündinud kurb lugu koosneb <arv>aastaselt vähki sureva Isabelli viimasel eluaastal kirjutatud päevikust ja kirjadest . Mõiste " noor " vastet pole vaja kaugelt otsida . Septembriks ühele poole saav " Noorte kirjandusvõistlus " seab sõnale " noor " piiriks <arv>. Ühel analoogsel USAs toimuval võistlusel olid " noore " raamideks <arv>-<arv>. Järelikult eesti keeles olemasolevad " noorteteosed " on mõeldud pigem <arv>-<arv>aastastele kui <arv>-<arv>- aastaste lugejagrupile , mis tähendab , et põhiliselt üliõpilasikka kuuluval seltskonnal pole olemasoleva raamatuvaliku seast peaaegu mitte midagi lugeda . Kaks vaala kolme asemel Põhjus , miks tänane noorteteos " ei müü " , peitub kirjastajate halvas turu tundmises . See tekst pole kirjutatud põhjusel , nagu poleks tänastel lettidel lebavat " noortekirjandust " eesti keeles vaja . Tahaksin lihtsalt juhtida tähelepanu , et kui olemasolev valik end ei õigusta , siis võiksid kirjastajad veidigi USA , Inglise või Soome noorte lemmikautoreid uurida ja raha pigem nende peale kulutada . Noortekultuur , mis toetub mujal maailmas kolmele vaalale - muusikale , filmile , kirjandusele - püsib Eestis vaid kahel . Ka vägagi alternatiivset muusikat on võimalik Eesti progresseerunud plaadipoodidest osta , üha rohkem jõuab kinodesse Hollywoodi masstoodangu kõrval teistsuguse taustaga filme , kuid vaeslapse osas oleva kirjanduse käsikivi tundub väga pikaks ajaks leidmata jäävat . Nii kujunebki olukord , et kaasaegne kirjandus on muutunud viimaseks teemaks , milles eestlane välismaalasega juttu ajades suudaks kaasa rääkida . Seniilmunud teostest sobis viimatinimetatud vanusegrupile hästi <arv>. aastal kirjastuse Olioni poolt välja antud Douglas Adams i debüüt " Pöidlaküüdi teejuht Galaktikas " , mis originaalis ilmus <arv>. aastal ning on eesti keelde tõlgitud kaasaegsest kirjandusest arvatavasti värskeim teos . Kuid kaasaegse kirjanduse tutvustamisel on kõigile kirjastustele silmad ette andnud Õhtuleht , mille järjejutu veergudel ilmus viieosaline katkend Inglismaa hetkel menukaima autori Irvine Welsh i teosest " Ecstasy " . ( Viimasele järgnes üks William Gibson i ulmenovell , aga see on juba teine teema . ) Taolist pealesurutust - põhiliselt kriminullidel ja lemberomaanidel baseeruvat raamatuvalikut - saab võrrelda sporti ükskõikselt suhtuva inimese seisundiga olümpiamängude ajal või narkootikumidest mittehooliva noore olukorraga meedia üleüldises sõbralikkuses uimastite vastu . On selge , et raamatute kirjastamine on puhas matemaatika ja teose kirjanduslik väärtus loeb müüginumbrite juures vähe , kuid antud juhul mängivad kirjastused endaga masohhistlikku mängu , sest kui üleskasvav põlvkond , kellest aastate pärast peaks moodustuma põhiline ostjasgrupp , jäetakse ilma huvist lugemise vastu , siis võib kindel olla : kirjastuste arv väheneb oluliselt . Ma ei tea , millistest infokanali-test toituvad Eesti kirjastajad või millega veedetakse aega rahvusvahelistel raamatumessidel , aga praegusel hetkel pärlite ette lükatud sigu silmitsedes võiks vastus olla halenaljakas . KALJU SUUR Aastatuhandeid on loomingulistele inimestele olnud muusaks naine . Aeg muudab maitset ja ka moodi . Kord on moes pikk ja sale kael ( Egiptus ) , teises paigas on eriti võluvaks loetud kolmekordset lotti lõua all . See andis tunnistust jõukusest ( Venemaa ) . Kunstnik Rubensi jaoks olid lõuenditele jäädvustamist väärivad volüümikamad daamid . Minu arvates naise kohta ei ole kena öelda , et ta on paks . Hoopis parem on korpulentsemat õrnema soo esindajat iseloomustada : teda on ainult sületäis . Muusikahuvilised ja loojad on tihti naisekeha iseloomustamiseks seda võrrelnud kas viiuli või kitarriga . Tšello või kontrabassiga , juhul kui on tegemist daamiga , kes silma järgi annab välja kolme mõõtmed . Keskajast alates hakkas peale võluva büsti , mida juba varem kas kergitades või muul moel esile tõsteti , hinda minema ka talje . Algas korsettide aeg , mida edaspidi hukka mõisteti kui tervise , eriti tulevase lapse tervise , kahjustajat . Kuid peen õbluke talje jäi ikka moodi . Mõni näljutab ennast , et hoida taljet , teisele on see nagu jumala kingitus - õgi palju tahad , ikka säilib see kaunis ja ehe . Iseenda tarkusest olen avastanud teooria : niikaua kui naisel on säilinud talje , on ta neiu . Ja neiu , kes on täissale kasvõi <arv>aastaselt , on küps naine . Kuna juba on teooriast juttu , siis lisan veel tähelepanekud . On räägitud : kui kõik naised oleksid ilusad , siis ei oleks ühtegi ilusat naist . Meelaste silmadega ja eriti läbi objektiivi kiigates olen jõudnud arusaamisele , et kõik naised on ilusad . Ainult mõned neist on häbematult ilusad . Siia võib lisada , ka vanu naisi ei ole , kõik on noored , ainult mõned on verinoored . Verinoor ja ilus Minu aparaat , va vallatu , püüdis ikka , kui vähegi võimalik , jäädvustada verinoori , kes lapseeast väljas ja häbematult ilusad . Ja ilul on nii palju variatsioone , et vahi pidevalt , sõrm suus . Mina , vastupidi meeste tavalisele harjumusele , alustan naisolendi vaatlemist silmadest , siis juba üldine näoplaan ja eriti , kui tekib igatsus näha ka naeratuse võlu , siis püüan visata natuke villast ja miimika kogu ulatus võib loodetaval modellil ilmsiks tulla . Mõne lausega saan teada , kas too daam on suhtlemisaldis või väga kinnise loomuga . Ja siis muidugi tagasikäik ja ülejäänud vaatlus jääb ära . Ideaalne pildimodell , kui sa tegeled nii-öelda vallatute fotodega , oleks selline : silmad kui röövlilaternad , musu peaaegu kõrvuni ja pärleid täis , jume omapärast me ei räägi , kael kui luigel . Edasised võlud on : tissid kui ladvaõunad , talje kui lillevars , pepu kui maasikas . Enamus minu vallatutest piltidest on poolaktid või mõned võludetailid . Täiskasvu olen vähem jäädvustanud ja see nõuab rohkem harmoonilist terviklikkust . Kogu selle jutu peale on tähelepanelik lugeja vist taibanud , et kõige enam , peale silmade ja võluva näoplaani , hindan ma saledat pihta . Liivakella piht Peale pillide on peenike talje ka liivakellal . Tõttöelda veel kõige peenem . Tahtsin seda võluvat omadust , millega nii paljud noored daamid silma paistavad , omamoodi jäädvustada . Leidsin , et selleks sobiks foto niiöelda torsost . Pildistasin , käed ees ristiasendis , sõrmed peaaegu põlvede juures , kolme erinevat daami . Piltidega ei jäänud rahule , vahel oli büst käte surve tõttu mitte eriti võluv . Teine kord pettis eelaimus - talje ei olnudki loodetult õbluke . Kolmandal juhul osutusid sellises asendis käsivarred väga tugevateks . Neljas pildistamise katse õnnestus . Mul oli tänu ühele sõbrale võimalik kasutada kahetoalist korterit . Modell võttis teises toas ära kummid ja paelad , mis õrnale ihule jälgi jätavad . Seni , kuni ainult kleidiga kaetud keha puhkas , tegin ma tavaliselt näopilte . Kui jäljed tema arvates olid kadunud , siis võis tegelikku pildistamist alustada . Neljanda liivakella pildi modelli tulek pildistamisruumi mind täiesti üllatas . Kahetsen siiamaani , et ei osanud oma mokka maas hoida . Esimese pilgu peale ütlesin ma piigale : ma ei ole ilusamat inimest näinudki . Temake punastas , mul hakkas piinlik , pöörasin oma häbematu pilgu kõrvale ja nii ma ei saanudki teada , kui kaugele levib põskedelt võidukäiku alustanud puna - kas kaelast edasi kuni varvasteni . Ühes Disney multifilmis kohtusid maaslamaval puutüvel kaks noort jänkut . Ja nemad vastastikuse sümpaatia mõjul punastasid üleni , kuni sabatutini . Siiamaani ma seda võlumomenti häbelikul neiul välja uurinud ei ole . Olgu see teiste eesmärk . Seda enam , et ma pildistan põhiliselt mustvalgeid fotosid . Kuidas pildistada Pildistasin pooleliolnud filmi täis ja siis märkasin kohkumusega , et film kerib väga raskelt tagasi . Pildistamisruum oli ilma loomuliku valguseta ja palusin neiult luba kustutada momendiks ainus seinalamp , et saaksin pimedas filmi tagasi kerida . Istusin laua ääres ja nohistasin aparaadi kallal . Temake istus laua kõrval toolil ja kui uuesti ette hoiatades valguse lülitasin , nägin - neiu istub väga rahulikult ja kõlgutab jalgu . Pildistamine oli läbi ja kui ta oli riietumise lõpetanud , läksime ühte lähedasse kohvikusse kerget pruukosti võtma . Õnnitlesin ennast : mul on imeilus modell ja ühtlasi nii asjalik ja rahulik . Leppisime kokku , millal annan tema portreefotod ja näitan ka loa saamiseks aktifotode kontrollpildid ette . Põhimõte on selles , et fotod , mis ei meeldi modellile , hävitan koos negatiiviga ära . Kohtumise ajal andsin pildid üle ja teatasin : ma ei kasuta kuskil tema näopilti , et keegi ei tõmbaks minu ja tema ning aktifotode vahele kasvõi mõttelist seost . Pakkusin talle portreede negatiive , aga nendest ta loobus . Jätsin temast endale ainult kaks aktinegatiivi ja ühtlasi teatasin , et ma ei ole ühtegi paremat pilti veel teinud . Selle peale noor leedi - ta oli tookord <arv> , teatas omalt poolt , et ma olen kiidukukk . Selle meelituse lasin kõrvust mööda . Tahtsin siis kokku leppida järgmise pildistamise aja ja koha suhtes . Tema raius kui rauda : ei mingit pildistamist , ka portreelist mitte . Siiamaani ei oska mõistatada , milles oli lugu . Soovitasin tal ju mitte kelleltki pildistamise suhtes nõu küsida ja mitte kellelegi sellest jutustada , sest minu eesmärk ei olnud näidata , et tema on väga kena , vaid ülistada noore naise ilu . See on ju kingitus silmadele , nii riides kui katmata ilus . Oletan , et oma ükskõikse suhtumisega temasse , kui ta oli modellirollis ja ma tema ilu sõnadega eriliselt esile tõstsin , võisin solvata temas olevat noort naisehinge . Kas ta mind partnerina oleks tahtnud , kuid naine on kiitusele ja ka mitmetele ettepanekutele siiski ootevalmis . Oma puise olekuga - oletan ma - solvasin ma teda , kõige kenamat , keda olin näinud . See on oletus . Naisehinge sisse ei näe tihti naine ka ise . Ajalugu ja modell Hiljem , kui NL hakkas korraldama fotokunstinäitusi teistes riikides , valiti minu kollektsioonist välja päris patakas - <arv> fotot . Nende hulgas ka " Liivakell " . Kõiki pilte tuli teha kolmes eksemplaris <arv> x <arv> cm . Nendega oli tükk tegemist . Kiidukukel on kõige ilusamad sabasuled . Sellepärast ma teatan , et minult valiti Nikolai Ivanovitš Dratsinski juhitud komisjoni poolt kõige rohkem pilte . Teistelt valiti <arv>-<arv>-<arv> teemat . Kuna mul oli huumorit , lapsi ja akte . " Liivakella " ja mõnda teist pilti telliti Moskvast ka täiendavalt , kokku <arv> tükki . Tõttöelda ma ei tea , kas näitustele või sõpradele kinkimiseks . Oli tükk tegemist . Töötasin siis Maratis mehaanikaosakonna brigadirina . Kuid meil oli ka fotoring ja vist naiste duširuumist sai välja ehitatud labor . Ruum oli piklik ja kolmeosaline . " Liivakella " tuli mul kopeerida nii , et tõstsin tabureti lauale ja seal otsas ilutses siis tasakaalustatud suurendusaparaat , mis pildipaberit põrandal valgustas . Teravustamisega oli päris tegemist . Tundsin , et kasvust jääb väheks . Veidi pärast seda , kui olin " Liivakella " eest Soomest preemia saanud , kohtusin kogemata kombel oma tookordse modelliga . Siis oli veel Estonia puiesteel üle tee Eesti Energia vastas üks kioskilohmakas . Hoidsin ühe käega modelli kinni ja teisega lugesin sealt letilt mingi koguse šokolaade , torkasin need talle pihku ja kui hakkasin raha maksma , soovis neiu kõike head ja läks oma teed . Rida aastaid hiljem nägin teda koos ühe noore mehega . Ta oli ilmselt juba õilsal puhkusel . Seda oli märgata tema figuurist . Nad lükkasid oma ees lapsevankrit - kas oodatavale ilmakodanikule või oli seal juba beebi , kes ootas endale mängukaaslast . Mina ei andnud endast mingit moodi märku , kuid mõttes soovisin neile õnne . Nüüd ilmselt ma seda kaunitari ära ei tunneks . Loodan , et ta on väga õnnelik ja meeldiv daam . See ongi " Liivakella " lugu . Kalju Suure fotonäitused " Päevapildid " ja " Silmast silma kultuuriga " on avatud Kiek in de Kökis KAUR LOHK Computer <arv> Ajakirjandusest võib lugeda erinevaid arvamusi arvutite disainist , nende konfiguratsioonist , võimsusest , ekraani suurusest ja kõigest muust sellisest . Enamasti aga jäetakse kõrvale " tühine " aspekt - milleks meile seda arvutit vaja on ? Kes või mis ta meile on ? Kui me ostame auto , on tema esmane eesmärk meid punktist A punkti B transportida . Kui ostame külmkapi , siis tavaliselt selleks , et toitu säilitada . Milleks on meile aga vaja arvutit ? Kuivõrd palju on meil vaja neid erinevaid näitajaid , mis arvutite müügipakkumisi iseloomustavad ? Praegusel arvutitega " võidurelvastumise " ajastul , kus pojal peab olema kindlasti parem arvuti kui naabrimehe poisil , firmajuhil parem kantav arvuti kui konkureeriva firma juhil , hõõruvad arvutivalmistajad käsi ja võimsused muutuvad peadpööritava kiirusega . Uued programmid nõuavad aina suuremaid võimsusi ja uued võimsused lisavad uusi võimalusi ... ja nii edasi . Üks osa arvutitest on kindlasti muutunud ka staatuse sümboliks . Kui vanasti hea inimese töölemeelitamiseks kasutati präänikuna ametiautot ja mõni aeg tagasi veel mobiiltelefoni , siis tänaseks on sellesse ritta lisandunud ka kantav arvuti - " läpakas " , " nõutbuuk " - heal lapsel mitu nime . Kindlasti peab see olema võimalikult nimeka tootja viimane mudel ja võimalikult suure ekraaniga . Viimane omakorda kindlasti aktiivmaatriks . Sülearvutil on aga üks väike viga - kui auto mark ja uudsus ning kallidusaste on tavaliselt esimesel pilgul naabrimehele ja endistele grupivendadele-õdedele näha , siis kõik sülearvutid paistavad peaaegu ühesugused välja . Ning oh häda - arvutitootjatel pole jätkunud niipalju oidu , et protsessori kiirust ning kõvaketta mahtu suurte helendavate tähtedega nii arvutikoti kui arvuti enda peal eksponeerida . Erinevates kontorites võib hierarhilist alluvust tuvastada arvutimonitori suuruse järgi . Mida suurem , seda kõrgem ülemus ( loomulikult on ka selliseid kontoreid , kus ekraani suuruse järgi võib näha töö iseloomu , näiteks küljendajatele on suure ekraani olemasolu eluliselt oluline ) . Suuremates firmades on arvutid ühendatud reeglina juba suuremasse või väiksemasse võrku , kus uute arvutite valimisel osutuvad määravaks teised kriteeriumid . Ma ei oska öelda , kui palju on firmasid või kodusid , kus enne arvutiostu on piisavalt analüüsitud , mida konkreetse arvutiga tegema hakatakse . Küll aga soovitaks seda teha , sest erinevad funktsioonid nõuavad erinevaid ressursse . Nagu eelpool mainitud , vajab küljendaja suurt ekraani , andmebaase sisaldav arvuti suurt kõvakettamahtu , kommunikatsioonidega tegelev arvuti kiiret faksmodemit jne. Viimasel ajal on kahele esimesele grupile lisandunud arvutimüüjate rõõmuks ka kojuostetavate arvutite hulk . Ka need arvutid võiks jagada kahte tüüpi - tööriistad ja mänguasjad . Kui esimene on issi või emme töölaual ja sellega tehakse tööd , siis teine ( julgen pakkuda , et suurem osa ) on muutunud laste " sõbraks " . Kuidagi ei tahaks vähendada arvuti hariduslikku rolli , kuid tean siiski paljusid kodusid , kus arvuti on koormatud rohkem või vähem nüristavate mängudega , mida võsukesed juba enne rääkimaõppimist meelsasti mängivad . Samuti , tänapäeva internetiseerumise ajastul ennustan kodudele , kus on modemiga varustatud arvuti ja murdeikka jõudvad ( või jõudnud ) lapsed , priskeid telefoniarveid tasuliste modemiteenuste eest . Kui vanasti oli " Avameelselt abielust " ainuke lektüür , mida salaja lehitseti , siis tänapäeval on võimalused tunduvalt avardunud . Ma ei ole küll mingi pedagoog ega tahagi see olla , kuid suhtuksin lapsevanemate asemel tunduvalt tõsisemalt laste küberiseerumise ohtu . Võin juba aimata ette vihaseid vastuväiteid , et ei ole ükski uus meedia lapsi rikkunud , ja vastan : vaatamata sellele , et mul ei ole vettpidavat statistikat , olen veendunud - videomakkide tulekuga on laste lugemus ja seega ka iseseisev mõtlemisvõime tunduvalt langenud . Möödunudnädalases EEs kirjutas Liisa Pakosta , et " igal inimesel tekib arvutiga mingi isiklik suhe " . Julgeksin sellele vastu väita ja tunnistada üles , et vähemalt minul ei ole seni ühegagi oma arvutitest tekkinud isiklikku suhet , nagu mul ei ole isiklikku suhet tekkinud oma auto või külmkapiga . Küll aga on mul isiklik suhe oma naise või sõprade või kolleegidega . Ja ma loodan , et minu tulevasel lapsel seda isiklikku suhet arvutiga samuti kunagi ei teki . Võin rikkuda paljude inimeste illusioone , kuid väidan : arvuti ( ja kõik temaga kaasnev ) peaks eelkõige ikkagi olema töövahend - vahend efektiivsemalt ja kiiremini kui varem informatsiooni hankida , töödelda ja edastada . Ja kui keegi väidab , et arvuti on temale sõber , siis soovitan võimaluse korral endale hundikoer võtta ja võrrelda arvuti kuvaripilti ning seda pilku , millega su koer sulle vahel otse silma vaatab . Kindlasti on arvutil oma roll inimeste lõbustajana , mida näitab meelelahutusprogrammide tohutu müügiedu , ja raske on ka üle hinnata arvuti rolli inimese harijana , kuid lõppude lõpuks on arvuti siiski vaid plekist või plastmassist kast , kus on sees natuke räni ja rauda . Vaatamata sellele , et mina oma igapäevast leiba arvutite müügiga teenin , olen sunnitud nentima : on äraütlemata mõnus hilisel õhtutunnil üks tass teed keeta , jalad tagumiku alla kerida ja mõni mõnus Tolkieni raamat lahti teha . See maailm , mille ma iseenda jaoks kujundan , on minu jaoks tänapäeval tunduvalt põnevam kui paljukiidetud kübermaailm . PS. Küll aga saab Internetist endale näiteks Tolkieni raamatu tellida ! <arv>. Mis stimuleerib teie loometööd ? Kui ma teaksin . Kurat teab - aga tema ei ütle . <arv>. Millest jutustas teie viimane inspireeriv unenägu ? Nähtusest , mis hommikul meelest läinud , inspiratsiooni ei saa . <arv>. Teie muusa ? Praegu Klio . <arv>. Iidol puberteedieast ? Thjil Ulenspiegel . <arv>. Kelle suhtes tunnete loomingulist kadedust ? Viiulikunstniku suhtes , kes , asetanud näpuotsad õigel ajal õigesse kohta , loob muusikat . <arv>. Milliseid mõnuaineid kasutate ? Kohvi ja Saku õlut . <arv>. Mida häbenete ? Kaasinimeste lollust . Oma lollusest ei saa ju aru . <arv>. Millist aega oma elus tahaksite unustada ? Esimest Nõukogude okupatsiooni , teise ajal polnud ma õnneks kohal . <arv>. Mis oleks teie jaoks suurim tunnustus ? Kui mu raamatud kodumaal avaldatakse . <arv>. Kas olete jõudnud oma tegelike võimete tippu ? Olen juba kümme aastat olnud üleajateenija . Rootsis elavate meeste keskmine eluiga on <arv>. <arv>. Mida on vaja enesega rahuloluks . Sööki , jooki , katust , riideid , sümpaatne naisolevus seltsiks ja pisut vaba aega . <arv>. Kes tahaksite olla , kui te poleks teie ise ? Impressionistlik maalikunstnik . <arv>. Kas teaduste ja kunstide areng on muutnud maailma eetilisemaks ? Kunsti ja teaduse siht pole maailma muuta . Kuigi seda paraku usutakse . UDO PARIKAS Malmö Kopenhaagen on nüüd kandnud aunimetust Kulturby '<arv> - Kultuurilinn '<arv> - üle poole aasta ja üritused kestavad aasta lõpuni . Kirjutan järgnevalt kolmest suursündmusest , mille tähtsus on kaugelt rohkem kui kohalik . <arv>. NowHere " On üpris selge , et peame loobuma kujutlusest , nagu oleks võimalik identifitseerida domineerivaid suundi , uusi " isme " , eesmärgiga kirjeldada ja kategoriseerida seda , mis toimub kaasaegses kunstis . " Nii tutvustab Kopenhaageni lähistel asuv Louisiana Moodsa Kunsti Muuseum oma kaasaegset , rahvusvahelist kunstinäitust " NowHere " . " PraeguSiin " koosneb viiest erinevast osast . Vaatamata eksponaatide omavahelisele erinevusele mõjub aga näitus pigem tervikuna . Öresundi väina-äärsesse parki maitsekalt paigutatud muuseumihoones meenub mulle äsja toimunud äge vaidlus Norra kunstielus . Oslo kunstiakadeemia uueks professoriks pidi saama Odd Nerdrum , Leonardo da Vinci tüüpi klassikalise maalikunsti silmapaistvamaid esindajaid tänapäeval ja Norra kunsti skandalist . Nerdrumist peetakse rohkem lugu väljaspool Norrat , ning temaga olevat raske koos töötada . Seepärast tundus loomulikuna , et protestid tema kandidatuuri vastu olid teravad ja et ta jäi professori kohast ilma . Ka näitusel " NowHere " pole Nerdrum esindatud . Maalikunsti on näitusel üleüldse äärmiselt vähe , seda rohkem aga installatsioone , videosalvestusi ja fotosid . Loomulikult tekib küsimus , kas vähem kui neli aastat enne uue aastatuhande sündi ei ole enam maalikunstil mingit tähtsust . Hiljuti kritiseeris keegi härra Lõuna-Rootsi ajalehes Sydsvenska Dagbladet kohalikes kunstihallides temale arusaamatuid installatsioone , mis peale näituse lõppu satuvad prügimäele . Niisugust kriitikat avaldatakse üsna tihti operettide ja kujutava kunsti lembelise Malmö ajalehtede lugejate kirjade veergudel . Tavaliselt tunduvad sedalaadi arvamused kunstivaenulikena . Louisiana hiigelnäitust vaadates hakkab aga aju tahes-tahtmata töötama mööda sama mõttejoont kui kritiseerival härral : mis saab installatsioonidest , kui näitus on läbi ? Kas vilkuv videoekraan pimedas toas on vaatajale nii huvitav , kui kunstnik oli lootnud ? Nn post-postmodernistlikus ühiskonnas tuimub jätkuvalt igasuguste piiride lammutamine . Kunstiliikide ühtesulamine jätkub . Samas võitleb uuskonservatiivsus oma vaadete eest - ja sellega igatahes ei tahaks ühineda ... Paljud Louisiana näitusel osalevatest kunstnikest tegelevad sõna otseses mõttes igapäevase elu registreerimisega . Jah , seda tegi ka näiteks Vermeer oma maalides . Kunstiajaloost leiame ka lugematul arvul portreesid ning autoportreesid . Teatavasti toimub aga vastav registreerimine hoopis teisel moel kaasaegses kunstis . Kas videod alasti , keskealisest ja üsna kõhukast kunstnikust , kes kohmakate liigutustega tantsib diskot , võib nimetada autoportreeks ? Mida ülteb see vaatajale meie ajastust ? Päris palju . Kommentaarina nooruskultusele on just see video üpris hea . Aga lühiteated muuseumi seintele paigutatud sedelitel ? Mõlemal juhul oleneb vist kõik vaatajast endast . Louisiana keldrisse on paigutatud terve rida videoekraane . Kaleidoskoopilised mustrid . Näod . See osa näitusest kannab nime " Get Lost " - " eksi " või USA slängis " kasi minema " . Lehitsedes näitusekataloogi , näen , et " NowHere " sümboliks on kaks eri suunas väljapoole keerlevat spiraali . Ürgne sümbol kordub näituse infomaterjalides , kuulutustes jne. Õieti peaks aga spiraal keerlema ka sissepoole , sest just selles suunas pööravad paljud näituses osalevad kunstnikud oma pilgu . Kui vaataja ei pane seda tähele , võib tal tekkida tunne , nagu oleks õigus kõigil neil , kes kritiseerivad kaasaegset kunsti . NowHere kestab <arv>. septembrini . EnVision EvAngele [ ROWE PRODUCTIONS ] Mortification , kes ise nimetavad end Austraalia päritoluga truth metal pioneerideks , on tagasi oma järjekorras seitsmenda albumiga EnVision EvAngele . Tulemus on üks nende võimsaim ja täiuslikuim album , mille põhjuseks võib olla kahe uue mehe liitumine bändiga . Kolmik , bändi looja/bassimängija/laulja Steve Rowe , kitarrist Lincoln Bowen ja trummar Keith Bannister , mängib plaadil neile omast segu heavy , trash ja death metal ist , loobumata Mortificationi positiivsest kristlikust sõnumist . Omapära lisab albumil kasutusele võetud , antud muusikaliigi jaoks haruldased , harf ja kornet . Uue albumi <arv>minutilist avalugu EnVision EvAngele In <arv> Parts võib nimetada kogu albumi krooniks , mis tõstab esile bändi senivarjatud võimalused . Albumi kaanepildil toodud heebreakeelne lause kõlab Jehovah Nissi , mis on maakeelde ümber panduna Issand on meie võitluslipul . Hoolimata traditsioonilise metalstiilile omase sõnumi puudumisest on kõik Mortificationi albumid olnud muusikaliselt üle nii mõnestki tuntumast surmasõnumi kuulutajast . ENRICO Kuhtumised iseendaga [ E &amp; R ] Etteheited sellele plaadile puudutavad teostust , mitte poeesiat ja muusikat . Kahte viimast ei oskakski kaalule panna . Aleksander Müller i laulmine on vahetu ning ehe ja väärib igati võrdlust lähiajaloo teiste luulsate purjus laulikute kunstiga ( Serge Gainsbourg , Tom Waits , Võssotski ) . Mis puudutab aga seda , mis steriilses stuudioõhkkonnas purki on pandud - siin on palju üleliigset ja juhuslikku , mis peegeldab pillimeeste puudulikku mängukultuuri . Tuleb aru saada , et hooletu , ohjeldamatu pillimäng ei ole tunde ehtsuse tagatiseks . Otse vastupidi - mida suuremale kontrollile on kõik toimuv allutatud , seda nüansirikkam ja rikastavam on tulemus . Muusikutest on parim keskendunud blueskitarrist , Rakvere linna päris oma hipi Elmar Sats , kes heliruumis natukenegi korda suudab luua . Tekstid plaadil on väärtuslikud ning Mülleri esitus kindlasti jäljendamatu . Tõenäoliselt on album suurema tähendusega neile , kes väidetava Mülleri-fenomeniga mingilgi määral tuttavad on , kuid ka minutaolise valge lehe panid Mülleri haige hinge pigistused süvenema . Suurepärane alternatiiv kõigele triviaalsele , mis Eesti muusikas praegu valitseb . JOOSEP SANG Album Kuhtumised iseendaga on saadaval Shamrockis . Aleksander Müller klaveri ees , taga , peal ja all Von Krahli Teatri baaris kolmapäeval , <arv>. augustil , kell <arv>. Eest muusikatööstus teeb vaevaliselt oma esimesi ponnistusi , suutes siiani vaid kodumaal midagi keskmist korda saata . Põhjust tuleks otsida praeguste nn muusika ( bändide ) manageride puudulikust ( olematust ) koolitusest . Eelmise aasta lõpul Eestis loodud Balti Muusikaühendus korraldab Tallinnas <arv>.-<arv>. oktoobrini kahepäevase koolitusseminari Groovy Management . Seminari eesmärgiks on PR-alase koolituse andmine ansamblite manageridele , klubide omanikele ja ka teistele asjahuvilistele . Groovy Managementil leiavad käsitlemist järgnevad teemad : mis on PR ; kuidas teha PRi ; kuidas PR töötab ; sponsorlus ansamblitele ; internet ja e-mail . Ürituse peakorraldajaks on Balti Muusikaühendus ning lektorid on Taanist , Norrast ja Eestist . Seminar on Balti Muusikaühenduse liikmetele tasuta , transport aga omal kulul . Groovy Managementi tööst osavõtuks peab täitma vastava avalduse , esitama lühiessee ( miks mulle seminaril osavõtt vajalik on ) ning olemasoleva või kujuteldava ansambli PR-projekti ( u <arv> lk ) . Avaldused on saadaval Balti Muusikaühenduse kontoris ( Dunkri <arv>/<arv> , Tallinn ) ja peavad olema tagasi laekunud hiljemalt <arv>. augustiks ( vt ka kõrvalleheküljel olevat reklaami ) . Seminaril osalejate valiku teeb saadetud avalduste põhjal Taani komisjon ( The Danish Music Information Centre / The Baltic Music Network - Denmark ) . Analoogne seminar leiab aset ka Lätis ( <arv>.-<arv>. oktoober ) ja Leedus ( <arv>.-<arv>. oktoober ) . MEG@ N , <arv>. august The New Winds ESTO päevade jazz-kontsert , Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Laululava , Türi kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Lauluväljak , Tartu DJ Kristjan Hirmo ESTO '<arv> <arv>. päev : Salakõrts , õllepidu , Club Hollywood , Tallinn DJ Indrek Parts Odav neljapäev , Seitsmes taevas , Võsu R , <arv>. august Too Saxy ESTO päevade jazz-kontsert , Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Laululava , Viljandi kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Lossihoov , Kuressaare DJ Kristjan Hirmo Muusikat maailma edetabelist , Seitsmes taevas , Võsu DJ's Alari Kivisaar , Aivar Havi ESTO '<arv> <arv>. päev : Salakõrts , TOP <arv> , Club Hollywood , Tallinn L , <arv>. august Saxappeal Band ESTO päevade jazz-kontsert , Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Lossihoov , Kuressaare kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Vallikäär , Pärnu Maarja-Liis Ilus , DJ's Aivar Havi , Kristjan Hirmo ESTO '<arv> <arv>. päev : Salakõrts , Club Hollywood , Tallinn Noisy Nation , DJ Kalle Allik Tiit Priideli sünnipäevapidu , Seitsmes taevas , Võsu P , <arv>. august EM Trio ESTO päevade jazz-kontsert , Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Laululava , Rapla kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Lauluväljak , Toila DJ Aivar Havi ESTO '<arv> <arv>. päev : Salakõrts , Retrohõnguline õhtu , Club Hollywood , Tallinn E , <arv>. august Jaak Joala , Tõnis Mägi , Ivo Linna Las jääda kõik , mis hea ... , Lossihoov , Haapsalu kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Intsikurmu , Põlva DJ Kristjan Hirmo Suvine esmaspäev , Club Hollywood , Tallinn T , <arv>. august Rainman Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Laululava , Rakvere kl <arv> <arv> Quick Start , Best B<arv> , Hedvig Hanson , Karl Madis Parimatest parimad , Vallimägi , Paide DJ Aivar Havi Tuline teisipäev , Club Hollywood , Tallinn K , <arv>. august Aleksander Müller Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Laululava , Tartu kl <arv> DJ's Raul Saaremets , Koit Raudsepp Vinyl Junk , Club Hollywood , Tallinn N , <arv>. august Harvest Von Krahli teatri baar , Tallinn kl <arv> Jaak Joala , Tõnis Mägi , Ivo Linna Las jääda kõik , mis hea ... , Intsikurmu , Põlva kl <arv> DJ Aivar Havi Üliõpilasõhtu : Õllepidu , Club Hollywood , Tallinn DJ Kristian Niidas Topeltodav neljapäev , Seitsmes taevas , Võsu P , <arv>. august House Of Fun , Hazy Days , Whisk , Epidemic , Small Tales etc Kivenlahti-rokki , Soome , Kivenlahti kl <arv>-<arv> L , <arv>. august Kiss , Ozzy Osbourne , Sepultura , Dog Eat Dog , Paradise Lost , Fear Factory , Biohazard Castle Donington Festival , Donington , Inglismaa N , <arv>. august Howie B. Club Stereo , Helsingin Juhlaviikot , Vanha , Helsinki R , <arv>. august DJ Giles Peterson Club Stereo , Helsingin Juhlaviikot , Vanha , Helsinki L , <arv>. august DJ Krust Club Stereo , Helsingin Juhlaviikot , Vanha , Helsinki Eelmisel nädalal alustatud kauge maa kinomuljeid võiks jätkata veel ühe pettumusega , milleks oli palju kära tekitanud " Striptiis " ( Striptease ) . Selles filmis mängib pööraselt ülemakstud Demi Moore'i ( teenis ta ju <arv>,<arv> miljonit ) suure ja kuldse südamega ema , kes võitleb alatu eksabikaasaga nende tütre ( Moore'i ja Willise vanim laps Rumer ) pärast . Kuna kohtuskäimine pole sugugi odav lõbu , on heas füüsilises vormis mamma sunnitud asuma tööle kohalikku striptiisiklubisse . Veidi hiljem sekkuvad mängu alkohoolikust senaator ( <arv>ndate seksisümbol Burt Reynolds ) , maffia ja muu inimrämps . Oma tööd ( mis puudutab pealkirjas toodud tegevust ) ei tee Moore sugugi halvasti , ta võiks isegi paljudele proffidele silmad ette anda . Häda on hoopis neis stseenides , milles ta laval lahti ei riietu . Tegijatel pole selgust , kas teevad nad komöödiat , draamat või hoopis teravaid elamusi pakkuda püüdvat kriminulli . Kui Reynolds ja eriti väljaviskajat mängiv Ving Rhames ( " Pulp Fictioni " mr . Marsellus ) on kohati vägagi koomilised , siis Moore rügab läbi filmi pisimagi muigevirvenduseta , suhtudes loosse , nagu oleks see midagi palju enamat kui kerge meelelahutus - nagu oleks tema ülesandeks vaatajate hingi puudutada . Midagi jäi puudu ka Lahesõda puudutavas draamas " Vaprus tule all " ( Courage Under Fire ) , kus Denzel Washington võitleb oma südametunnistusega , püüdes samal ajal välja selgitada , kas Meg Ryan on ikka väärt medalit , mida talle postuumselt anda tahetakse . Võib-olla on põhjus minus , kelle jaoks niisugune sõjaväelaste ennastohverdavus kuskil kodumaast tuhandete miilide kaugusel kuidagi raskesti vastuvõetav tundub . Kodusel pinnal veel , aga kuskil kõrbes , võideldes võõraste naftahoidlate eest ? Igatahes on lavastaja Ed Zwick ( Glory ) suuteline enamaks . Positiivsema näitena võib nimetada Joel Schumacheri ( Batman Forever ) lavastatud , tähtedest kubisevat kohtudraamat " Aeg tappa " ( A Time to Kill ) , mille aluseks bestsellerivoolija John Grishami esikromaan . Uustulnukast peaosatäitja Matthew McCounaghey , kes sai noore ja andeka kaitsja rolli Val Kilmeri , Kevin Costneri , Alec Baldwini ja teiste tunduvalt nimekamate kandidaatide nina eest , tõestab valiku õigsust ning muudab mõistetavaks lärmi , mis tema ümber juba enne filmi linaletulekut tekkis . Ta peab päästma elektritoolilt musta mehe ( Samuel L. Jackson ) , keda süüdistatakse oma <arv>-aastase tütre vägistajate tapmises . Schumacherile , kelle jaoks see on juba teine kord Grishamit ekraniseerida ( vt. The Client ) , võiks ette heita kohati liiga mustvalget lähenemist , kuid see on ilmselt paratamatu , kui suur stuudio ja suured nimed rassiprobleeme ( vm. tuleohtlikku ) puudutavad . Kena elamuse pakkus ka John Travolta kenas suhkurdatud loos " Fenomen " ( Phenomenon ) , mille lavastajaks Jon Turteltaub ( While You Were Sleeping ) . Travolta , kes võrreldes filmis " Operatsioon " Murtud Nool " " kehastatud psühhopaadiga on teinud <arv>-kraadise pöörde , mängib ülevoolavalt südamlikku mehaanikut , kelle pea just väga kiiresti ei lõika . See muutub ühe hetkega , kui sünnipäeva õhtul tabab teda ere sähvatus , mis muudab mehe geeniuseks . Pikk ja äkiline hüpe tekitab võõristust aga sõprades ja tuttavates , kes ei suuda muutunud George'i kuidagi enam omasugusena kohelda , kuni on juba liiga hilja . Liigutav ja südamlik lugu , mis näitab Travoltat hoopis uuest küljest . Nüüd aga kinosuve kõige lärmakama osa ehk action-filmide juurde . Esiteks menüü eksootilisim pala , milleks oli Hong Kongi kung fu-kunstniku Jackie Chani " Supervõmm " ( Supercop ) . Omaette elamuse pakkus puupüsti täis saal , mis huilgas ja plaksutas vaimustatult , kui väikesekasvuline supermees loodusseadusi trotsivaid trikke tegi ( Chan teeb kogu töö ilma kaskadööride abita ) . Täiesti uskumatu , milleks inimene võimeline on ! Publiku vastuvõtt oli sama hea kui eelmisel aastal Helsingis , mil mainitud teos festivali " Armastus &amp; Anarhia " kavva kuulus . Chani akrobaatikashow kõrval tundus Kevin Hooksi ( Passenger <arv> ) rutiinsevõitu seiklusfilm " Põgenemine " ( Fled ) õige kahvatu . Selles mängivad Laurence Fishburne ja Stephen Baldwin kaht vangi , keda jälitavad nii FBI , politsei kui ka Kuuba narkomaffia . Hoogu on ja verdki valatakse mitmel erineval moel , aga see kõik on tüütult tavaline ja liiga palju nähtud . Tulemuseks film , mis ununeb veel enne kinost väljumist . Kordamist oli ka Schwarzeneggeri värskeimas jõudemonstratsioonis " Kustutaja " ( Eraser ) , milles Austria suur ( e rinnaümbermõõduga ) poeg eriagendina tähtsate tunnistajate julgeoleku eest hoolitseb . Arnie teeb seda , mida ikka ( kaitseb neid , kes seda vajavad , ning lööb mättasse kõik need , kes seda väärivad ) , aga saalis oli rahvast tunduvalt rohkem kui " Põgenemise " puhul . Vahe selles , et Schwarzenegger on filmitäht , kes mängib peaaegu alati üht ja sama tegelast . Inimesed teavad piletit ostes juba täpselt , mida neile ekraanil pakutakse . Action on tasemel ja mõned Arnie kandiliste lõugade vahele kirjutatud killudki üsna vaimukad , kuid Charles Russell ( The Mask ) pole siiski James Cameron . Täistabamuseks võib selles klassis lugeda aga " Kaljukindlust " ( The Rock ) , milles Nicolas Cage ja Sean Connery Ed Harrise kurjadele plaanidele kriipsu peale tõmbavad . Niivõrd lihvitud ja visuaalselt efektset püssirohupidu ei ole enam ammu näha saanud . <arv>-tunnine film möödub muusikavideo tempos , kus ülimalt tihe montaazh , pidev madistamine ja head osatäitjad garanteerivad lõpptulemuse , mille võiks nimetada aasta ( seni ) parimaks action-filmiks . Mõnede filmideni ei jõudnudki ( Mission : Impossible , The Cable Guy , Twister ) , aga nendest võib rääkida juba siis , kui nad mõnda lähemasse kinno ilmuvad . Popcorn aga jäigi söömata , lihtsalt aega ei olnud . Eestindanud ANNELI AHVEN Mathieu Kassovitz on Prantsusmaa säravaim uus kinolootus , kes juba <arv>selt endast märgi maha jättis , ja seda nii rezhissööri kui näitlejana . <arv> pälvis ta prantsuse filmiauhinna Cesar kui Kõige Lootustandvam Noor Näitleja . Tema esimene täispikk mängufilm Café au lait sai elava vastukaja osaliseks nii kodus kui New Yorgi filmifestivalil , kus Kassovitzi võrreldi nii Spike Lee kui Woody Allen'iga . Tema eelviimane film La Haine ( " Viha " ) on Pariisi eeslinna taustal hargnev sotsiaalne draama , mis käsitleb politsei ja ühiskonna brutaalsust . Millest selline teemavalik , selgitab autor ise . Kust Teil tuli idee " Viha " filmimiseks ? Kui suri Makomé , Pariisi politsei vägivalla ohver , küsisin ma endalt , kuidas satutakse sellesse nõiaringi , kus noored solvavad politseinikke , kes solvavad noori , kes solvavad politseinikke ... Ja võib kindel olla , et iga kord lõpeb see halvasti . Kuid nähes , et need politseinikud on relvastatud , et nemad kipuvad asju liiga kaugele ajama ... Kus Te " Viha " filmisite ? Umbes <arv> miili kaugusel Pariisist , ühes eeslinnas , cité 's , see tähendab tüüpilises Prantsuse eeslinnagetos , kus ei ole totaalselt ebameeldiv elada , kus on isegi pargid ja spordiväljakud ... Kõik ei ole üldsegi hull , kuid see on cité , mis tähendab , et <arv>% elanikel ja <arv>% noortel pole mitte midagi teha . Nad ei käi enam koolis , neil ei ole midagi , neil on kõigest kõrini . See on ringijõlkumise sündroom . Hommikust õhtuni jõlguvad nad ümber majade , nad lihtsalt seisavad seal väljas , suitsetavad ja passivad niisama . Neil pole midagi teha . Neil pole tööd , välja arvatud mõned väikesed juhuslikud otsad . Seal , kus meie filmisime , polnud isegi narkootikume . Õnneks , sest niipea kui on kohal tõelised narkodiilerid , läheb varem või hiljem laskmiseks . Film on must-valge . Miks ? Ma tahtsin teha provokatiivset filmi , tõeliselt provokatiivset . " Viha " on suunatud politsei vastu , ma tahtsin , et inimesed seda niimoodi näeksid . Isegi , kui politseinike hulgas on toredaid kutte ja mõned noored on täielikud tõprad . Et mitte langeda " algelise anti-politsei " kujutamise lõksu , lisasin mõned hetked , mil noored ise naeravad oma läbielamiste üle . Peab olema lahedaid momente , ei pea kogu aeg rääkima relvast , mille haarab kangelase käsi , või politseiniku tapmisest ... Tuleb sisse tuua seiku , mis sulle meeldivad , mis on tõeliselt lahedad , nagu ma tegin ka Metisse'i puhul , kus on olemas väike hingamisruum , pisut õhku . Ja minu arvates oli ainus võimalus tuletada vaatajatele meelde , et nad ei vaata mitte mingit komöödiat või läilat asja , teha film must-valgena . Must-valge tähendab : Vaata , siin on tegemist millegi enama või sootuks vähemaga , see on midagi erilist . Kas Te ei karda , et pärast " Viha " kleebitakse Teile külge prantsuse getonoorte huvide kaitsja silt ? Mul on öelda midagi politsei brutaalsuse ja möödalaskmiste kohta ; on mõned asjad , mis minu arvates on väga kummalised . Kui on inimesi , kes arvavad , et " Viha " on ainus viis vaadata neid probleeme , siis see on nende mure . Paralleelselt filmiga tegelesime ka muusikalise projektiga . Kuna " Vihas " puudub muusika , siis otsustasime välja anda plaadi mõnede prantsuse räpparitega : MC Solaar , IAM , Sages Poétes de la rue ( " Tarkuse tänava poeedid " ) , Sens Unik ( " Ühesuunaline " ) ... Me võtsime mõned pealkirjad , mis olid filmiga seotud ning palusime neil seoses sellega midagi välja pakkuda , nende endi nägemusi , mis ei pea tingimata olema sellised nagu " Vihas " . " Viha " on minu nägemus , kuid see pole ainus ja mitte tingimata kõige õigem . " Ma vihkan seda , kui ma olen sunnitud võtma end tõsiselt , sest vastasel korral ei võta inimesed mind tõsiselt . Ma vihkan inimesi , kes peatuvad trepil ja lasevad end edasi kanda . Ma vihkan inimesi , kes mõtlevad vaid iseenda ärile . Ma vihkan sigurit ja ühepajatoitu . Ma vihkan debiilikuid , kes arvavad , et " Viha " on film karistusest . Ma vihkan neid , kes ettekäändel , et nad teevad midagi tõsist , muudavad selle automaatselt kurvaks ja moraalitsevaks . Ma vihkan sitapäid , kes patsutavad sulle õlale ja ütlevad " Hea film " , ja kes ise ei usu sellest poolt sõnagi ( või ei ole isegi mitte filmi näinud ) . Ma vihkan " poliitiliselt korrektseid " avaldusi . Ma vihkan inimesi , kes demonstreerivad " AIDSI VASTU " . Ma vihkan alustada iga fraasi sõnaga " Mina " . Ja siiski ... Ma olen valge , mul on töö ja ma elan Pariisis . Mul ei ole õigupoolest mingit põhjust tunda viha . Ning nüüd , proovi endale ette kujutada , mis toimub ühe eeslinna getonoore hinges , kui ühel tema sõbral on just politseiniku käe läbi kuul läbi pea kihutatud . " Mathieu Kassovitz Mathieu Kassovitzi " Viha " linastub Tallinna Kinomajas alates <arv>. augustist . FILMOGRAAFIA Rezhissöörina : <arv> Fierrot le pou ( lühifilm ) Peuples du monde ( video ) <arv> Cauchemar blanc ( lühifilm ) Prix perspective Cannes <arv> <arv> Assassins ( lühifilm ) <arv> Métisse ( Café au lait ) <arv> La Haine ( mängufilm ) <arv>/<arv> Assassins ( mängufilm ) Näitlejana : <arv> Au bout du bout du blanc ( P. Kassovitz ) <arv> Fierrot le pou ( M. Kassovitz ) <arv> Assassins ... ( M. Kassovitz ) <arv> Métisse ( M. Kassovitz ) <arv> Regarde les hommes tomber ( J. Audiard ) <arv> Un Héros trés discret ( J. Audiard ) Martin Scorseset on nimetatud korduvalt meie aja suurimaks filmilavastajaks , kelle kohta ajakiri Empire märkis , et isegi tema viletsad filmid on head . Ta on kandideeri-nud viis korda Oscarile , kolm korda lavastaja ja kaks korda stsenaristina , kuid seni on see auhind tal saamata jäänud . See võib olla üks põhjus , miks suurvaim oma eluga väga rahul ei ole . Tegelikult võib põhjus olla ka muus . " Paul ( Schrader , mitme Scorsese filmi (kaas)stsenarist -L.L. ) ütles hiljuti : Ükskõik kui väga " Taksojuht " ( Taxi Driver ) Tarantinole meeldib , on see ikkagi " Taksojuht " . Eksistentsialistlik kangelane . " Pauli arvates tahab tänapäeva maailm aga iroonilisi kangelasi . Ma vastasin talle , et minu poolest on see okei , aga ma lihtsalt ei tea , kuidas midagi muud teha . Kui irooniline kangelane küsib who cares ? , siis minu omad ütlevad : Kas ma võin sind usaldada ? Või veel hullem , ei ütle üldse midagi . Võibolla olen ma vana kahekümnenda sajandi mees , kes on teel välja . Võib-olla on mu juured kuskil hoopis mujal , mitte Ameerikas . Võib-olla Sitsiilias . Ning palju sõltub sellest , kellele sa annad oma sõna , millise poole valid . Ning pärast seda , millistest reeglitest sa kinni pead , milliseid aga rikud . Ning teadmine , mis juhtub siis , kui sa neist reeglitest üle astud . " Paljus tegeleb samade küsimustega Scorsese seni viimane lavastajatöö " Kasiino " ( Casino ) , mis sel nädalal siinsetele ekraanidele jõuab . See on tõsielul põhinev verine draama reeglite rikkumisest ja selle valusatest tagajärgedest ning võimu korrumpeerivast mõjust . Keskseks tegelaskujuks on Ace Rothstein ( Robert De Niro ) , kes püüab Las Vegase suurimat kasiinot juhtides ausale teele saada ( või vähemalt ausamale kui seni ) , kuid see ei õnnestu tänu vanale keevalisele sõbrale ( Joe Pesci ) , kes teda tugevalt hämara mineviku küljes kinni hoiab . Mingit kasu pole Ace'il ka abikaasast , endisest showgirlist Gingerist ( Sharon Stone ) , keda huvitab ainult raha . Maffiamaailm pole Scorsese jaoks midagi uut , kuid nagu ta on varmas kinnitama , ootavad meest mitu uut projekti hoopis muudel teemadel . Aegajalt selle miljöö juurde tagasitulemine olevat aga paratamatu , nagu Scorsese tunnistas ajalehele Los Angeles Times . " Suured teemad , mis mind ligi tõmbavad , näivad avanevat kõige kergemini just sellistes situatsioonides . Nii " Agulitänavad " ( Mean Streets ) , " Raevunud härg " ( Raging Bull ) kui " Maffiavennad " ( GoodFellas ) liiguvad kõik samu radu pidi . " Agulitänavad " leidis aset selle maailma madalaimal tasemel . Tegelasteks olid pisisulid , kes ei kuulunud organisatsiooni ega liigutanud midagi suurt . " Maffiavennad " on juba kraadi võrra kõrgemal , sest seal töötab peategelane organisatsiooni kõigil astmetel . " Kasiinos " on De Niro tegelane pärit samadelt tänavatelt , aga samas on jällegi tegu hoopis uue tasandiga . See on maailma vanim lugu inimestest , kes rikuvad oma asjad ise ära , kaotades paradiisi tänu omaenda uhkusele . Kui nad oleksid ennast õigesti üleval pidanud ja õigeid valikuid teinud , oleksid nad veel praegugi seal ning kõik oleksid õnnelikud . Aga asi väljus kontrolli alt . Ma arvan , et ma õpin rohkem lugu-dest , mille juures ma näen , mida tegelane valesti teeb ja mis temaga selle tagajärjel juhtub . Sedapidi on ka huvitavam , kui tegelased on antagonistid , kes halba teevad . See on omamoodi katarsis . Aga võib-olla olen ma lihtsalt ühe koha peale pidama jäänud . " " Kasiino " läks maksma veidi enam kui <arv> miljonit dolla-rit , olles sellega kalleim film , mida Scorsese eales teinud on . " Aga see on ka pikk film ( <arv> tundi ) . Nii et selle raha eest saab rohkem filmi . Mida nad minust veel tahavad ? Minu filmid ei ole suured kassategijad . Sellegipoolest tõid nii " Hirmu neem " ( Cape Fear ) kui " Maffiavennad " hulga raha sisse ning viimase kuue-seitsme aasta jooksul on tekkinud Hollywoodis juurde inimesi , kes tahavad minuga koos töötada , ning see on hea . " Kindel märk sellest on nelja-aastane leping Disney kompaniiga , mille alla käib kolm filmi , esimene neist " Kundun " , teos neljateistkümnenda dalai laama valimisest ja Hiina ülemvõimust Tiibetis . Lepingu sõlmimise taga seisab üks Hollywoodi võimsamatest meestest , Mike Ovitz , endine Creative Artists Agency pea ning nüüdne number <arv> Walt Disney Company juures , ta oli omal ajal Scorsese agent . Nende koostöö algas <arv>. Aastal , mil Ovitz lubas Scorsesele , et aitab tal käima lükata ammuse unelmaprojekti " Kristuse viimane kiusatus " ( The Last Temptation of Christ ) . Ovitz täitis oma lubaduse juba järgmisel aastal , garanteerides filmile stuudio Universal Pictures . Film tekitas tõsiusklikes palju pahameelt ning kuna see ka stuudiole kasumit ei toonud , ütles Universal otsustavalt " ei " , kui Scorsese teatas uuest religioossest projektist , mida ta lavastada sooviks . Tundub loomulikuna , et appi ruttas jälle Ovitz , kes ta Universali juurest Disney leeri meelitas . Teisest küljest pole selles midagi loomulikku , sest Scorsese ei tundu kuidagi oma veriste filmidega sobivat kompanii tiiva alla , kuhu helistajad peavad liinile ootama jäädes kuulama laulukesi " Lumivalgekesest " ja " Tuhkatriinust " . " Kogu mu elu on koosnenud filmidest ja religioonist . That's it . Ei midagi muud . " Filmid ja religioon . Ka Scorseset ennast on nii jumaldatud kui kividega loobitud . Kriitikud olid " Kasiino " suhtes üsna negatiivselt meelestatud ning kuigi Scorsese kandideeris parima lavastaja Kuldgloobusele ning Stone võitis parima naisnäitleja kategoorias , oli kogu filmist ainsana lootusi Oscarit võita Stone'il ( ta kaotas Susan Sarandonile ) . Esmakordselt kandideeris Scorsese Akadeemia poolt jagatavale kuldmehikesele <arv>. aastal " Raevunud härjaga " . " Juba siis sain ma aru ja leppisin tõsiasjaga , et ma ei kuulu siia . Ma ei ole lihtsalt osa sellest ( süsteemist ) . Ma ei tea , kas ma olen liiga etniline - see tähendab , et mu filmid tegelevad teatud subkultuuriga . Teemad , mida ma puudutan , ei ole sellised , mida grupp nagu Akadeemia toetada tahaks . Nii " Maffiavendade " kui " Kasiino " puhul süüdistati meid moraalituses . Kumba filmi laseksite te oma lapsel vaadata , kas aasta parimaks filmiks tunnistatud " Tantsib huntidega " või " Maffiavennad " ? Kas see film meeldib või ei , aga " Tantsib " heastab palju halba , mida Hollywood kogu maailmas viimase <arv> aasat jooksul tei-nud on . See aga ei tähenda veel , et see oleks parem film . Seda näitab ainult aeg . Kui aga inimesed näevad silti " Oscari-võitja " , siis nad lähevad vaatama just seda filmi . Seetõttu tunnetavad Akadeemia liikmed hääletades endal lasuvat mingisugust moraalset vastutust . Muidugi võib nende väärtushinnanguid kritiseerida , aga kui seda teeb minusugune , ei tähenda see mitte midagi , sest ma tulen hoopis mujalt . Ma tulen " Agulitänavatelt " , " Taksojuhist " ja " Raevunud härjast " . Väljastpoolt . Ma ei ela nende maailmas . Mu perekond on teistsugune . Töölisklassist . See aga on hoopis teine asi . Ma puudutan küsimusi , mida inimesed näha ei tahaks . Nemad jätaksid need meelsamini varju , aga mina kisun need pinnale . I don't give a damn . " Hollywoodi mõõdupuu järgi on Scorsese filmidel kaks suurt viga : nad ei too raha sisse ning need pole tujutõstvad . Draama " Süütuse aeg " ( The Age of Innocence ) kaasstsenarist Jay Cocks : Mõned väidavad , et Marty ei ole populaarne , aga tegelikult pole sel alal ühtegi isikupärasemat ega meeldivamat inimest . Asi on filmides . Ta pole seni teinud ühtegi sellist filmi , mis inimestes mugava enesetunde looks . Ainus Marty film , millel oli õnnelik lõpp , oli " Viimane kiusatus " " . Lavastaja jaoks , kes tahaks töötada stuudiosüsteemis , on selline asi kahtlemata takistuseks . Scorsese aga näitas <arv>ndate alguses , et ta tahaks töötada selles süsteemis . Süsteem aga ütles oma seisukoha selgelt välja . <arv>. aastal kandideeris sünge " Taksojuht " neljale Oscarile : parima filmi , meespeaosa ( De Niro ) , naiskõrvalosa ( Jodie Foster ) ja muusika ( Bernard Herrmann ) kategoorias . Scorsese ega stsenarist Schrader ei leidnud äramärkimist . " Ilmselt lõi see film ennast ise , sel polnud ei stsenaristi ega lavastajat , " arvab Scorsese . Neli aastat hiljem kandideeris " Raevunud härg " juba kaheksale auhinnale . Parima lavastaja Oscar läks aga Robert Redfordile ( Ordinary People ) . <arv>. aastal kaotas ta paljude suureks üllatuseks Kevin Costnerile ( Dances With Wolves ) . <arv>. aastal tegi ta täiesti vägivallvaba " Süütuse aja " ning kandideeris parima stsenaariumi kategoorias . Tulutult . Katoliiklasena usub ta kõige olemasoleva kaduvusse , et juba homme võivad nii au ja kuulsus kui raha olla ainult mälestus . " Praegu <arv>ndatel lähevad asjad hästi , kuigi teatud filmid ei ole pälvinud kriitikute tähelepanu ega võitnud Oscareid . Sellegipoolest pole mul põhjust kurta . Aga <arv>ndate keskpaigas olin praktiliselt põlu all . Ja selline asi võib alati korduda . Seetõttu püüangi end karastada , mõeldes : tee lihtsalt neid filme , millesse sa tõeliselt usud ning viska need siis avalikkuse ette . Kui tõuseb lendu , siis tõuseb , kui ei , siis hey , you did your best . " Isegi <arv>. aastal , olles värskelt lahutatud oma kolmandast naisest Isabella Rossellinist ja majanduslikes raskustes , kuna alles hiljem tunnustust leidnud " Komöödiakuningas " ( King of Comedy ) osutus kalliks läbikukkumiseks , ei loobunud ta filmitegemisest . Sel aastal valmis väike must komöödia " Pärast sulgemist " ( After Hours ) , mille Scorsese tegi ennekõike selleks , et hoolimata võimaluste puudumisest suurte stuudiote juures mitte rooste minna , et jätkata õppimist ja lihvida oma oskusi . " Alguses oli lõbus . Me olime kamp noori kutte , kes olid endale Hollywoodi mainstreamis nime tegemas . <arv>ndad oli justkui Ameerika kino uus kuldaeg . Altman , Hal Ashby , Spielberg , Coppola , Milius , Bogdanovich , Friedkin , Cimino . Nii palju häid inimesi , tegemas märkimisväärseid filme . Siis saabus aga selle ajastu lõpp , sest " Taevavärav " ( Heaven's Gate , üks kõigi aegade suurematest läbikukkumistest , mis peaaegu hävitas stuudio United Artists -L.L. ) võttis lavastajatelt carte blanhce'i . Ning kui <arv>. aastal tõi umbes <arv> miljonit maksnud " E.T. " sisse rohkem kui <arv> miljonit , sai selgeks , et just selles suunas hakkabki tööstus edaspidi liikuma . Täiesti arusaadav , sest nad ( stuudiod ) tegelevad asjaga selleks , et teha rohkem raha , et saaks omakorda teha rohkem filme ning et kõik võiksid hästi ära elada . Mõistetav . Aga isikupärane filmitegemine muutus <arv>ndatel mainstreamis väga raskeks . " <arv>. aasatl väntas ta oma kõige konventsionaalsema filmi " Raha värv " ( The Color of Money ) , mille peaosades mängisid Paul Newman ja Tom Cruise . See valmis õigeaegselt ning alla eelarve piire , tõi stuudiole kassat ja Newmanile tema esimese Oscari . Scorsese oli tagasi . " Tegelikult oleks sel hetkel pidanud järgmiseks filmiks olema " Viimane kiusatus " , mitte " Raha värv " ega " Pärast sulgemist " . Need kaks olid lihtsalt kõrvalepõiked , mida ma kasutasin selleks , et ennast emotsionaalselt uuesti vormi viia . " Raha värv " oli suurepärane võimalus õppida töötama selliste tähtedega , nagu Paul Newman , ning selliste rahadega . Pärast selle valmimist kohtasin ma juba Mike Ovitzit ning kõik muutus . " " Praegu olen ma <arv>aastane ja Jumal teab , kui palju aastaid on mulle veel filmide tegemiseks jäänud . Ühe filmi tegemine on vaevaline <arv>aastane protsess : kirjutamine , finantseerimine , osatäitjate otsimine , filmimine ja montaazh ( selle viimase peale kulub tal reeglina vähemalt <arv> kuud -L.L. ) . See on nagu sõda ilma relvadeta . See on justkui rahakogumine , peale mida ostad puitu ja purjeriiet , ehitad laeva , koostad meeskonna ja alles siis lähed merele , et jahtida valget vaala . " Seetõttu ei raiska Scorsese aega millegi üleliigse peale . " Mida rohkem tööd ma viimase viie aasta jooksul olen teinud , seda vähem tahan ma kodust välja minna . Ma käin ainult ametlikel sündmustel . Väga harva lähen kellegi juurde õhtusöögile . Mul puudub elustiil , ma lihtsalt teen filme - see on kõik , milleks mul mängu praeguses faasis aega on . " Selline pühendumine oma tööle on ilmselt ka põhjus , miks Scorsesel on seljataga juba neli abielu ( viimane " eks " Barbara De Fina on sellest hoolimata endiselt tegev tema filmide produtsendina -L.L. ) . Scorsese hoiab end kursis uute filmidega , aga pöördub pidevalt tagasi ka vanade juurde . " Väga vanade . Tavaliselt <arv>-<arv>ndatest , sest neid vaadates tunnen ma end väga hästi . Ju olen ma siis oma arengus jõudnud tagasi sinna , et igatsen neid aegu , mil tundsin end turvaliselt kinoteatri üsas . " Just nii , nagu paljud naudivad tema enda filme . " Inimesed väidavad teinekord , et ma olen parim tegutsev lavastaja jne. See on väga kõva väide , millesarnastega tuleks ettevaatlik olla . Midagi sellist kuuldes erutun ning mõneks sekundiks on mul sellest päris hea tunne . Siis aga saan aru , et ma olen näinud palju rohkem filme kui need , kes niimoodi väidavad . " Teine autor , kes on elu jooksul väga palju filme vaadanud ja Scorseset ühe oma eeskujuna nimetanud , on Quentin Tarantino . " Ma ei suudaks teha seda , mida Quentin teeb . Tema ja minu filmides ei tegutse sama sorti inimesed . Samamoodi on erinev meie filmide vägivald . " Kasiinos " on vägivald mõeldud ütlemaks : see on ehtne . Mõned võivad väita , et see on liiga toores või et see pole piisavalt kunstiline , aga ma polegi kunagi väitnud , et ma kunstnik oleksin . Praegu ei oskagi ma öelda , kes pagan ma üldse olen . Ma tean piisavalt , teadmaks , et ma midagi ei tea . Mind huvitab reaalsus . Seejuures on väga tähtis hoida ennast absoluutses ebakindluses , kas sa üldse millekski võimeline oled . Filmi " New York , New York " juurde asudes arvasin , et tean juba kõike . Sellist viga ma enam ei tee . Ma püüan lihtsalt anda endast parima ning teha seda nii ausalt kui suudan , jäädes truuks teatud elustiilile ning tegelaskujudele , ja sellele , mida ma öelda tahan . Mul pole mingeid illusioone , ma tean , mis juhtub . Ma ei oota enda jaoks enam midagi muud peale üheainsa asja - järgmise filmi . Ei midagi muud ! See on kõik , mida elult tahta võib . Ma ei räägi suremisest , vaid sellest , kui ei anta enam piisavalt raha , t filmi teha . Ja seepärast ongi iga film võitlus elu ja surma peale . " Filmograafia <arv>. Who's That Knocking At My Door ehk J.R. ( <arv> , ise ka stsenarist ) <arv>. Boxcar Bertha ( <arv> ) <arv>. Mean Streets ( <arv> , ka stsenarist ) <arv>. Alice Doesn't Live Here Anymore ( <arv> ) <arv>. Cannonball ( <arv> , ainult näitleja ) <arv>. Taxi Driver ( <arv> , ka näitleja ) <arv>. New York , New York ( <arv> ) <arv>. The Last Waltz ( <arv> ) <arv>. Raging Bull ( <arv> ) <arv>. The King of Comedy ( <arv> ) <arv>. After Hours ( <arv> ) <arv>. Round Midnight ( <arv> , ainult näitleja ) <arv>. The Color of Money ( <arv> ) <arv> . The Last Temptation of Christ ( <arv> ) <arv> . New York Stories ( <arv> , ühe kolmandiku lavastaja ) <arv> . Akira Kurosawa's Dreams ( <arv> , ainult näitleja ) <arv>. GoodFellas ( <arv> , ka kaasstsenarist ) <arv>. Guilty By Suspicion ( <arv> , ainult näitleja ) <arv>. Cape Fear ( <arv> ) <arv>. The Age of Innocence ( <arv> , ka kaasstsenarist ) <arv>. Casino ( <arv> ) <arv> . Kundun ( <arv>_ ) " INTELLIGENT kuuleb hääli ja koguneb Kolõvanis kõrgema koha peale gruppidesse . Väljendab oma mõtteid lauludes . " Andres Ehin " Kalevipoja lood " Selle suve massiteadvus ja -meedia keskendub kahele asjale : kehvale ilmale ja Atlanta Olümpiale . Sellesama massiteadvuse seisukohast ei tohiks ilm alates <arv>. juulist enam kõne alla tulla , sest tõeline Inimene istub ometigi oma toas , hoiab millelgi sangast kinni ja vaatab <arv> tundi jutti riigitelevisiooni . Ent võta näpust ! Möödunud nädala esimestel päevadel kogunes mitu tuhat Inimest hoopiski Kadrioru parki , lageda taeva alla ! Miks ? Et kuulata kammermuusikat ja vaadata klassikalist balletti ! Narva maanteelt Kadrioru poole suunduvad teelõigud olid ridamisi keni keskklassi autosid täis pargitud , tiigi ümber söödi usinasti praevorstikesi , õhk oli parfüümidest tiine . ( Tõsi küll , haistmismeel tabas pigemini briti parfüümitootjate analoogide hõllandust kui klassikalist chaneli-hõngu . ) Kes need parki kogunenud inimesed olid ja miks olid nad just seal ? Vaevalt , et tegu oli paadunud spordivihkajatega . Ent samavõrra tobe oleks arvata , et koguneti kunsti nautima . Sest lõpeks on siililegi selge , et klassikalist balletti on etem kaeda traditsioonilises teatrimajas ja muusikat kuulata akustikaga varustet kontserdisaalis . Kas tuldi seepärast , et üritus oli põhiosas tasuta ? Või seepärast , et pealinn on suveks Pärnusse suundunud ja Tallinnas kollitab hall igavus ? Või hoopis selleks , et kasvõi mõnele ( tuhandele ) kaaslinlasele oma suvetualette demonstreerida ? ( Iseenesest on päris naljakas kõrvutada suviseid pargipromeneerijaid mõne klassikalise inglise filmi suvepeolistega , kes läbi lornjeti naabriproua tualetti takseerivad ! ) Kindlasti oli pargis jalutajate hulgas igasugu ilmavaate ja huvidega inimesi . Kindlasti mõjus nii mõnelegi tõsiasi , et üritus oli tasuta . Ehkki - paremate platside saamiseks tuli ka Kadrioru vabaõhukontserdil lunastada poolesaja kroonine pääse . Ja suhted piletiga ning piletita vaatajate , I ja II sordi inimeste vahel , oleksid eestlase rahvusliku karakteri huvilisele pakkunud mõnegi värvika detaili . Isegi veider , kuidas rohelises tiigiümbruses ja suveõhtu malbes valguses sõlmuvad nii selged vastasseisud , kuidas ühed ei taha ja teised ei saa , kuidas piletita vaatajad vihkavad piletiomanikke ja viimased omakorda mõnitavad esimesi . Aga miks jääb ikkagi õhku rippuma . Miks tullakse tuhandetena parki , aga ei tungelda ooperimaja ukse taga ? Miks kogunetakse ööpimeduses Raekoja platsile orkestrit kuulama , aga ei tunta huvi aastaringselt kontserdisaalis toimuva vastu . See pole päris toosama küsimus , mille võiks esitada kolme tenori vabaõhukontsertide publikule või summerdajatele/onzerditajatele . Sest rocki jaoks on vaba õhk üks osa tema stiihiast , kolme tenori puhul on magnetiks meeletu kuulsus ja tõsiasi , et nood kontserdid on täis ka klassikalistes kontserdisaalides . See on juba puhas äri . Pargis ja platsil aga toimub ja toimib miski muu , miski üsna eestlaslik . Miski , mille Andres Ehin määratles kui soovi Kolõvanis gruppidesse koguneda ja oma mõtteid lauludes väljendada . " Ma arvan , et ma ei kahetse mitte kui midagi , " tunnistas Sharon Stone ajakirjale Vanity Fair , rääkides oma värvikast minevikust . " Kui ma oleksin siis teadnud , mida tean praegu , siis alastiolek ekraanil polnud lõppkokkuvõttes suurem asi idee . Muidugi võin ma jalutada aluspükste väel mööda Sunset Boulevardi , aga ainult juhul , kui see midagi minu tööle juurde annab . Samas annab see alust teatud liiki saamahimule , sest paljud usuvad , et just sellepärast teeb minuga film raha . Ning et rohkem raha tuleb kassasse siis , kui ma ennast riidest lahti võtan , kui sel juhul , kui ma need selga jätan . " Märtsis <arv>aastaseks saanud SS on paar viimast aastat püüdnud vabaneda seksika vambi imidzhist , mis jäi talle külge tänu skandaalsele menufilmile " Ürginstinkt " ( Basic Instinct ) . Mis aga ei tähenda , et ta oma läbimurderolli tagantjärele häbeneks . " Ma olin selles filmis väga hea ning minu etteaste tasemel polnud mingit seost sellega , et ma alasti olin . " Ürginstinkt " ei teeninud ligi poolt miljardit dollarit ainult seepärast , et ma riided seljast võtsin . Ükskõik , mida keegi selle kohta tagantjärele ütleb , on mul siiani hea tunne nii filmi kui oma töö pärast . See on midagi , mida ei saa minult võtta mitte keegi . " Oluliseks sammuks uues suunas on SSi jaoks sel nädalal esilinastuv draama " Kasiino " ( Casino ) , milles ta mängib võimuka kasiinojuhi ( Robert De Niro ) rahahimus abikaasat . Seda etteastet peeti ka Kuldgloobuse vääriliseks ning SS kuulis hulgaliselt kiidusõnu kriitikutelt , kes varem teda reeglina kividega loopisid . " Kui roll nõuab , et näitlejatar peab vaatajat erutama , on Sharon Stone'i palkamine praktiliselt kindel investeering , " arvab produtsent Steven Haft , kes meenutas SSi filmi " Viimane tants " ( The Last Dance ) , kus ta kehastab topeltmõrva eest surmamõistetut . Haft : " Kindlasti on enamusele vaatajatest üllatuseks , et see blond võrgutaja osutub tegelikult tõeliseks näitlejaks , kes oskab kõiki õigeid võtteid , kel on väga lai ampluaa , emotsionaalset sügavust ning kes võib purustada vaataja südame , selle asemel et teda lihtsalt erutada . " SSi sõbranna ja hingesugulane Faye Dunaway arvab , et Stone täiustab ennast näitlejana pidevalt . " Ta on tõsine , otse asja kallale asuv , julge , tugev , aga samas haavatav hing , kes püüab alati kehtivaid piire kaugemale nihutada . Oma põlvkonna näitlejate hulgas olin mina see , kes mängis riski piiril elavaid naisi . Sharon on minust praegu veel natuke maas , aga ta hakkab järjest rohkem tegema huvitavate naiste rolle . " James Woods on töötanud koos SSiga juba kahes filmis , action-pildis " Spetsialist " ja nüüd " Kasiinos " . Selle ajaga on tal jõudnud tekkida oma ettekujutus kõnealusest tüübist . " Niipea kui ta ekraanile jalutab , on ta fucking Movie Star ! Ja filmitäheks teeb ta kergelt haavatud ja endassetõmbunud olemus . Umbes <arv>% sellest moodustab terve eneseimetlus , <arv>% aga täiesti ebaterve nartsissism . See ebatervislik pool tekitab aga sinus soovi ta päästa ja voodisse viia . Suur osa meievahelistest pingetest tuleb sellest , et Sharon peab iga stseeni , milles kaasa teeb , endale võitma . " " Kasiino " lavastaja Martin Scorsese on Woodsiga enam-vähem nõus . " Ta vallutab iga kaadri , milles viibib ning objektiivil on temaga täiesti eriline suhe , nii et kui kaamera tema peal viibib , ei vaata publik ekraanil kedagi teist , sest temas on salapära ja tabamatust . Mõnedel seda on , teistel mitte . Mõnedel meie aja parimatel näitlejatel see puudub . Suurepärased näitlejad , aga midagi jääb justkui vajaka . Selles suhtes meenutab Sharon mulle Susan Haywardit , Joan Crawfordi ja Grace Kellyt : kõigis neis oli täpselt samasugust külgetõmmet . " Ka De Niro on oma partneriga rahul , kuigi ta ise olevat algselt pooldanud endise pornotähe Traci Lordsi kandidatuuri . " Ma teadsin , et ta saab hakkama , sest ta tahtis seda rolli väga ning tegi selle nimel tohutult tööd . Ta oli väga professionaalne ning alati valmis erinevaid variante proovima . Kohati oli see roll tema jaoks raske just füüsiliselt , kuid ka kaklusstseenide vahel saime me tublisti naerda . Isegi siis , kui ma teda mööda põrandat lohistama pidin . Ta oli väga arusaaja . " Sama ei saa ilmselt öelda produtsent James Robinson , kes tootis uusversiooni prantslaste thrillerist Les Diaboliques . Nimelt nõudis Robinson , et SS on kohustatud tegema ka ühe alastistseeni , mille peale viimane olevat ähvardanud , et annab mehe seksuaalse ahistamise eest kohtusse . Loomulikult jõudis kogu lugu ka ajakirjandusse , mis on SSi tegemistest alati tänuväärset materjali ammutanud . " Paljudel juhtudel on ajakirjanikel juba ette teada , mis loo nad kirjutavad ning minuga tulevad nad kohtuma ainult sel-leks , et oma kirjatükis leiduvaid üksikuid lünkasid täita . See teeb mind närviliseks , sest intervjuud andes ei tea ma kunagi , mis sellest lõpuks välja tuleb . Inimesed tahavad minuga seoses alati mingit draamat näha , aga mind ennast selline asi eriti ei huvita . Selline tants skandaalide ümber pole ilus , aga see on lahutamatu osa masinavärgist . Selle hinnaks on ruumipuudus , sest ükskõik kuhu sa lähed , ei jäeta sulle ruumi . See on imendunud su külge , aga samas ka vastupidi . Sest kui nad kirjutamise ära lõpetavad , saan ma aru , et nüüd on minuga ilmselt ühel pool . Räägitagu head , halba või midagi vahepealset , aga seni , kuni räägitakse , oled endiselt mängus sees . " Nagu produtsent Haft märkis , erineb SS paljudest kolleegidest selle poolest , et ta ei jäta oma karjääri teiste hooleks . " Ta on inimene , kes tahab hoida oma kontrolli all nii iseennast kui oma ümbrust . " Sel eesmärgil lõi ta mõne aasta eest kompanii " Chaos Productions " , mille töötajateks on eranditult naised . Ta on jõudnud sinna , millest ta alati unistanud on . Juba lapsepõlves , mis möödus Pennsylvania väikelinnas Meadville'is , teine käsitöölise neljast lapsest . Tema parim sõbranna Mimi Craven ( õuduslavastaja Wes Craveni endine abikaasa -L.L. ) ei imesta . " Sharoni jaoks ei saaks olla ühtegi teist kohta , ta pole kunagi isegi üheski tei-ses suunas vaadanud . Sest kui sa sel alal töötades tahaksid tegelikult tegutseda kuskil mujal , siis see ala hävitab su . " " Ma olen ellujääja . Mitte mingil juhul ohver . Ma olen üle elanud kõikvõimalikke põrgulikke kogemusi , ning need on mind ai-nult tugevamaks muutnud , mitte muserdanud . Sel hetkel kui sa alla annad , on kõik läbi . Ma arvan , et olen endiselt oma ametit alles õppimas ning see sobib väga hästi , sest ma loo-dan paari lähema aasta jooksul töötada veel koos lavastajatega , kes mind õpetada võiksid . Ning kui ma pole enam nii populaarne , hakkan töötama koos noorte uute tulijatega . " Oma kuulsuse kadumisse suhtub ta rahulikult . " Ma ütleks , et eksisteerib väga suur võimalus , et niimoodi juhtuda võib , kuigi samas oleksin väga õnnelik , kui see minust mööda läheks . Siiski olen veendunud , et mitte miski mind ümbritsev ei kesta igavesti . " Filmograafia <arv>. Stardust Memories ( <arv> ) <arv>. Deadly Blessing ( <arv> ) <arv>. Bolero ( <arv> ) <arv>. Irreconcilable Differences ( <arv> ) <arv>. King Solomon's Mines ( <arv> ) <arv>. Allan Quatermain and the Lost City of Gold ( <arv> ) <arv>. Police Academy : Citizens on Patrol ( <arv> ) <arv>. Cold Steel ( <arv> ) <arv>. Above the Law ehk Nico ( <arv> ) <arv>. Action Jackson ( <arv> ) <arv>. Tears in the Rain ( <arv> ) <arv> . Blood and Sand ( <arv> ) <arv>. Beyond the Stars ( <arv> ) <arv>. Total Recall ( <arv> ) <arv>. He Said , She Said ( <arv> ) <arv>. Scissors ( <arv> ) <arv>. Year of the Gun ( <arv> ) <arv>. Basic Instinct ( <arv> ) <arv>. Diary of a Hitman ( <arv> ) <arv>. Sliver ( <arv> ) <arv>. Last Action Hero ( <arv> , episood ) <arv>. Intersection ( <arv> ) <arv> . The Specialist ( <arv> ) <arv> . The Quick and the Dead ( <arv> ) <arv> . Casino ( <arv> ) - Kuldgloobus <arv> . Diabolique ( <arv> ) <arv> . Last Dance ( <arv> ) JAAN RUUS Suveõhtufilme K <arv>.<arv> kl <arv>.<arv> Yle <arv> " Batman " USA <arv>. <arv>' . <arv>. aastal mõtles <arv>aastane karikaturist Bob Kane välja uue kangelase : maskis ja kostüümis tõe ja õigluse eest võitleva nahkhiiremehe Batmani . Pärast sõda kolis eht-ameerikalik Batman leheveergudelt telerisse ja seejärel kinolinale . <arv>. aasta film kordab traditsioonilist tegevust . Oma vanemate tapmist lapsena pealt näinud miljonär ( Michael Keaton ) elab kaksikelu . Nahkhiirekostüümis maksab ta kätte kurjategijaile . Õigel ajal õiges kohas kurjategijaile kallale sööstev Batman on tema kättemaksupoolus . Kuid tal on vääriline vastane - lausa ürgkurjust kehastav Joker . Jack Nicholson mängib selle õela koomika meistriteoseks . Hea ja Kuri peavad teineteisega duelli fantastilises päikesevabas suurlinnas Gotham Citys ( kunstnikud ja dekoratsioonikunstnikud said Oscari ) . Rezhissöör Tim Burton i lavastus tuli välja suvel , kuid publik ei hoolinud ilusast ilmast . Hitt ! Võrrelge Nicholsoni ja Jim Carrey'd <arv>.a filmis Batman Forever . Võrdlus on Nicholsoni kasuks . P <arv>.<arv> kl <arv>.<arv> Yle <arv> " Kreeklane Zorbas " Zorba the Greek , USA/Kreeka <arv>. <arv>' . Noor kirjanik , inglane ( Alan Bates ) tuleb Kreeta saarele korraldama temale päranduseks jäävat söekaevandust . Ta kohtab rahvamees Zorbast ( Anthony Quinn ) ja palkab mehe endale abiliseks . Väljatulekul menutükk ja kolm Oscarit saanud film ( operaator Walter Lassally , kunstnik Vassilis Fotopoulos ja naiskõrvalosa mängija Lila Kedrova ) pole küll ajaproovile vastu pidanud ja Michael Cacoyannis e lavastus mõjub tänapäeval nagu turiste Kreekasse meelitav lugu . Kuid Zorbase elufilosoofia lohutab ka täna : elu võib olla valus , aga sellest hoolimata on ta ilus . Quinn mängib muidugi võimsalt . Filmi alusromaani , Nikos Kazantzakis e ( <arv>-<arv> ) " Alexis Zorba'st " saab lugeda ka eesti keeles .