kirjak	tea_dr8016.tasak.ela	HEILI ORAV See väitekiri oleks kindlasti jäänud kirjutamata , kui poleks olnud mõistmist , julgustust ja toetust minu tööle . Sügavaim tänu Haldur Õimule , Urmas Sutropile , Ene Vainikule , Hille Pajupuule , Riina Kasterpalule , Urve Talvikule , Kadri Viderile ja kõigile <arv> eestlasele , kes nõustusid minuga inimese iseloomust rääkima . Ma hindan kõrgelt teie lahkust . Töö kirjutamisel sain materiaalset toetust : ETF grantidelt nr <arv> , <arv> , Ülemaailmselt Eesti Kesknõukogult , Alfred Kordelini Fondilt , Eesti üliõpilaste toetusfondilt USA-s , Helga ja Helmut Einpaulide mälestusfondilt , Informaatika ja Arvutilingvistika üliõpilaste toetusfondilt . Tänan ! Minu eriline tänu kuulub mu tütrele , elukaaslasele ning kõigile sugulastele ja headele sõpradele . Suur-suur aitäh ! Tartus , <arv>. juuni <arv>  Inimese käitumine on olemuslikult variatiivne , kuid selles on leitavad suhteliselt püsivad süstemaatilised mustrid . Käitumismustrite korduvusest saadakse teadlikuks omavahelises tegevuses , mida keeleliste vahenditega üksteisele peegeldatakse . Ilma keeleta oleks käitumismustrite korduvus küll olemas , kuid inimesed ei suudaks neis teadlikult orienteeruda , neil oleks vaja täpsustusi , lünkade täitmist seal ja siis , kui vahetumal kombel , tajude kaudu vajalikku informatsiooni ei saa . Sõnavara , mida inimesed üksteise tegevuse kirjeldamiseks kasutavad , on " peegelpilt " inimkäitumise mustritest . Lisaks antakse keelelise märgistusega edasi ka olulised ning vajalikud viidad mingi inimgrupi väärtushinnangute kaardil . Inimene võib näiteks ( korduvalt ) aus olla ning vastavate tegudega seda näidata , kuid ilma keelelise nimetamiseta ja äramärkimiseta pole sel ühiskonna jaoks mingit fikseeritud ja püsivat väärtust . Minu väitekirja eesmärk on analüüsida eestlaste ( eesti keeles kõnelejate ja eesti keeles mõtlejate ) arusaamu , mis puudutavad inimese iseloomu ja iseloomujooni nii , nagu see avaldub eestlaste aktualiseeruvas sõnavaras . Kontrollin väidet , et eesti keele osana on iseloomuomaduste valdkond kollektiivselt teadvustatud , mida iga keelekasutaja oskab ( keeleliselt ) eristada ja selle kohta näiteid tuua , ehkki igapäevases kõnepruugis ei mõelda sellele , kui palju ja milliseid keelelisi vahendeid on eesti keeles olemas edastamaks infot kaasinimeste käitumisviiside kohta . Väitekirja lähtekohaks on lingvistika pärusmaa - sõnad ja väljendid . Keelelisi tunnusjooni töös käsitlen alates sõnaliigi problemaatikast , tähendustest ja tähendussuhetest kuni tähendusrühmadeni ja nende aluseks olevate naiivteooriateni välja , s.o selleni , kuidas inimesed iseloomu valdkonda liigendavad ja mõistavad . Ülesande täitmiseks tuli valida teatud teoreetilised lähtealused ja meetodid , mis võimaldaks esitada keelematerjali piisava põhjalikkusega eelkõige kontseptuaalsel tasandil . Sellest johtuvalt on käesolevas uurimuses ühendatud omavahel mitmed erinevad teooriad - freimisemantikast naiivteooriani . Freimisemantilise esitusega fikseerin põhilised ideed , mis puudutavad isiksuseomaduste alusstsenaariumi esitust ja need on aluseks iseloomumudeli naiivteoreetilistele järeldustele . Kuna keele semantilises organisatsioonis kajastub seda kõnelevatele inimestele omane maailma tunnetamise ning mõtestamise viis , siis keelematerjali põhjal tehtavad naiivteoreetilised üldistused osutavad eesti inimese ja tema iseloomu olulisematele aspektidele . Kognitiivses lähenemises keelele on üldtuntud probleem , et on raske tõmmata piiri lingvistilise lähenemise ja teiste lähenemiste vahele . Ka käesoleva töö teoreetiline alus on vältimatult interdistsiplinaarne , kuna sama problemaatikaga on tegelenud nt psühholoogid , antropoloogid . Kuivõrd psühholoogid jt on sama keelematerjali ( iseloomujooni tähistavat sõnavara ) oma meetoditega uurinud , siis oli mõeldamatu see teoreetilisest käsitlusest välja jätta . Väitekiri koosneb neljast suuremast osast , mis on omakorda liigendatud väiksemateks peatükkideks . Avapeatükis tuleb juttu , kuidas isiksuseomadusi defineerida nii psühholoogia kui lingvistika arusaamistest lähtuvalt . Esitan ülevaate töö teoreetilistest alustest ning isiksuseomadusi käsitletavatest uurimustest psühholoogias ja lingvistikas . Teise osa moodustab ülevaade aktuaalsest , praeguses Eestis käibel olevast isiksuseomaduste sõnavarast ning tutvustus sõnavara kogumisprotsessist . Väitekirja kolmandas osas ( ptk <arv>-<arv> ) analüüsin ( freimi ) semantiliselt eestikeelset iseloomusõnavara , toetudes konkreetsele materjalile . Neljandas osas ( ptk <arv>-<arv> ) tuleb juttu tulemustest , probleemidest ja üldistustest , mida selle sõnavara uurimine kaasa tõi . Esimene ülesanne uurimistöös on teoreetiline - piiritleda valdkond , mida uuritakse . See tähendab isiksuse ja isiksuseomaduste defineerimist , kus tuleb teha praktilisi otsuseid keeleainese kohta , mida klassifitseerima hakatakse . Teine samm on määratleda operatsioonilised reeglid , mis aitavad keelematerjali tuvastada ning koguda . Järgnev peatükk püüab täita esimest ülesannet . Tulenevalt väitekirja uurimisobjektist - isiksuseomaduste keelelised väljendused - defineerin esmalt , kuidas käsitlen väitekirjas isiksuseomaduste mõistet ja olulisemaid lingvistilisi termineid , mis on vajalikud inimomaduste analüüsiks . Teisena annan ülevaate , mida mõeldakse isiksuseomaduste all psühholoogia seisukohalt ning keele seisukohalt . <arv> . <arv>. Põhimõisted Isiksuseomadused ( personal traits ) laiemas mõttes on kõik inimest kirjeldavad omadused : iseloomujooned , välimus , oskused , intellekt jne. Kitsamas mõttes kuuluvad isiksuseomaduste ( character terms/traits ) alla ainult inimese iseloomuomadused , iseloomujooned . Siinse töö käsitlusobjektiks on isiksuseomadused kitsamas tähenduses ning sünonüümsetena tuleb mõista isiksuseomadusi , loomuomadusi , iseloomuomadusi ja iseloomujooni . Isiksuseomaduste sõnavara moodustavad kõikvõimalikud leksikaalsed üksused ( sõnad , sõnaühendid , püsiväljendid ) , mille tähendused viitavad inimese " sisemistele " omadustele . Keelekasutaja teadvuses kujunenud mõistel ( concept ) on oma sisu , millele lingvistilises semantikas vastab kindel kontseptuaalne tähendus ( meaning , sense ) . Teiselt poolt on mõiste mõistmisprotsessi lüli , kontseptualisatsioon ja seotud kognitiivsete protsessidega ajus <arv>. Mõisteid saab inimene edasi anda tavaliselt keele vahendusel samatähenduslike ehk sünonüümsete sõnadega ( laiendatult : leksikaalsete üksustega ) või seletuses mingil muul viisil semantiliselt ( s.o. tähenduslikult ) seotud sõnade kaudu . Mõiste , mida saab väljendada üldtuntud sõnaga või pikema kinnistunud leksikaalse üksusega , on keeles leksikaliseerunud ; mõiste , millest keelekasutaja pikema seletuseta aru saada ei suuda , on tema teadvuses leksikaliseerumata ( Vider jt <arv> ) . Ühtse tähendusvälja ehk semantilise välja moodustab seotud tähenduste võrgustik ning selle välja sees võivad eksisteerida omakorda spetsiifilisemad tähendusväljad . Nagu allpool näha , koosneb eestlaste isiksuseomaduste semantiline väli erinevatest mõisterühmadest . Mõisterühmi käsitlen siinses uurimuses kui tähenduslikult seotud sõnakogumeid , mille kaudu avalduvad eesti keele semantilise ruumi isiksuseomaduste dimensioonid . Dimensioonid kirjeldavad isiksuse semantilist ruumi hüpoteetiliselt , mida uurija abstraheerib mõisterühmade semantilise analüüsi põhjal . <arv> . <arv>. <arv>. Isiksuseomadused psühholoogias Isiksuseomadused teaduse objektina kuuluvad tavapäraselt psühholoogia pärusmaale . Täielik arusaamine , mida psühholoogist uurija mõtleb termini isiksus all , tuleneb esmajoones tema teooria tundmisest , seega jätab teoreetiline psühholoogia endale õiguse anda küsimusele " Mis on isiksus ja isiksuseomadused ? " olenevalt uurijast ja koolkonnast mitu vastust ( nt Freud'i isiksuseteooria ( Freud <arv> ) ; heuristiline realism ( vt Konstabel <arv> ) jne ) . Ehkki vaidlused , mõistete täpsustamine ja ümberdefineerimine kuuluvad lahutamatu osana teadusliku mõtte arenemise juurde , näitab teooriate paljusus seda , et pole kinnistunud kõikehõlmavat ja kõikeseletavat teooriat isiksuse käsitlemiseks . Tavakõnes mõistetakse isiksuse all iseloomu või karakterit , sest ei ole kujuteldav , et mõni inimene oleks üldse ilma iseloomuta ja iseloomujoonteta . Isiksus on inimesele iseloomulike omaduste kogum , mis teeb ta teistest erinevaks ja silmapaistvaks ( Allik <arv> : <arv> ) . Psühholoogia osa , mis tegeleb peamiselt isiksuseomadustega , nimetatakse omadustepsühholoogiaks või joonepsühholoogiaks ( trait psychology ) . Uurimisobjektiks on isiksuse erinevused , mis eristavad sama populatsiooni liikmeid üksteisest ( Konstabel <arv> : <arv> ) . Joonepsühholoogia keskseks terminiks inglise keeles on 'trait' , mille eestikeelset vastet 'omadus' või 'iseloomujoon' peetakse liiga üldiseks ning ebatäpseks . Jüri Allik pakub tõlkevasteks uue termini : 'seadumus'<arv> - inimese suhteliselt püsiv kalduvus ( dispositsioon ) sarnastes olukordades kindlal viisil mõelda , tunda ja käituda ( Allik <arv> : <arv> ) . Esitatud definitsiooniga nõustub enamus Eesti isiksuseuurijatest ja seda võib lugeda tänapäeva psühholoogia baasmõisteks . Isiksuseomadused ei pruugi olla vahetult jälgitavad , ehkki nende olemasolu saab inimese teatud käitumismustritest järeldada . Inimkäitumisest iseloomu väljalugemine pole lihtsate ülesannete vallast , sest paljusid käitumismalle ja tegevusviise kujundavad omandatud harjumused , sotsiaalsed konventsioonid ja tegutsemisrutiin märksa rohkem kui kaasasündinud iseloomuomadused . Samuti avaldub iseloom ka iseloomulikes kohastumustes ( Kallasmaa <arv> ) - inimese harjumustes , hoiakutes , oskustes , püüdlustes , suhetes ja minakontseptsioonis . Mitmed iseloomuomadused väljenduvad vastavalt inimese soole , vanusele , haridusele , temperamenditüübile ja tegevusalale erineval moel . Eelnev osutab , et inimkäitumise ja selle omaduslike mustrite ehk iseloomujoonte uurimine on komplitseeritud ning raske ülesanne , kuna arvestama peab väga paljude faktoritega . Ehkki psühholoogid püüavad eristada eksplitsiitselt mõisteid seadumus , iseloom ning isiksuseomadused ( vt Konstabel <arv> ) , segadused nende eristustes kestavad . Selguse saavutamiseni aga mööndakse , et iseloomujoonena võib käsitada laiemas plaanis mis tahes selgelt esile tulevat ja käitumises avalduvat isiksuse omadust ( vt Kidron <arv> ) . Viimane väide ühtib ka käesoleva lingvistilise iseloomuga uurimuse peamise arusaamaga isiksuseomaduste mõistest . <arv> . <arv>. <arv>. Isiksuseomadused keele seisukohalt On levinud arusaam , et kindlapiirilise iseloomu omamises on midagi märkimisväärset . Näiteks võib kuulda kellegi kohta öeldut : " Ta on iseloomuga inimene " või " Ise alles kolmeaastane , aga juba iseloomuga ! " . Seega osutab keelekasutus , et " iseloom " on midagi , millega peab arvestama , olgu siis positiivses või negatiivses mõttes . Teadmised inimkäitumismustritest ehk iseloomujoontest on inimestel olemas koos keelega . Seda tõendab iseloomujooni tähistavate sõnade suur hulk keeles ja asjaolu , et inimesed oskavad neid kasutada nagu kõiki teisigi sõnu keeles ning otsustada , kas mingi kasutus on keeleliselt ( sisuliselt ) korrektne või mitte . Seos isiku , teiseks iseloomu/meelelaadi ja lõpuks ( omadus ) sõnade või muude leksikaalsete üksuste vahel , mis väljendavad vastavate parameetrite väärtusi , on vaadeldav alljärgneva kolmnurgana ( vt joonis <arv> ) : Joonis <arv>. Seos isiku , iseloomu ning iseloomu väärtuste vahel ( Õim <arv> ) .  Keeleliste väljendustega seotakse omavahel keeleväline - inimene , kes saab eksisteerida ka ilma keeleta - ning teiselt poolt keel kui struktuur ( grammatika , semantika ) . Edasi pakub huvi , kas ja kuidas peegeldub keelekasutuses erinevus inimese omaduste ja kõikvõimalike muude nähtuste vahel . Näiteks kas keel teeb selget vahet iseloomu ( joone ) kui inimese psüühika püsiva omaduse ning muutuva psüühilise seisundi või meeleolu vahel ? Kas keelekasutuses eristuvad iseloomujooned ja muud püsiomadused ? Vaatlen vaid mõningaid võmalusi , sest see pole antud töö jaoks keskne probleem . Ühe võimalusena saab katsetada erinevaid süntaktilis-grammatilisi teste , kus NP tähistab nimisõnafraasi ja AdjP omadussõnafraasi . Näiteks võib kontrolliks kasutada raamkonstruktsiooni : NP olema+OLEVIK AdjP/NP Kriteeriumiks on see , et iseloomu puhul saab olla verb vaid olevikus ( " üldaeg " ) . Kui verb on minevikus , on tegu seisundiga : Ta on hajameelne vs Ta oli hajameelne . Ta on emotsionaalne vs Ta oli emotsionaalne . Eriti ilmekas on iseloomust rääkides võimalus teha adjektiivsest predikatiivifraasist ( AdjP ) nimisõnafraas ( NP ) , lisades põhisõnaks inimene ( mees , naine , ... ) : Ta on aus - &gt; Ta on aus inimene/mees/naine/ ... Predikatiiviks võib olla ka NP , kus peasõnaks on inimene ( mees , naine , ... ) , mille juurde kuulub kõrvallause ja mis sisuliselt esitab iseloomusõna definitsiooni : Ta on inimene , kes räägib alati tõtt . Kui sellises nimisõnafaasiga lauses panna verb minevikku ( oli ) , tähendab see , et antud inimest " ei ole enam " ja iseloomustatakse surnud inimest . Sellise testi puhul on peamiseks probleemiks , et sekka võivad sattuda ka omadused , millel pole iseloomuga vahetut seost . Esiteks omadused , mis kuuluvad inimese välimuse juurde : Ta on paks inimene . Ta on punapäine <arv>. Teiseks , mis on siinse töö jaoks eriti oluline - erinevalt seisundite määratlusest ei eristu iseloomujoontest inimese muud püsiomadused ( oskused , teadmised , harjumused , väärtused jm ) . Näiteks ei kajastu keelekasutuses erinevused järgmistel juhtudel : Ta on rumal inimene . *Ta on rumala iseloomuga . Ta on laululembeline naine . *Ta on laululembelise iseloomuga . Ta on professionaalne töötaja . *Ta on professionaalse iseloomuga . Keegi ei väida , et tavainimene selliseid teste teeb , kuid testide võimalikkus osutab lingvistile , kas iseloomu kategooria on nö objektiivselt keeleteadvuses olemas . Eelnevad testid näitasid , et keel - aga tegelikult muidugi keele kasutaja , kes hindab konstruktsioonide kasutatavust ja mõttekust - teeb vahet iseloomu kui olemuslikult inimese juurde kuuluva atribuudi ja muude psüühiliste atribuutide , näiteks ajutiste seisundite , meeleolude jm vahel . Siiski jätab keelekogukond eristamata iseloomuomadused ja teised inimese oskustele , teadmistele , harjumustele vm viitavad püsiomadused . <arv> . <arv>. <arv>. Hinnangulisus Seymour Rosenberg'i jt järgi on iseloomujooni tähistavad väljendid mitmekülgsed moodused inimeste hindamiseks ( Rosenberg , Kim <arv> ) . Tõepoolest , isiksuseomadusi tähistavat sõnavara keelesüsteemi osana võiks tinglikult nimetada ka hinnanguleksika osaks , sest alati , kui iseloomustame kedagi , on tegemist individuaalse hinnanguga . Hinnang on üks võimalikke suhteid maailma tunnetava subjekti ja objektiivse reaalsuse vahel . Hinnangute eesmärk on edasi anda keelekasutaja enda hinnanguline maailmataju , mida ta realiseerib nii objektiivselt kui subjektiivselt . Objektiivselt annab inimene informatsiooni , subjektiivselt aga lisab infole oma suhtumise , millega võib taotleda omapoolset mõju kuulajale . Keelekasutaja käsitab hinnangulisust loomuliku ja haakuva osana üldisest eluprotsessist , kus hinnangulisus on omane mitte ainult isiksuseomadustele , vaid laiemale nähtuste ringile - näiteks emotsioonidele ( Vainik <arv>a ) . Käsitledes hinnangut semantilise mõistena , mõtleb Elena Volf selle all keeleväljendite tähenduste väärtuselist aspekti , mida võib esitada valemina SrO , kus S on hinnangu subjekt , kelle vaatepunktist hinnang antakse ; O on hinnangu objekt , mille suhtes hinnangut avaldatakse ning r on hinnangupredikaat väärtusega 'hea/paha' ( <arv> : <arv> ) . Selline üldine hinnangustruktuur kehtib eelkõige subjekti hinnangu puhul . Hinnangustruktuuri juurde kuulub veel : · hinnangu aspekt , st millisest objekti omadusest hindamisel lähtutakse ja · hinnanguskaala , so 'norm' ja hinnangustereotüübid . Isiksuseomadused hindamisatribuudina on väga sõltuvad eelkõige viimastest - normidest , sest hinnanguga ei määrata omaduse hulka objektil täpselt , vaid umbes , näidates , kas seda on rohkem või vähem kui 'norm' ette näeb . Norm osutab seda kohta hinnanguskaalal , mida peetakse tüüpiliseks ( või keskmiseks <arv> ja ses mõttes neutraalseks ) ning millega hinnatavat objekti võrreldakse ( vt <arv> ) . Ka Robert Dixon , kelle uurimused hõlmasid omadussõnade semantilisi klasse , pööras sellistele sotsiaalsetele normidele tähelepanu öeldes , et inimest kirjeldavad omadussõnad on suhestatud teatud sotsiaalsete normidega , mitte omavahel ( Dixon <arv> : <arv> ) . Hinnangu mõõdupuuks olev sotsiaalne norm on käitumiseeskiri , millega mõjutatakse inimese tahtelist käitumist soovitud tulemuse saavutamiseks ( üldise määratluse järgi mõeldakse normi all juhist või reeglit ) . Sotsiaalne norm tähendab ka sotsiaalset kohustust - inimene peab käituma teatud viisil ehk vähemalt on ootuspärane , et ta käitub normis sätestatud viisil . Sellised normid pole kehtestatud mingi kindla inimeste grupi poolt , vaid on kujunenud aja jooksul ja kehtivad " vaikimisi " ning " kokkuleppeliselt " . Tavapäraselt püüavad selliste " reeglite " järgi käituda ühte rahvusesse , ühiskonda vm rühma kuuluvad inimesed . Ene Vainik võtab keelelise hinnangu andmise viisid kokku järgmiselt ( Vainik <arv> ) <arv> : <arv>. hinnangu andmine omadussõna abil , nt agressiivne , kade , rõõmsameelne <arv>. hinnangu andmine hinnangulise nimisõnaga , nt tölpa , beibe , joodik <arv>. asesõna kasutamine , nt niisugune , mõni , see . Asesõna funktsioneerib selles rollis ainult konkreetses hinnangusituatsioonis . <arv>. hinnangu andmine võrdlusega , nt Sa oled aeglane nagu tigu ! <arv>. metafoorsed hinnangud , nt Ta tahab olla igas pulmas pruut ja igal matusel surnu . <arv>. stereotüüpsed , kivinenud hinnanguvormelid , nt Vaga vesi , sügav põhi . <arv>. hinnangu väljendamine kaudselt , küsiva või käskiva lausega , nt Öeldi , et su käitumine jättis soovida . Lisaks isiksuseomadusi tähistavatele sõnadele pakub keelesüsteem hinnangu väljendamiseks vahendeid ka mitmel muul tasandil - intonatsioonist iseäralike lauseehitusteni välja , rääkimata mittekeelelistest vahenditest ( näogrimassid vm kehailmingud ) . Hinnangulisus inimsuhtluses tundub olevat nii sügav ja hävitamatu , et mingi protsess ei suuda hinnanguvaba süsteemi luua ( D'Andrade <arv> : <arv> ) . Sama kehtib kõige isikliku ja subjektiivse kohta . Näiteks ei saa kunagi kindel olla , et kaks inimest tajuvad punast värvi või suhkru maitset ühtemoodi , ammugi siis hinnates inimese loomuomadusi . Lahkarvamused või möödarääkimised on küll üsna tavalised , kuid siiski mitte nii drastilised . Tavaliselt on hinnangumõisted , millega iseloomustamisprotsessis opereeritakse , ühes kultuuris arusaadavad ühtemoodi enamuse poolt . <arv> ) Minu väitekiri on keskendunud ainult kahele esimestest hindamismoodustest , muud viisid ( nt metaoorid ) leiavad vaid äramärkimist . <arv> ) Näited olen leidnud osaliselt siinses töös käsitletava sõnavara hulgast . <arv> . <arv>. Töö teoreetilised alused Teoreetilised uurimused sõnadest , tähendustest , mõistetest ja nende omavahelistest seostest on välja kasvanud praktilistest vajadustest . Üks praktilisi vajadusi on näiteks leida põhimõtted , millise struktuuri ning infoga koostada ( arvuti ) sõnastikke . Püütakse leida mooduseid , kuidas defineerida sõnu vm leksikaalseid üksusi sõnastikes nii , et sõnaseletustes peegelduksid inimesele vajalikud maailmateadmised sõna tegelike kasutustingimuste kohta . Paslik on siinkohal ära tuua Charles Fillmore'i tsiteerituim näide keeles peituva maailmateadmise kohta . Nimelt osutas ta , et tavapärased sõnastikud analüüsivad sõna 'vanapoiss' ebaadekvaatselt ( Fillmore <arv> ) , sest osa inimeste teadmistest vanapoisi kohta on sõnaraamatu-tüüpi ( 'mitte abielus täiskasvanud mees' ) ja osa maailma- ning kultuuriteadmised abielust ja vallalisusest ( teadmine , et nt munka ei saa vanapoisiks nimetada ) . Kriitika , sarnane antropoloogide arvamusega ( nt Holland , Quinn <arv> ) , käib selle kohta , et sõnaraamatute seletustest jääb välja väga suur osa infost , mida kõneleja peab teadma selleks , et üht sõna kõnes kasutada . Loomuliku keele töötluses ( Natural Language Processing ) põrgatakse samuti kokku probleemidega , et lisaks lingvistilistele teadmistele antakse keele kaudu edasi ka muid teadmisi . Viimasele viitab ka Juri Apresjan : " ... suur osa maailmapildist on peidetud leksikaalsetesse tähendustesse " ( Apresjan <arv> : <arv> ) . Vaidlused defineerimisküsimuste üle on toonud endaga kaasa mitmete keeleteooriate tekke ( sh freimisemantika , lähemalt ptk <arv>. <arv>. <arv>. ) , mis püüavad endas ühendada kontseptuaalset , leksikaal-semantilist ja leksikograafilist dimensiooni ( Orav <arv> ) , kuid mis oma arengus pole veel väga kindlate tulemusteni jõudnud . Käesolev uurimus püüab näidata iseloomu puudutavate keelendite varal neid viise , mismoodi ühe valdkonna empiirilist materjali saab esitada piisavalt põhjalikult eelkõige kontseptuaalsel tasandil . Järgnevalt peatun teooriatel , mis ühendatult peaksid aitama siinse väitekirja eesmärki saavutada . <arv> . <arv>. <arv>. Semantiliste väljade teooria Üks kaasaegseid uurimissuundi lingvistikas on töötamine semantiliselt koherentsete valdkondadega , klassikalises terminoloogias semantiliste väljadega , sest semantiliselt ei kata keel - mõeldud eelkõige sõnavara - maailma ühtlaselt . Sõnad koonduvad teatud teemade ümber , kattes ühtesid alasid tihedamini kui teisi ( Õim <arv> : <arv> ) . Leksikaal-semantiline väli on mõisteline ( conceptual ) struktuur ja selle alla kuuluvad grammatilistest tunnustest ( nt sõnaliik ) sõltumatud tähendused . Välja teooria järgi on sõna tähendust võimalik ennustada tema naabruses olevate sõnade järgi , st sõnad , mis assotsieeruvad omavahel mitmel erineval moel , kuuluvad samasse semantilisse välja ( Croft , Cruse <arv> : <arv> ) . Ka iseloomusõnad moodustavad ühe semantilise välja keeles . Semantiliste väljade teoorial on pikk ajalugu . Selle aluseks olevaid ideid esitas juba Wilhelm von Humboldt ( <arv>-<arv> ) . Hiljem arendasid seda edasi ja muutsid käsitluse süstemaatiliseks mitmed teised keeleteadlased , nt Lyons ( <arv> ) , Lehrer , Kittay jt ( täpsemalt teooria arengust vt Lehrer , Kittay <arv> ) . Konkreetsete semantiliste väljade uurijaid on väga palju , näiteks värvide universaalset sõnavara on uurinud Brent Berlin ja Paul Kay ( <arv> ) , ruumiga seonduvaid omadussõnu rootsi keeles Anna Vogel ( <arv> ) , hollandi direktiivverbe Jef Verschuren ( <arv> ) jne , rääkimata uurimustest eesti keele kohta : Urmas Sutrop lõhna- , maitse- ja värvinimetustest ( <arv> , <arv> , <arv>a ) , Heili Orav direktiivverbidest ( <arv> ) , Ene Vainik emotsioonisõnavarast ( <arv> , <arv> ) jne. Ühe semantilise välja uurimine on oluline mitmel põhjusel : a. Semantilise välja liigenduses kajastub vastava kultuuri arusaam selle maailmafragmendi ehitusest ja selles toimivatest seaduspärasustest , mida väli katab ( Õim <arv> : <arv> ) . b . Semantilise välja uurimine osutab sellele , kuidas semantiline uurimus on tugevalt mõjutatud teistest inimteaduse ( psühholoogia , antropoloogia , sotsioloogia jne ) distsipliinidest . c . Semantilise välja analüüs aitab kontrollida kõige paremini mingi teooria kehtivust , sh toob välja kõige kiiremini semantika teoreetilise ja metodoloogilise konflikti juhul , kui see esineb . Kui uuritav tähendusväli on määratletud , tuleb leida sobivaim teooria , mis aitab ühte semantilisse välja kuuluvaid keelendeid kontseptuaalselt käsitleda . Selleks valisin freimisemantika , millel järgnevalt peatun . <arv> . <arv>. <arv>. Freimisemantika Alternatiivi otsimisega kehtivatele sõnastiku sõnaseletuste traditsioonidele tegeleti ja tegeletakse siiani nii kognitiivses psühholoogias , tehisintellektis kui lingvistikas . <arv>-ndatel aastatel tuli mitu uurijat välja üsna sarnaste lahendustega , millele igaüks andis erineva nimetuse : freim , skeem , skript , pseudotekst , kognitiivne mudel , stseen jne ( Fillmore <arv> : <arv> ) . Lingvistikas on tuntuks saanud Charles Fillmore'i pakutud freim . Freim on struktuuriskeem , mis fikseerib teatud üldise situatsiooni , tuues esile selle komponendid ja nendevahelised ( rolli ) seosed ( Fillmore , Atkins <arv> ) . Mõistet esitatakse tingimuste loendina , mis peavad olema täidetud , et omaduse/asja/ situatsiooni nimetamine teatud sõnaga oleks vastuvõetav <arv>. Põhiidee on selles , et freim kui semantiline struktuur on kontseptuaalne struktuur , mis ühendab enamasti tervet hulka sõnu ja millel on ühine alussituatsioon , alusstruktuur vms. Konkreetsed sõnad , mis esitavad sama situatsiooni erinevatest vaatenurkadest , on sageli üpris juhuslikud , ebapüsivad ja individuaalselt mitmetimõistetavad , samal ajal kui vastav " tüüpsituatsioon " ( freim ) on hoopis universaalsem ja püsivam . Semantilised freimid on situatsioonitüüpide ( nt söömine , riskimine , ost-müük , uurimine jne ) skemaatilised esitused koos hulga osaliste ja teiste kontseptuaalsete rollidega , mida nähakse selliste situatsioonide komponentidena <arv>. Seega on freimisemantikale omane eelkõige idee , et tähendusstruktuur tuleb jagada osadeks ja neid osasid on võimalik süsteemselt esitada . Freimi mõiste toodi keeleteadusse teatud kindlas ideoloogilises kontekstis : freimides nähti eelõige vahendeid , mille abil puhtkeelelisi teadmisi saaks siduda relevantsete mittekeeleliste argiteadmistega - maailmateadmistega . Fillmore nimetab oma freimisemantika mudelit arusaamise semantiliseks mudeliks , mis vastandub tavapärasele semantika analüüsile , sest viimases pööratakse tähelepanu kas väite kehtivuse tõesusele ( truth-conditional semantics ) või kitsalt semantilistele suhetele nagu sünonüümia , antonüümia jm ( Fillmore <arv> : <arv> ) . Freimiteooria tekkimiseks andsid tõukejõu prototüüpidealased uuringud . Prototüüp on see kujutelm , üldistatud teadmine objektist , mis kõigepealt aktualiseerub , kui vastavat eset või olendit nimetatakse ( Rosch <arv> ) . Tegelikkuses ei ole ka prototüüp mingi täiesti konkreetne " pilt " vastavast objektist või nähtusest , vaid teatud oluliste tunnuste kogum , skeem , millega objekte võrreldakse ning otsustatakse nende prototüüpsuse üle . Näiteks situatsioon , kus kohtutakse tundmatu loomaga ja liigitatakse see koeraks . Prototüüpse vaate järgi kasutatakse uue looma liigitamisel teadmisi koerte kohta üldiselt . Täpsemalt toimub see nii , et teadmised antud valdkonnast koosnevad teatud keskmistest koerale iseloomulikest joontest , mis on kokku pandud paljudest minevikus nähtud koertest . Kognitiivpsühholoogide <arv>ndatel aastatel loodud ja tänapäeval üldkeele semantikas hästi tuntud prototüübiteooria oli ja on siiani suhteliselt edukas mõistete kirjeldamisel . See on palju mugavam kui ideaalselt täpse piiritletuse taotlemine ( Tavast <arv> ) , sest prototüübi teooria järgi tuuakse välja ainult olulised ning üldised tunnused . Võrdluseks võib tuua klassikalise vaate , mille kohaselt enamus kategooriaid defineeritakse kõikide elementide omaduste üleslugemisega ( vt Rosch <arv> ) . Seega on prototüüp teadmisstruktuurina väga lähedane freimi ideele , kuigi freime kasutatakse teadmiste kirjeldamisel hoopis laiemalt kui ainult prototüüpmõistete esitamiseks . On mõisted , koguni kontseptsioonide perekonnad , mis jagavad teatud ühisjooni , kuid erinevad samas oluliselt teiste tunnuste osas ( Õim , Saluveer <arv> , <arv> ) ja freimi ( de ) s peavad kõik tunnused kajastuma . Freimina võib kirjeldada kui tahes üldist ja kui tahes spetsiifilist mõistet , freimi abil võib esitada tervet tegevuste või sündmuste järjendit , kui inimeste mälus sellele eeldatavasti vastab mingi üldistatud skeem . Freimid võivad sisaldada ka entsüklopeedilist infot , eeldades , et need teadmised on vajalikud mingist mõistest või sõna tähendusest arusaamiseks . Kuivõrd freimide esitamiseks on selle mõiste kasutuselevõtust alates pakutud välja ka mitmesuguseid vormilisi struktuure , siis on teoreetilised ning praktikas kasutatavad vormiliste esitusviiside mõisted lingvistilises semantikas kokku sulanud ( vt nt sellele temaatikale pühendatud ajakirja Quaderni di Semantica erinumbrit ( <arv> ) , eriti Fillmore <arv> ; Õim , Saluveer <arv> ; lisaks Fillmore <arv> ) . Freimi mõistet kasutatakse väga laialdaselt ja tõlgendatakse väga vabalt . Võib väita , et kuigi freimisemantilise analüüsi põhiideed on pärit <arv>ndatest aastatest ( vt Fillmore <arv> ) , pole freime sõnatähenduste analüüsimiseks laialdaselt kasutusele võetud - uurimusi selle kirjeldusmeetodi efektiivsusest ja parimast esitusformaadist alles tehakse . Vajadus freime sõnatähenduste kirjeldusmeetodina kasutada on suur , eelkõige nt arvutisõnastikes , mille üheks otstarbeks on nende kasutatavus keele arvutitöötluses . Freime kasutatakse edukalt näiteks FrameNet'i projektis <arv> , kus ainult valitud sõnadele on püütud teha põhjalikku freimisemantilist analüüsi , ülejäänute puhul on leitud erinevatest korpustest algseks analüüsiks vajalikud freimielemendid . Ka eesti keeleteaduses pole freimisemantikal põhinevaid uurimusi palju , on ainult üksikud katsed ja seega pole üldaktsepteeritavat ( formaalset ) esitusviisi . Nii on eesti keeles direktiivverbide uurimises ( Orav <arv> ) kasutatud eeskujuna DELIS'e projekti freimistruktuuri <arv> , mis annab aimu , milline võiks olla freimi struktuur sõnastikus <arv> : Lemma : " " Roll FEG Funktsioon Fraasitüüp Lisainfo : " " [ ] [ ] [ ] Selles on esitatud tunnuste struktuuri komplekt , mille põhitasandid on lemma , freimielementide grupp ( FEG ) ja situatsiooni klassifikatsioon ( lisainfo ) . Freimielementide grupp on kirjeldatud kui atribuutide-väärtuste struktuuride loend , iga selline struktuur kirjeldab freimielementi ja sisaldab ( semantilise ) rolli , ( grammatilise ) funktsiooni ja süntaktilise kategooria ( fraasitüüp ) atribuuti ning nende väärtusi . Freimidest edasi üldisema mudeli poole saab liikuda vastavaid naiivteooria lahendusi appi võttes . Freimide sarnasus naiivteooriatega ( vt ptk <arv>. <arv>. <arv>. ) seisneb selles , et mõlema puhul püütakse esitada lihtsustatud maailma , milles prototüüpilised sündmused avalduvad , ja neid vastavalt teooriale ka esitada . <arv> . <arv>. <arv>. Naiivteooria Viimastel aastatel on keeleteaduses ja sellega piirnevates teadustes ( psühholingvistika , antropoloogia ) võrdlemisi palju uuritud keeles peituvaid kultuurimudeleid , kasutades lähtematerjalina keele andmeid , eelkõige sõnavara ja selle semantikat . Edward Sapir ja Benjamin Whorf on mõlemad öelnud , et keel oma kultuurilises ja sotsiaalses kontekstis väljakujunenud , kuid indiviidile justkui " etteantud " kategooriatega määrab paljuski selle viisi , kuidas me mõtleme ja maailmast aru saame ( Sapir <arv> ; Whorf <arv> ) . Seega loomulik keel mõjutab ja kujundab maailmast arusaamist ning tõlgendamist ehk lihtsamalt öeldes - meel kujundab keelt ja keel kujundab meelt nii üksikisiku kui ühte keelt rääkiva kollektiivi tasandil . Küsimus , kuidas kujuneb inimeste kollektiivne maailmapilt , sh teadmised objektidest , nähtustest , neile antavatest hinnangutest ja ühine arusaamine ellujäämise või toimetuleku strateegiatest , on tekitanud vajaduse uue uurimissuuna järgi , mida inglise keeles on hakatud nimetama terminitega folk model , folk theory , cultural model , naive theory . Eesti keeles on termini naiivteooria <arv> esimesena kasutusele võtnud Haldur Õim ja selle all mõeldakse piisavalt ulatuslikke ja kompleksseid teadmisstruktuure , mis liigendavad inimestele olulisi maailmapildi fragmente ( Õim <arv> : <arv> ) . Tuleb rõhutada , et mingi valdkonna naiivteooria pole naiivne mitte selles mõttes , et oleks kuidagi lapsik , vaid selles mõttes , et rajaneb pigem keelekollektiivi pikaaegse kogemuse interpretatsioonil kui teaduslikult seatud hüpoteesidel , nende katselisel kontrollil või väidete verifitseeritavusel ( Vainik , Orav <arv> ) . Huvi teatud kultuuris toimivate ja keeles kristalliseerunud mudelite vastu kuulub kognitiivse semantika põhihuvide hulka ( Õim <arv> : <arv> ) , kuid ingliskeelne termin folk theory on lingvistikasse laenatud väidetavalt antropoloogiast , kus teooriana käsitletakse mingi sotsiaalse rühma ühises kasutuses olevat kognitiivset skeemi ( D'Andrade <arv> : <arv> ) . Need kognitiivsed skeemid toimivad vaikimisi ja aitavad ühes kultuuriruumis elavatel inimestel teatud nähtusi enda jaoks mõtestada ja neist enam-vähem ühtviisi aru saada . Kui antropoloog kirjeldab teadmiste ja uskumuste süsteemi mingis kultuuris , siis räägib ta selle kultuuri naiivteooriatest . Antropoloog avastab teooriaid keelekasutuse analüüsi käigus eeldusega , et iga loomuliku keele leksikon sisaldab struktureeritud kontseptualisatsiooni sellest , millest need sõnad leksikonis on . Keeleteadmised ja keelekompetents on tavaliselt olnud eristatud maailmateadmistest . Lingvistid ei ole veel omaks võtnud mõtteviisi , et keel , milles oleme kompetentsed , on samuti osa meie maailmast . Töö konkreetse valdkonna sõnavaraga näitab , kuidas on üksiksõnad seotud teatud tervikuks ja lubab formuleerida nii valdkonna semantilise struktuuri kui ka ühe keelekasutuskogukonna kultuurimudeli , sest igal mingi keele- ja kultuurikoosluse liikmel on teadmised üldistest karakteristikutest mingi valdkonna kohta vaikimisi olemas , uurija ülesanne on neid keelekasutusele tuginedes kirjeldada . Roy D'Andrade on eelnevat täpsustades lisanud , et kõige kergemini paljastub keelekogukonnale iseloomulik kultuurimudel inimese iseloomujoonte terminite uurimises ( D'Andrade <arv> ) ja vähemalt kognitiivse semantika seisukohalt on ilmne , et selle välja aluseks on naiivteooria kui üldisema " mentaalse välja naiivteooria " osa ( Õim <arv> ; <arv> ) . Maailmapilt on osaliselt universaalne , osaliselt keelespetsiifiline - erinevate keelte rääkijad võivad näha maailma erinevalt , läbi oma keele prisma ( Apresjan <arv> ) . Need , kes on tegelenud naiivteooriate olemusega , on rõhutanud , et naiivteooriad on praktilised abivahendid meie igapäeva elu jaoks , mitte abstraktsed seletused sellest , milline on maailm ( vt Keesing <arv> ) . Pole selget ja üldist 'maailma naiivteooriat' , on ainult mingid fragmendid maailmast , mis moodustavad naiivteooriaid ( naiivfüüsika , naiivbioloogia , naiivpsühholoogia jne ) ja mis omakorda sisaldavad spetsiifilisemaid " teooriaid " . Erinevad naiivteooriad jagavad teatud üldisi karakteristikuid . Tüüpiline naiivteooria peaks omama vähemalt kolme komponenti : <arv> ) üksuste ja struktuuri kategorisatsiooni mingis valdkonnas <arv> ) üldisi printsiipe või reegleid , mis seovad omavahel erinevat tüüpi üksused ja struktuurid <arv> ) reegleid , mis suunavad teadmiste kasutamist mingis konkreetses situatsioonis ( st millist seadust mis juhul rakendada ) ( Õim <arv> ) . Lingvistikas on siiani uuritud eelkõige emotsioonide sõnavara kui üht tähtsamat naiivpsühholoogia komponenti ( nt Bruner <arv> ; Vainik <arv> , <arv> ; Tuovila <arv> ) , sest kõigis kultuurides on inimestel teadmine emotsioonidest olemas - nad omistavad tundeid nii endale kui teistele , ehkki see ei pruugi olla teadvustatud . Keelekasutaja ei suuda võib-olla anda emotsioonimõistete ja -sõnade definitsioone , kuid ta oskab neid oma naiivteooriast lähtuvalt kasutada ja see moodustab osa universaalsest isiku naiivteooriast ( folk model of person ) . Näiteks Anna Wierzbicka , kes esindab interkulturaalset lähenemist , on seadnud oma eesmärgiks võrrelda eri keeli ja kultuure esindavate rahvaste emotsioonide kontseptualiseerimist ( Wierzbicka <arv> ) . Lisaks emotsioonidele pärineb temalt ka käsitlus iseloomumõiste vapruse sarnasustest ning erinevustest inglise ja poola keele kõnelejate seas ( Wierzbicka <arv> : <arv>-<arv> ) , millele pole minu teada kõrvale esitada teisi isiksuseomaduste ( kui isiku naiivteooria ühe osa ) lingvistilise suunitlusega uurimusi . <arv> <arv> . <arv>. Isiksuseomaduste senistest käsitlustest Siiani olen tutvustanud isiksuseomaduste lingvistilise uurimuse põhimõisteid ja lähtekohti . Edasi annan ülevaate psühholoogia ning keeleteaduse senistest käsitlustest , mis on selles vallas erinevate teadlaste poolt tehtud . Nagu sissejuhatuses märgitud , on selle osa eesmärk selgitada isiksuseomaduste uurimisvaldkonna interdistsiplinaarset tausta . <arv> . <arv>. <arv>. Ülevaade uurimustest psühholoogias Iseloomu ja iseloomujoonte kategooriate vastu tunneb traditsiooniliselt huvi psühholoogia , täpsemalt isiksusepsühholoogia , mille eesmärk on välja töötada isiksuse uurimiseks teaduslik teooria , mitte uurida inimeste endi arusaamu . Ehk teisisõnu , psühholoogid on keskendunud eelkõige sellele , kuidas klassifitseerida inimesi , kuna lingvistid ( aga ka antropoloogid ) uurivad , milliste vahenditega inimesed klassifitseerivad ennast ja teisi . On tõsiasi , et aktsepteeritav ja usaldusväärne materjal ka psühholoogide jaoks tuleb eelkõige inimkeelest , eeldusega , et inimene , kui ta kasutab kellegi iseloomustamisel teatud väljendeid , on täiesti teadlik sõnade tähendustest ning adekvaatne neid õiges kontekstis kasutama . Francis Galton oli väidetavalt esimene , kes <arv>. a. kirjutas sõnaraamatust välja omadussõnad , mida kasutatakse inglise keeles inimese iseloomustamiseks . Nimekirjas oli <arv> omadussõna ( vt Allik <arv> ) . Talle järgnesid samade uurimiseesmärkidega teisedki uurijad . Näiteks Gordon Allport ja Henry Odbert , kes vaatasid <arv>. a. süstemaatiliselt läbi Websteri inglise keele sõnastiku ja kirjutasid sealt välja kõik sõnad , millel on 'võime eristada ühe inimese käitumist teise omast' - nad said kokku <arv> sõna ( Allik <arv> kaudu Allport , Odbert <arv> ) . Sellest alates on jätkatud isiksuseomaduste uurimist ammutades materjali loomulikust keelest . Teoreetiline põhjendus , miks keele uurimisest võib isiksuse mõistmisel kasu olla , on psühholoogias tuntuks saanud leksikaalse hüpoteesi nime all ja on formuleeritav järgmiselt : kõik sotsiaalses lävimises olulised individuaalsed omadused talletuvad aja jooksul keeles ; mida silmatorkavama ja olulisema omadusega on tegemist , seda suurem on tõenäosus , et selle omaduse tähistamiseks on keeles omaette sõna ( Goldberg <arv> ; John <arv> jt ) . Tänapäevane leksikaalne isiksuseomaduste uurimine sai suure tõuke Donald Fiskelt , kes jõudis järeldusele , et isiksuse struktuuri ammendavaks kirjelduseks piisab viiest üksteisest sõltumatust faktorist ( Allik <arv> kaudu Fiske <arv> ) . Üksteise järel andsid järgnevad erinevad uurimused tulemuseks <arv> põhiteemat või -motiivi , mille ümber kõik isiksust iseloomustavad sõnad koonduvad . Seda nimetatakse tänapäeval viie faktori teooriaks ja selle teooria loojateks loetakse Robert McCrae'd ning Paul Costa't . Nende viie nimetuse ja ka sisu üle on <arv> vaieldud , kuid kõige levinum ja tuntum on see isiksuseküsimustiku NEO-PI-R kaudu ( Allik <arv> kaudu Costa , McCrae <arv> ) . Kuigi leidub arvamusi , et kuna isiksusetestid on loodud mingi eelnevalt määratletud omaduse mõõtmiseks , siis nad sisaldavad küsimusi , mis on juba koostatud nii , et need koonduksid suurematesse või väiksematesse faktoritesse ( vt Konstabel <arv> ) , sisaldab see teooria kõike , mida hea isiksuseteooria vajab ( Allik <arv> ) . Isiksuseomadused koonduvad psühholoogide arvates viie põhimotiivi ümber , milleks on ( Allik <arv> järgi ) : <arv>. neurootilisus ( neuroticism ) <arv>. ekstravertsus ( extraversion ) <arv>. avatus kogemusele ( openess to experience ) <arv>. sotsiaalsus ( agreeableness ) <arv>. meelekindlus ( conscientiousness ) . Leksikaalsed uuringud näisid loovat korra suures isiksuseomaduste kaoses ja tekitasid uurijates optimistliku usu , et tegemist ongi suure viisikuga ( Big Five ) , mis iseloomustab isiksuse põhistruktuuri ( Allik <arv> ) . Suuremal või vähemal määral korratav ei olnud ainuüksi faktorite arv , vaid ka sisu - ja seda paljudes keeltes , mis tähendab , et isiksuseomaduste struktuur on universaalne , ühesugune kõigis kultuurides ( Eysenck <arv> : <arv> ) . Lõputud uuringud ja vaidlused sel teemal näitavad veenvalt , et tänapäeva psühholoogias on isiksuseomaduste käsitlemisel suure viisiku teooria peateema , millega on end sidunud ka Eesti isiksusepsühholoogid . Muidugi on selge , et viie faktori mudel pole kunagi mõeldud selleks , et kahandada isikuomaduste rikast sõnavara vaid neile viiele põhilisele isiksuseomadusele . Pigem otsitakse teaduslikku raamistikku , milles kuidagi organiseerida tohutut hulka inimest iseloomustavaid erinevusi . <arv> . <arv>. <arv>. Ülevaade uurimustest keeleteaduses Etteruttavalt tuleb öelda , et iseloomujoonte peamisteks tähistajateks eesti keeles on omadussõnad ( loe : ( isiksuse kohta käivad ) omaduse sõnad ) . Väidet , et omadussõnade klass varieerub erinevates keeltes kõige rohkem ( Baker <arv> ) , saavad kas kinnitada või ümber lükata sel teemal tehtud uurimused . Grammatilised kategooriad ( sõnaliigid ) on kaasaegses lingvistikas tavapäraselt defineeritud morfoloogia ja süntaksi valdkonda kuuluvaiks , ometi näitab sõnaliikidega süvitsi tegelemine vajadust erinevate semantiliste kirjelduste järele , millele on korduvalt osutatud ka vastavasisulises kirjanduses . Järgnevalt tõstan esile kaks uurimust , kus tegeleti omadussõnade semantikaga . Dixoni uurimus Tunnustatumaks omadussõnade semantika uurijaks on peetud Robert Dixonit , kelle üks põhjalikumaid töid hõlmas <arv> keelt erinevatest keelkondadest ( Dixon <arv> ) ja milles uurimise objektiks oli uuritud keelte omaduste väljendamise viisid . Töö tulemusena leidis ta , et maailmas on kolme tüüpi keeli : · keeled , kus omadussõnad on põhisõnaliik ( nt inglise keel , ka eesti keel ) · keeled , kus on piiratud/väike omadussõnade hulk ( nt igbo keel ( NigeriKongo keelkonnast ) ) · ilma omadussõnade klassita keeled ( nt yuroki keel ( Algonquini rühm Kalifornias ) ) . Kasutades lähtepunktina neid kolme tüüpi , jagas Dixon omadussõnad seitsmesse mõistelisse rühma vastavalt semantilistele , süntaktilistele ja morfoloogilistele kriteeriumitele : <arv> ) dimensioon ( nt suur , väike , pikk ) <arv> ) füüsilised omadused ( nt kõva , pehme , külm , kuum ) <arv> ) värvid ( nt must , valge , sinine ) <arv> ) inimesega seotu ( human propensity ) ( nt kade , õnnelik , lahke ) <arv> ) iga või kestus ( nt noor , uus , vana ) <arv> ) väärtus ( nt hea , halb , perfektne ) <arv> ) kiirus ( nt kiire , aeglane ) . Dixoni uuritud <arv> keeles näitas inimesega seotud rühm keeleliste parameetrite järgi kõige suuremat variatiivsust . Inimese kirjeldamisel kasutatavate mõistete väljendamise erinevus seisneb nii omadussõnade hulgas ( mõnes keeles on ainult <arv> või <arv> omadussõna ) kui ka selles , et nt inglise keeles kasutatakse selleks võrdselt nii nimisõnu kui omadussõnu . Sisulist analüüsi eri keelte omadussõnade semantilistest rühmadest Dixon paraku oma uurimustes pole teinud ( <arv> , <arv> ) , küll aga on ta viidanud sellele , et inimesega seotud sõnarühm on kõige raskemini uuritav ja üldistatav , kuid võib-olla ka kõige rohkem kultuuride erinevusi paljastav semantilis-struktuuriline rühm ( Dixon <arv> : <arv> ) Hundsnurscheri ja Spletti uurimus Franz Hundsnurscheri ja Jochen Spletti uurimuses on saksa keele adjektiivid jaotatud <arv> semantilisse klassi ( Hundsnurscher , Splett <arv> ) , millest inimesega seotud klasse on neli <arv> : · Kehaga seotud adjektiivid ( Körper ) - välimus , sugu jm · Meeleoluga seotud adjektiivid ( Gefühl ) - selles klassis eristatakse tundeid ( nt rõõmus , õnnelik , vihane jt ) ja stiimuleid ( nt mõnus , tüütu jt ) · Vaimuga seotud adjektiivid ( Geist ) - intelligentsus , elukogemused jm Hundsnurscheri ja Spletti omadussõnade semantiliste klasside jaotuse võtsid aluseks saksa keele wordnet-tüüpi tesauruse - GermaNeti tegijad . WordNet'i põhimõtetel koostatud GermaNet'i kodulehte vt : <hyperlink> ( <arv>. <arv>. <arv> ) . Käitumisega seotud adjektiivid ( Verhalten ) - oskused , käitumine , iseloom jm Algselt oli Hundsnurscheri ja Spletti jaotuses käitumine ja iseloom eraldi allrühmades , kuid hiljem nad leidsid , et tuleb teha muudatusi . Põhjuseks tõid nad selle , et saksa keeles on iseloomu ja käitumist tähistavaid omadussõnu raske eristada ja seega vajavad kooskäsitlemist . Kokkuvõtteks isiksuseomaduste seniste käsitluste kohta võib öelda , et eelnevalt tutvustatud lingvistid pole andnud piisavalt põhjalikku ainestikku siinse huviobjekti - isiksusega seotud sõnavara - teema kohta . Oleme teada saanud vaid seda , et paljudes keeltes on omadussõnad need , millega inimesed valdavalt opereerivad teist inimest iseloomustades ja et neid on võimalik mingite printsiipide alustel rühmitada . Teiselt poolt ei toeta siinset eesmärki ka psühholoogide uurimused , kuna nende jaoks olulised uurimiskriteeriumid pole otseselt seotud keeleliste vahenditega , vaid keelematerjal on vahendiks inimkäitumise " kaardistamisel " . <arv> . <arv>. Meetodi põhjendus Järjest rohkem kogub populaarsust meetod , milles ei lähtuta kindlast hüpoteesist , mida katsega kontrollida , vaid teostatakse andmekaeve , st kogutakse kokku kättesaadav materjal ja seejärel vaadatakse , mida nende andmetega peale hakata ( vt Tirkkonen , Vainik <arv> ) . Selline lähenemine on leidnud toetajaid ka lingvistide hulgas . Helsingis <arv>. aastal toimunud <arv>. Skandinaavia lingvistikakonverentsil tööpajas " Katseliste meetodite vajalikkusest semantikas " arutluse käigus tõdeti , et küsimustike , valik- , vastuvõetavus- ja jätkutestide , intervjuude jne rakendamine ehk informandikeskse lähenemise esiletõus semantikas on sündinud senise empiirilise ning korpusepõhise uurimise puudujääkide pinnalt ( Tirkkonen , Vainik <arv> ) . Siinse töö eesmärgi täitmiseks tuli esmajärjekorras välja selgitada keelekollektiivi jaoks aktuaalseim osa isiksuseomaduste sõnavara mõistetest . Inimese iseloomusõnavara eesti keeles võib hankida mitmel viisil , selle uurimuse jaoks on kasutatavad kaks viisi : a ) koguda iseloomujooni tähistavaid sõnu ja väljendeid olemasolevatest andmestikest , nt sõnastikest ; b ) koguda keelelist materjali välimeetodiga ( field method ) keelekasutajate vahetu küsitlemise teel ( vt ka Sutrop <arv>b <arv> ) . Esimene viis annab ajatu pildi - arvesse tulevad kõik asjakohased sõnad ja väljendid , mis on keelde kogunenud määratlemata aja jooksul ja on olemas leksikonides . See on hea meetod n-ö fundamentaalse iseloomuga uurimuste puhul ja seda on kasutatud ka isiksusepsühholoogias . Meetodi häda on aga eelkõige selles , et keegi peab otsustama , millised on relevantsed iseloomusõnad ja millised mitte . Teine meetod võimaldab saada ülevaate keelekasutajate jaoks aktuaalsete ja praegusel perioodil käibel olevate iseloomuväljendite - ja nende kaudu iseloomujoonte - kohta . Sagedamini nimetatud sõnad tähistavad valdkonna olulisi eristusi ja aktuaalsust antud kultuuris ning antud sotsiaal-ajaloolises situatsioonis , nt praeguses Eesti ühiskonnas . Ka sellel meetodil on omad puudused : isegi kui inimesel on üsna selge arusaam iseloomujoontest , ei pruugi talle katse käigus koheselt meelde tulla vajalikud keeles eksisteerivad väljendid . Küsitletav võib iseloomujoont tähistava sõna asemel kirjeldada pikalt kellegi käitumisviisi või selle tagajärgi . Siiski on lähenemine , kus kasutatakse välimeetodit , aktuaalse keelekasutuse seisukohalt palju informatiivsem . Eelnevat arvestades on siinse käsitluse aluseks valitud teine meetod . Peamine põhjus ongi eelmainitus : üheks eesmärgiks oli saada ülevaade kaasaegse eestlase iseloomukäsitusest - mida inimesed ise iseloomu mõiste alla paigutavad ja missuguseid iseloomujooni eristavad . Teiseks ei võimaldaks sõnastikupõhine uurimus hinnata üksikute iseloomujoonte olulisust , kaalu ega alati mitte ka hinnangulist aspekti . Küsitluste kaudu saadud materjal võimaldab seda juhul , kui küsitletud on piisavat hulka inimesi , kes on valitud teatud kriteeriumite järgi ja kui küsitluse vorm järgib teatud kindlat metoodikat , mis on kõigi küsitletute puhul sama . Kolmandaks on nii saadud materjali hulk väiksem , ülevaatlikum ja homogeensem . Nn välimeetodi abil on eesti keele teatud valdkondade sõnavara uuritud ka enne . Kõige tuntumad on tööd eesti lõhna- ja maitsesõnadest Urmas Sutropilt ( <arv> , <arv>a , <arv> ) ja emotsioonisõnadest Ene Vainikult ( <arv> ) , aga ka nt Ilona Trageli bakalaureusetöö eesti ja soome saama~võima verbide võrdluse kohta ( Tragel <arv> ) ning katsed grammatiliste kategooriate kindlakstegemiseks ( Veismann jt <arv> ) . Seega tundub üsna loomulik olevat moodus , milles inimomaduste nimetused selgitatakse välja inimeste endi käest küsides . Välimeetodit isiksuseomaduste uurimiseks kasutavad ka psühholoogid ( nt viie faktori mudeli ( vt ptk <arv>. <arv>. <arv>. ) kontrollimiseks ) , kuid nende eesmärgiks pole sõnavara kindlakstegemine , vaid pigem soov leida teatud inimrühma põhilisemad käitumistendentsid . Eelnevat arvestades on töö väitekirja empiirilise materjaliga jagatav kaheks etapiks : <arv>. isiksusesõnavara kui keelematerjali kogumine keele tavakasutajatelt <arv>. isiksusesõnavara analüüsimine teatud meetoditega ja teatud põhimõtete järgi . Järgmises peatükis keskendun esimesele etapile - isiksuseomaduste keeleainese kogumisele . <arv> . <arv>. Keelematerjali kogumine Küsitluse ( suuline anonüümne intervjuu ) viisin eestlaste hulgas läbi ajavahemikus sügis <arv> - talv <arv> valdavalt Tartus . Küsitletuid oli <arv> eestlast ( <arv> meest ja <arv> naist ) vanuses <arv>-<arv> eluaastat <arv>. Intervjuu küsimustiku väljatöötamisel juhindusin eesmärgist haarata isiksuseomaduste teemasse võimalikult erinevad vaatenurgad . Sestap koosnes küsimustik <arv> üldisemast osast , milles palusin inimesel nimetada omadus ( e ) sõnu : <arv> ) üldiselt inimese iseloomu kohta , <arv> ) tuttava inimese iseloomu kohta , <arv> ) eestlase iseloomu kohta ning <arv> ) iseenda iseloomu kohta . Kogu küsitlus koosnes järgmistest ülesannetest : <arv> . nimeta esimesi pähetulevaid omadussõnu <arv> . nimeta inimese kohta käivaid omadussõnu <arv> . nimeta inimese iseloomu kohta käivaid omadussõnu <arv> . mõtle ühe tuttava sümpaatse inimese peale ja iseloomusta teda mõtle ühe tuttava ebasümpaatse inimese peale ja iseloomusta teda <arv> . iseloomusta eestlast üldiselt nimeta eestlase positiivsed iseloomujooned nimeta eestlase negatiivsed iseloomujooned <arv> . iseloomusta iseennast üldiselt nimeta iseenda positiivsed iseloomujooned nimeta iseenda negatiivsed iseloomujooned ma tahaksin olla ... ( omadused , mida pole , aga tahaksid endale ) ma ei taha kindlasti olla ... ( omadused , mida pole ja mida kindlasti ei taha ) . Küsitletavate üldandmed ( sugu , vanus , haridus , amet ) ning nende poolt öeldu kirjutasin üles ja sisestasin Exceli andmebaasi . Esimese küsimuse ( nimeta pähetulevaid omadussõnu ) eesmärk oli kontrollida , kas küsitletav on tuttav omadussõna määratlusega . Ülesande " eelsoojendavast " loomusest tulenevalt jäävad need vastused materjali üldisest analüüsist välja . Teises ja kolmandas küsimuses julgustasin vastajat ütlema meeldetulevaid inimese kirjeldamiseks sobivaid sõnu . Kuna teises küsimuses oli vaja nimetada sõnu inimese kohta üldiselt ja kolmandas täpsemalt inimese iseloomu kohta , siis tuli ette , et oli vaja täpsustada nende küsimuste erinevust . Kõige kergemini saadi aru väitest , et on eristatavad inimese " välised " ja " sisemised " omadused . Neljanda küsimuse puhul ei tekkinud kellelgi raskusi mõelda mõne konkreetse meeldiva ja ebameeldiva inimese peale ning teda iseloomustada . Vastajatel paluti lisada ka iseloomustatava sugu , et saada aimu naiste ja meeste erinevast sõnakasutusest iseloomustamisprotsessis . Talletatud materjal sooerinevustest jääb aga edasiste uurimuste teemaks , siinses väitekirjas ma seda ei käsitle . Viienda küsimuse juures - eestlaste iseloomu kohta - paljud vastajad kõhklesid , tuues argumendiks üldistuse tinglikkuse , kuid vastamast ei keeldunud keegi . Enda iseloomustamise kohta oli samuti mõnedel inimestel vastuväiteid ja kõlas arvamusi , et iseennast ei ole võimalik hinnata ja et seda saavad teha ainult teised . Sel juhul tuli vastajaid tublisti veenda ja ergutada . Viimased küsimused nõudsid vastajatelt oma põhiloomuse tundmist ning analüüsioskust , kuna neil oli vaja eristada endale soovitud ning taunitavaid omadusi . Inimestel oli üsna selge arusaam sellest , millised nad olla ei taha , vastupidiselt sellele , millised nad olla tahaksid . Leidus ka osalejaid , kes väitsid , et nad on endaga rahul täpselt sellistena nagu nad on . <arv> . <arv>. Keelematerjali kvantitatiivsed parameetrid Eeltoodud küsimustele anti nimetamiskatses kokku <arv> vastust . Edasi oli vajalik sorteerida kogutud andmestikust välja need sõnad ja väljendid , mille tähendus on eelkõige seotud inimese välimusega . Nende sõnade eraldamise tulemusena jäi järele <arv> keelendit , millest enamik sõnu või väljendeid kordus <arv>. Seega analüüsi jaoks arvestatavaid erinevaid sõnu ja väljendeid on <arv>. Selliseid väljendeid , mida öeldi ainult üks kord , oli <arv>. Ühekordselt nimetatud väljendeid võiks määratleda kui individuaalseid keelendeid ning lugeda neid juhuslikeks , kuid siinse töö eesmärk pole statistilised näitajad - keskendun isiksuseomaduste sisulistele näitajatele , kus ühekordse nimetamise leidnud keelendeid tuleb teistega koos käsitleda . Näiteks nimetati omadust egoist ( lik ) <arv> korda , aga egomaniakk vaid <arv> kord . Kuna olulist sisulist erinevust toodud näites pole võimalik tuvastada , on loomulik , et neid käsitletakse koos ( vt ptk <arv>. <arv>. <arv>. ) . Iseloomu kohta käivad keelendid koos loetelukatses nimetamise sagedusega on ära toodud Lisas <arv>. <arv> . <arv>. <arv>. Küsitletute kontingent Küsitlust läbi viies oli eesmärgiks küsitleda võrdset arvu mehi ja naisi erinevatest vanusegruppidest - kokku <arv> inimest . Tegelikkuses ei õnnestunud seatud ülesannet vanuseliste ning hariduslike parameetrite järgi tasakaalustada . Küsitletavate vanuselise ja soolise kontingendi esitab tabel <arv>. Küsitletute haridustaseme kohta annab ülevaate tabel <arv>. Tabel <arv>. Küsitletute vanusegrupid .  Tabel <arv>. Küsitletute haridustase .  <arv> . <arv>. <arv>. Verbaalne produktsioon Inimesed andsid erinevatele küsimustele erineva hulga vastuseid . Kõige rohkem väljendeid - <arv> - andis üks inimene kolmandale küsimusele ( iseloomusta inimest üldiselt ) . Järgnesid <arv> väljendit ebameeldiva inimese iseloomustamisel ja <arv> väljendit eestlase iseloomustamisel . Tabel <arv> annab väljendite keskmise hulga inimese kohta ülesannete lõikes . Tabel <arv>. Keskmine väljendite arv ühe inimese kohta eri ülesannetes . Küsimused inimese kohta üldiselt inimese iseloomu kohta üldiselt sümpaatse tuttava inimese kohta ebasümpaatse tuttava inimese kohta eestlase kohta positiivne eestlase kohta negatiivne eestlase kohta iseenda kohta positiivne iseenda kohta negatiivne iseenda kohta tahaksin olla ei taha kindlasti olla Vastused <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> <arv> , <arv> Nagu tabelist <arv> näha , jagunevad keskmised produktsiooninäitajad erinevate ülesannete vahel suhteliselt ühtlaselt . Üldisem küsimus andis arvuliselt rohkem vastuseid ja konkreetsem vähem ( nt iseenda iseloomustus keskmiselt <arv> , <arv> väljendit ning negatiivne iseenda kohta keskmiselt <arv> , <arv> väljendit inimese kohta ) . <arv> . <arv>. Keelematerjali kvalitatiiv-vormilised parameetrid <arv> . <arv>. <arv>. Keelematerjali kvalitatiivsed parameetrid Nimetamiskatses sagedamini nimetatud sõnad peaksid tähistama eestlaste kultuuriruumis olulisi iseloomuomadusi . Kõikides katsetes kokku loetletud isiksuseomaduste hulgas oli kõige sagedasemaks iseloomujooneks töökus - omadussõna töökas nimetati kokku <arv> korral . On selge , et oma suure sageduse tõttu näitab töökus eestlase prototüüpseimat iseloomujoont ja moodustab eestlaseks olemise naiivteooria keskse elemendi ( Vainik , Orav <arv> ) . Töökale järgnesid omadussõnad ( arv sõna järel näitab siin ja edaspidi loetelukatses nimetamise kordi ) : sõbralik <arv> , tark <arv> , kade <arv> , abivalmis <arv> , laisk <arv> , kinnine <arv> , aus <arv> , lahke <arv> , kuri <arv> , edasipüüdlik <arv> , rahulik <arv> , tagasihoidlik <arv> , hea <arv> , õel <arv> , rumal <arv> , ahne <arv> , rõõmsameelne <arv> , egoist ( lik ) <arv> , hooliv <arv> , lõbus <arv> , julge <arv> , jonnakas <arv> , mõistev <arv> jne ( vt Lisa <arv> ) . See loetelu heidab valgust muudelegi inimkäitumise ja -omaduste aspektidele , mida eestlased peale töökuse kaasinimeste juures märkavad ja oluliseks peavad . Edasi annan ülevaate sagedasemate omaduste kohta ülesannete lõikes . Küsimusele - iseloomusta inimesi üldiselt - vastati kokku <arv> väljendiga . Sagedasemad neist olid : sõbralik <arv> , abivalmis <arv> , kuri <arv> , lahke <arv> , aus <arv> , hea <arv> , tark <arv> , töökas <arv> , halb <arv> , huvitav <arv> , laisk <arv> , tagasihoidlik <arv> , kinnine <arv> , kurb <arv> , mõistev <arv> , õel <arv>. Tuttava inimese iseloomustamiseks vastati kokku <arv> väljendiga : - sümpaatse tuttava inimese iseloomu kohta vastati kokku <arv> väljendiga . Sagedasemad sümpaatsed iseloomuomadused olid abivalmis <arv> , sõbralik <arv> , tark <arv> , lahke <arv> , töökas <arv> , mõistev <arv> , aus <arv> , hooliv <arv> , siiras <arv> , lõbus <arv> , rahulik <arv> , rõõmsameelne <arv> , sportlik <arv> , armastav <arv> jne. - ebasümpaatse tuttava inimese iseloomu kohta vastati <arv> väljendiga . Sagedasemad ebasümpaatsed isiksuseomadused olid enesekeskne <arv> , valelik <arv> , hoolimatu <arv> , egoistlik <arv> , kuri <arv> , omakasupüüdlik <arv> , kade <arv> , pealetükkiv <arv> , õel <arv> , ülbe <arv> , laisk <arv> , pahatahtlik <arv> , salakaval <arv> , ebasõbralik <arv> , ebaviisakas <arv> , silmakirjalik <arv> , tujukas <arv> jne. Küsimuse - eestlase iseloomu kohta - tulemuseks anti <arv> vastust ( kokku koos <arv> ülesande ( eestlase positiivsed ja negatiivsed omadused ) vastustega <arv> väljendit ) . Kõige sagedasem oli töökas ( nimetati <arv> korral ) . Järgnesid kade <arv> , kinnine <arv> , edasipüüdlik <arv> , sõbralik <arv> , jonnakas <arv> , rahulik <arv> , tagasihoidlik <arv> , ahne <arv> , abivalmis <arv> , omakasupüüdlik <arv> , enesekeskne <arv> , aus <arv> , tark <arv> , visa <arv> , aeglane <arv> , egoistlik <arv> , laisk <arv> , sihikindel <arv> , tasakaalukas <arv> , tuim <arv> jne. - eestlase positiivsed loomuomadused ( <arv> väljendit ) : töökas <arv> , edasipüüdlik <arv> , sõbralik <arv> , rahulik <arv> , abivalmis <arv> , visa <arv> , aus <arv> , tark <arv> , ettevõtlik <arv> , sihikindel <arv> , õpihimuline <arv> jne. <arv> - eestlase negatiivsed loomuomadused ( <arv> väljendit ) : kade <arv> , kinnine <arv> , ahne <arv> , egoistlik <arv> , omakasupüüdlik <arv> , jonnakas <arv> , enesekeskne <arv> , laisk <arv> , alkoholilembeline <arv> jne. Küsimuse - iseenda iseloomustus - tulemuseks saadi <arv> vastust ( kokku koos <arv> ülesande ( iseenda positiivsed ja negatiivsed omadused ) vastustega <arv> väljendit ) . Neist sagedasemad olid : sõbralik <arv> , laisk <arv> , töökas <arv> , abivalmis <arv> , lõbus <arv> , tagasihoidlik <arv> , vaikne <arv> , aus <arv> , rahulik <arv> , sportlik <arv> , tark <arv> jne. - iseenda positiivsete loomuomadustena nimetati <arv> väljendit . Sagedasemad olid : sõbralik <arv> , abivalmis <arv> , töökas <arv> , aus <arv> , rõõmsameelne <arv> , kohusetundlik <arv> , hooliv <arv> , lahke <arv> , armastav <arv> , edasipüüdlik <arv> , optimistlik <arv> , rahulik <arv> , tark <arv> jne. - iseenda negatiivsete loomuomadustena nimetati <arv> väljendit . Sagedasemad olid : laisk <arv> , tagasihoidlik <arv> , kade <arv> , kinnine <arv> , närviline <arv> , ärrituv <arv> , kriitiline <arv> , tujukas <arv> , arg <arv> , kannatamatu <arv> , mugav <arv> , mõtlematu <arv> , äkiline <arv> , aeglane <arv> , egoistlik <arv> , endassetõmbunud <arv> jne. - soovitud iseloomuomaduste kohta vastati <arv> väljendiga . Sagedasemad olid tark <arv> , julge <arv> , enesekindel <arv> , musikaalne <arv> , töökas <arv> , avatud <arv> , andekas <arv> , püsiv <arv> , tugev <arv> , armastav <arv> , energiline <arv> , kannatlik <arv> , rikas <arv> , sportlik <arv> , terve <arv> , õpihimuline <arv> jne. - soovimatute iseloomuomaduste kohta vastati <arv> väljendiga . Sagedasemad olid õel <arv> , kuri <arv> , rumal <arv> , kade <arv> , laisk <arv> , pahatahtlik <arv> , ahne <arv> , joodik <arv> , silmakirjalik <arv> , valelik <arv> , agressiivne <arv> , hoolimatu <arv> , tige <arv> , ülbe <arv> , enesekeskne <arv> , kuritegelik <arv> , loll <arv> , väiklane <arv> , ebaaus <arv> , omakasupüüdlik <arv> jne. <arv> . <arv>. <arv>. Keelematerjali vormilised parameetrid Inimest iseloomustavad sõnad varieeruvad morfoloogiliselt lihtsatest sõnadest ( nagu nt tark , aus ) komplekssemate sõnadeni ( nagu nt hakkamasaav , alaväärsuskompleksidega ) . Kui palju on eesti keeles üldse neid sõnu , millega saab inimest iseloomustada , pole teada , kuid on oluline märkida , et paljusid asju , mida me kellegi kohta öelda tahame või saame , ei saa öelda ühe sõnaga . Ilus näide on eesti keeles 'keegi , kes tahab olla igas pulmas pruut ja igal matusel surnu' ( st keegi , kes tahab olla alati tähelepanu keskpunktis ) , millele oleks väga raske leida eesti keeles olemasolevat lühikest ( omaduse ) sõna . Läbiviidud küsitlus näitas , et inimese üldiseloomustamiseks kasutati peamiselt omadussõnu . Uurimusi omadussõnade kategoriaalsetest probleemidest leidub palju ( nt Givón <arv> ; Bhat <arv> ; Bolinger <arv> jt ) , sest need ei moodusta täiesti teravate ja selgete piiridega sõnaklassi - alati pole võimalik öelda , kas tegemist on ühe sõnaliigi markeeritud vormiga või teise sõnaliigi markeerimata vormiga . On raske tõmmata joon näiteks adjektiivse funktsiooniga partitsiipide ning " tõeliste " omadussõnade vahele ( Givón <arv> ) . Ka eesti keeles kuuluvad probleemsete juhtude hulka käändumatud omadussõnad ja partitsiibid ( vt Erelt <arv> ) . Partitsiipidega puutume kokku ka isiksuseomaduste sõnavaras , sest materjali hulgas esines palju iseloomusõnu , mis on tuletatud verbidest -v , -tav , -nud , -tud abil . Need on verbivormid , mida lauses kasutatakse täiendina ja mis viitavad omadusele tegevuses osalemise kaudu , nt usaldav , seltsiv , mõtlev , pealetükkiv , armastav , arvestav , abistav , kibestunud , ületöötanud , endassesulgunud , masendunud . Siinses uurimuses käsitlen neid kui omadussõnu . Willem Hofstee on väitnud , et iseloomu tähistavad omadussõnad on eelkõige teoreetiliste uurimuste jaoks , kuna praktiliste eesmärkide puhul tuleks tähelepanu pöörata lausetele vm keeleüksustele ( Hofstee <arv> ) , sest inimesed kalduvad kellegi iseloomu kirjedama pikemalt kui ainult ühe sõnaga . Ta võrdles <arv> hollandi keele iseloomu omadussõna korpuse sagedusloendiga <arv> ja leidis , et sagedusloendis oli neist esindatud vaid <arv>% ja enamikku saab kasutada ka millelegi/kellelegi muule kui inimesele viidates . Kui palju eelnev kehtib eesti keeles , on alles uurimata . Peale omadussõnade nimetati ka teistsuguseid iseloomustamisvahendeid , mis osutab eestlaste püüdele kirjeldada konkreetset inimest võimalikult täpselt ja sundis neid valima keelelisi vahendeid võimalikult laias ulatuses . Järgnevalt neil peatungi . <arv>. <arv>. <arv>. <arv>. Nimisõnaline keeleaines Kuna valdava osa materjalist moodustavad omadussõnad , on nimisõnade osakaal üsna väike - nimisõnu nimetati <arv> korral . Loetelukatses nimetatud nimisõnade vormiliste näitajate põhjal saab neid liigitada järgmiselt : <arv>. üldtuntud eesti keele omasõnad : joodik , varas , nohik , petis jm <arv>. -ja-lõpulised nimisõnad : sõnapidaja , elunautija , eluvihkaja , hädaldaja , hõljuja , lepitaja , loobuja , pealekaebaja , valetaja , tallalakkuja jm <arv>. võõrsõnad : filantroop , gurmaan , individualist , egotsentrik , demokraat , maksimalist jm <arv>. nimisõnafraasid : aeglane otsustaja , hädade/probleemide põhjustaja , enda tahte läbisuruja jm. <arv>. <arv>. <arv>. <arv>. Tegusõnaline keeleaines Loetelukatses nimetati verbifraase <arv> korral . Omadussõnad ja nimisõnad olid grammatiliselt valdavalt ainsuse nimetavas käändes , kuid tegusõnade puhul on grammatiline vorm väga kirju . Esiteks polnud ühtegi üksiksõnalist tegusõna ( siia ei arvestata kesksõnu ) ja teiseks kasutati segamini nii ainsuse kui ka mitmuse vorme , sõltuvalt sellest , kellest parajasti juttu oli - iseendast , kellestki teisest või eestlasest üldiselt . Loetelukatses nimetatud verbifraasid on : armastab kannuseid teenida ; armastab plusspunkte venna käest ; armastan ilusaid asju ; ei ela ise ega lase teistel elada ; ei julge riskida ; ei löö risti ette ; ei oska juhendada ; ei oska puhata ; ei oska suhelda ; ei taha teistele liiga teha ; lükkan otsustamist edasi ; näeb ainult halba ; olen endaga rahul ; peab end harituks ; peab end töökaks ; pean ülemusi inimesteks ; püüab jätta muljet , et on haritud ; räägib rumalusi ; räägivad eesti keelt ; saan endaga hakkama ; saan kõigiga hästi läbi ; sööb teist eestlast ; tahab endale paremat ; tahab saavutada ; teistele keerab käkki ; uurib naabri rahakotti ; enesekriitika puudub . Mitmed ülalloetletud väljenditest on sisse tulnud ilmselt põhjusel , et inimene pole koheselt leidnud õiget ( omadus ) sõna . Toon mõne näite , kus saaks üsna lihtsalt teha asenduse : näeb ainult halba omadussõnaga negativistlik ; tahab saavutada - &gt; karjerist või ettevõtlik ; ei julge riskida - &gt; arg jne. <arv> . <arv>. <arv>. <arv>. Metafoorid Isiksuseomaduste kategooria seostus küsitletute teadvuses üsna lähedaselt ka metafooride või muude ülekandeliste väljenditega , mida näitas nende esiletulek loetelukatses . Mõned osutasid püsivamatele inimlikele omadustele ( nt külm , jalgadele maanduja , üle ( teiste ) laipade mineja ) , mõned omadustele , mida seostatakse eestlaste kui rahvuse valdkonnaga kas otse ( nt küüned enda poole , oma mätta otsas istuja ) või kaudse iroonilise väljendiga ( nt lõunamaine soomlane , parim toit teine eestlane ) . Eesti keeles olemasolev isiksuseomaduste väljendite repertuaar annab lisaks kinnistunud metafooridele ka muudmoodi märku eestlaste piltlikust mõtlemisest . Näiteks on isiksuseomaduste sõnavaras mõned sõnaühendid loogilised , kus liitsõna mõlemad osised on tähenduslikult selged nii omaette võetuna kui ka kokkupanduna : edasi-püüdlik ( = püüab edasi ) , tagasi-hoidlik ( = hoiab tagasi ) , usaldus-väärne ( = väärib usaldust ) jms. Ebajärjekindel keeleline omapära avaldub mujal . Näiteks räägivad eestlased õiglustundest , kuigi tunnetega on sellel omadusel tähenduslikult väga nõrk kokkupuude . Kohusetundlikul ja vastutustundlikul inimesel pole tavaarusaamade järgi seost tundliku natuuriga . Kitsarinnalisel inimesel ei ole kitsas rind ega hellahingelisel käegakatsutav hing , mis puudutamisel hell . Need huvitavad omadusenimed jäävad aga ootama asjatundlikku kognitiiv-lingvistilist ja päritolulist selgitust , siinses töös neid ei käsitleta . <arv>. <arv>. <arv>. <arv>. Uudissõnad Ära märkimist väärivad nn uudissõnad , mis on keeles kasutusele tulnud viimastel aastatel ja rikastavad isiksusesõnavara mitmekesisust . Näiteks omadused nagu töönarkomaan , kontaktne , rullnoklik , beibe , ebaadekvaatne , hüperaktiivne , mimmulik , nilbar , nilbik , sõltlane , sõltuv , pinges jm. On vist selge , et need ei nimeta uusi iseloomujooni , mida varasematel inimestel polnud , kuivõrd nende uusi avaldumisvorme tänapäeva ühiskonnas . Mõned neist sõnadest nagu adekvaatne on keelekasutuses olnud pikka aega ( nt sagedussõnastiku andmetel esineb sõna eesti keele baaskorpuses kuus korda ( vt Kaalep , Muischnek <arv> ) ) , kuid mitte iseloomujoonena . <arv> . <arv>. <arv>. Analüüsist väljajäetav materjal Välimeetodiga kogutud materjali õnn ja õnnetus on see , et tulemuste seas esineb väga erinevaid ( ja samas väga huvitavaid ) sõnu või väljendeid , mida traditsiooniliselt ei kasutata inimeste iseloomustamisel . Sel põhjusel eraldasin loetelukatse põhjal saadud keeleainesest <arv> väljendit , mida siinse töö analüüsiosas ei käsitleta . Semantilisest analüüsist jäävad välja : <arv>. väljendid , mida käivad inimese välimuse kohta ( <arv> väljendit ) : ebameeldiva välimusega , hoolitsemata , imala naeratusega , kaunis , kena , kütkestav , lohakalt elegantne , must , paks , puhas , punastav , veetlev , ülimalt kaunis jms <arv>. väljendid , mille seotus inimese iseloomuga on ebatüüpiline ( <arv> väljendit ) : omaduste vaba , kõrgema teadvuse tasandiga , kõik kinnisusega seotud , kõike head rohkem , lõunamaine soomlane , parim toit teine eestlane , pearulik , pole kõige hullem , tüüpiline Sõnn , pole revolutsiooniline , punane , radjalik , pühalik , rehepapp , reaktsioonivaba , riigikogulane , saan endaga hakkama , saddhvalik , samastusmisvõime e. libisemisoskus , see , kes olen , sisseelamisvõime nõrk , sööb teist eestlast , Tarand , tamas , teadvelolek on suurem , valge , varjatud pomm , väljaspool mõistust , väljatungiv , vihavaenulik , teadvel , teadvustamatu , tädilik , tõeline , T. Ilves jms. Need <arv> väljendit on ära toodud Lisas <arv>. Nii mõnegi väljendi puhul on intuitiivselt võimalik aru saada , millisele inimkäitumisaktile osutati , kuid nende analüüs osutuks liiga keeruliseks ( nt parim toit teine eestlane ) . Hinnangulised omadussõnad nagu nt hea ja halb on üldkasutatavad peaaegu igas kontekstis koos iga nimisõnaga ( Orav <arv> ) . Siinse loetelukatse tulemuste analüüsi silmas pidades arvestan ja analüüsin neid nimisõnafraase , kus oli täpsustatud , millise omadusega täpselt oli tegemist ( nt hea suhtleja , hea kuulaja ) . Liiga üldised omadused nagu halb isa , hea inimene jms jäid välja . Kokkuvõtvalt koosneb sõnavara , millega siin on võimalik ( semantiliselt ) opereerida , ligi <arv> erinevast leksikaalsest üksusest . Küsitlusmeetodil kogutud inimest iseloomustav keelend eesti keeles on : · valdavalt omadussõna · pigem üksiksõna kui väljend · pigem oma- kui võõrsõna · pigem morfoloogiliselt kompleksne kui lihtsõna ( tuletised ja liitsõnad nt töö-kas , kahe-palge-line , edasi-püüd-lik jt ) . Väitekirja selles osas süstematiseerin ja analüüsin isiksuseomaduste sõnavara eesti keeles mitte niivõrd sõnavara grammatilistest näitajatest , vaid eelkõige tähenduslikust/kontseptuaalsest repertuaarist , mis on kinnistunud ja käibiv praeguse keelekogukonna hulgas . Süsteemi loomiseks kasutan lingvistilis-semantilisi analüüsimeetodeid . Isiksusejooned avalduvad keeles varieeruvate ning nüansirikaste nimetuste näol . Eestlaste iseloomusõnavara määratledes kogusin keeleandmeid umbes <arv> iseloomuomaduse nimetuse kohta . Kuna inimese mentaalse leksikoni kohta on väidetud , et mõisted ja neid esindavad sõnad ei paikne peas kaootiliselt , vaid asuvad inimese ajus valdkonniti ( Viberg <arv> : <arv>-<arv> ) , saab käesoleva empiirilise materjali põhjal sama väita . Inimomaduste nimetused kalduvad koonduma suuremateks või väiksemateks gruppideks , moodustades semantiliselt seotud sõnarühmi ühe semantilise välja - isiksuseomaduste välja - sees . Mõisterühmade eristamine on oluline mitmel põhjusel . Esiteks on semantika põhilisi ülesandeid esitada tähendusi teatud komponentidest moodustatud struktuuridena . Sel teel on vaja praegusel juhul seletada iseloomujooni väljendavate sõnarühmade sügavamaid semantilisi omadusi . Teiseks osutavad mõisterühmad olulistele suundadele või dimensioonidele inimtegevuses , mis peegeldab ühe inimrühma kollektiivset isiksuseomaduste mudelit . Mõisteliselt seotud sõnarühmade kindlakstegemine semantikas on tüüpiliselt seisnenud sünonüümia-antonüümiasuhte olemasolu määratlemisega , mida rakendasin ka isiksuseomaduste sõnavara analüüsis . Esimese sammuna koondasin tähenduslikult sarnased mõisted koos nende vastanditega mõisterühmaks . Üks mõisterühm hõlmab mitmeid sünonüümiridu , mis koonduvad teatud teema ümber ja oma erinevates variatsioonides on üldistatavad abstraktseks dimensiooniks eesti keele semantilises ruumis , millele on võimalik leida teatud ühisnimetaja ja mille aluseks on ühine " tüüpsituatsioon " ning kus väljenduvad seosed iseloomusõnade vahel . Sõnavara semantilise struktuuri edasiseks esituseks on vajalik peatuda isiksuseomaduste olulistel aspektidel , mis iseloomuomaduste käsitluses esile kerkivad . Uurides küllaltki suurt hulka isiksuseomadusi , jaotuvad need järgmiselt : <arv> ) Interpersonaalsed omadused - iseloomuomadused , mis avalduvad inimsuhetes . Selle all eristuvad : a ) teistele suunatud hoiakutes avalduvad omadused ( nt kade , umbusklik ) b ) käitumises avalduvad omadused ( nt agressiivne , manipuleeriv , lojaalne ) , sh : c ) suhtlemistegevuses avalduvad omadused ( nt naljalembeline , jutukas ) . <arv> ) Intrapersonaalsed omadused - inimest nö omaette kirjeldavad omadused , mis avalduvad tema üldises tegevuses , kuid ei puuduta teisi inimesi . Selle all eristuvad : a ) käitumises avalduvad omadused , mis on väliselt nähtavad ( nt julge , arg , sihikindel ) b ) käitumises avaldumatud omadused , pigem seesmised hoiakud ( nt alaväärne , jõuetu , enesekindel ) . Eelneva saab esitada joonisena , milles kajastub iseloomumudeli üldine struktuur ( vt joonis <arv> ) . Nooltega on osutatud seotus isiksuseomaduste erinevate aspektide vahel . Suhtlustegevuse tähtsus nähtub joonisel koostoimes inimese tegevusega , seega nooled , mis viitavad tegevusele , osutavad muuhulgas ka suhtluse võimalikule olemasolule . Joonis <arv>. Iseloomumudeli struktuur .  Nagu näha joonisel <arv> , on isiksuseomaduste mudelisse lisandunud veel kaks argumenti : ratsionaalsusel ja emotsioonidel põhinevad isiksuseomadused ehk ümberöelduna - inimeste " peades " ja inimeste " südametes " sündivad omadused . Tegemist on ennekõike inimkäitumise põhjuse väljatoomisega , st mille baasil teatud loomuomadus esile on kerkinud . Ehkki öeldakse , et inimene on emotsionaalne olend , on teatud iseloomujoonte puhul tuvastatav see määr , millest alates on võimalik osutada rohkem inimese emotsioonidele kui tema ratsionaalsele tegevusele ( nt keevaline , agressiivne ) . Leidub ka omadusi , mille lähtekohti pole võimalik niimoodi jagada , sest nad ühendavad endas mõlemaid . Näiteks seltskondlikkus ühendab endas ratsionaalset otsust käituda seltskondlikul viisil ja samal ajal ka emotsionaalset aspekti , millele vastavalt inimene on võimeline seltskondlikult käituma . Toodud näite puhul tuleneb emotsionaalse aspekti iseloom eelkõige positiivsete tunnete kogemisest . Loomulikult võib olla selline lähenemine liiga lihtsustav , kuid süsteemi loomiseks vajalik . Joonisel <arv> on eraldi grupi moodustunud omadused , mis peegeldavad inimeste väärtushinnanguil põhinevaid mõisterühmi ( vt ka ptk <arv>. <arv>. ) . Näiteks on eestlaste jaoks olulised väärtused sport , muusika , perekond jm ja kuuluvad kindla osana iseloomumudeli juurde koos keeles juurdunud väljenditega . Neid inimese olemuse juurde kuuluvaid jooni ei saa selgelt eristada vastavalt välisteks/sisemisteks või inter-/intrapersonaalseteks , sest väärtustel põhinevad omadused ühendavad endas kõiki neid aspekte . Näiteks loodussõbralik inimene peegeldab oma sisemist suhtumist , perekondlik oma sotsiaalsust ja laululembeline oma käitumise eelistusi . Kuna iseloomusõnavara tähenduslik koostis näitab ( vt joonis <arv> ) , et laiem ja üldisem on esmajoones intrapersonaalsete vs interpersonaalsete omaduste määratlus , siis mõni sõna neist lähemalt . Samuti täpsustan , mida mõelda inter- ja intraaktsiooni all . <arv> . <arv>. Intrapersonaalsus vs interpersonaalsus Elame maailmas , kus meie tegemised on läbi põimunud teiste isikute tegemistega , sest meie kultuuriline eesmärk on sobida teistega , täita oma kohust ja rolli interpersonaalsetes suhetes ( Realo <arv> ) . Kuuludes inimkonna hulka on ilmne , et isik jääb alati seotuks teiste inimestega , sest inimesed mõtlevad , tunnevad , väljendavad oma tundeid , tegutsevad ja ka suunavad oma käitumist eelkõige seoses teiste inimestega . Olulist rolli interaktsioonis mängivad ka saadavad teadmised ja kogemused sotsiaalsetest käitumisnormidest ( sh aktsepteeritud ja taunitud omadustest ) , mille omaksvõtt saab toimuda ainult läbi inimsuhete ning suhtlemise . Samas jäävad igale inimesele teatud unikaalsed sisemised omadused , mis määratlevad tema minakontseptsiooni ning kus sotsiaalsed suhted teiste inimestega ei mängi nii suurt rolli . Iseloomujoonte lahkamisel tuleb selgelt välja , et eristuvad sotsiaalsed ehk interpersonaalsed ning mittesotsiaalsed ehk intrapersonaalsed loomuomadused <arv>. Näiteks seltskondliku ja aktiivse joone olemasolu eeldab mõlemal juhul inimeselt suhteliselt energilist käitumist . Erinevus seisneb selles , et seltskondlikkuse avaldumine on võimalik mingis kollektiivis või läbikäimises kaasinimestega , kuna aktiivne saab inimene olla ka nt üksi kodus koristades . Suhtlustegevusega seotud omaduste puhul on ütlematagi selge , et need nõuavad dialoogi ja peegeldavad inimeste sotsiaalset interaktsiooni . <arv> . <arv>. Intraaktsioon vs interaktsioon Iseloomuomaduste definitsioon ütleb , et tegemist on inimese kalduvusega mõelda , tunda ja käituda kindlal viisil ( Allik <arv> ) ( vt ka ptk <arv>. <arv>. ) . Definitsioon osutab , et iseloomujoon ilmneb nii inimese välises ( käitumine ) kui sisemises ( mõtlemine , tundmine ) tegevuses . Välises käitumises nähtavate iseloomujoonte kohta saadakse kinnitus kaasinimestelt , kes neid vahetult kogevad . Sisemiste omaduste kohta võivad ümbritsevad vaid oletusi teha . Iseloomujooned ei pruugi end ilmutada ainult käitumise välises stiilis , vaid ka tegevuse põhjustes ja motiivides . Näiteks toon omadused agressiivne ja vaenulik . Esimese puhul on teada , et isik , kes osutub agressiivse inimese käitumise objektiks , kogeb , näeb ja tunneb kallaletungija käitumist kogu situatsiooni vältel . Vaenulikkus aga pole nii elementaarselt arusaadav - suhtumise objekt ei pruugi negatiivset hoiakut enda suhtes kuidagi märgata ega taibata . Ta võib vaid vaenulikkust tajuda ja teha teatud järeldusi , kuid konkreetset kinnitust on tal raske leida . <arv> . <arv>. Mõisterühmade nimetused Alljärgnevas piiritlen sõnavara neisse kahte suurde kategooriasse - inter- ja intrapersonaalsus - , mille alla koonduvad spetsiifilisemad mõisterühmad . Olemasoleva materjali põhjal eritlesin <arv> isiksuseomaduste mõisterühma , mis on moodustatud eelkõige sünonüümia ja antonüümia suhete baasil ning millel mõnel on omakorda allrühmad . Meeles tuleb vaid pidada , et siinne iseloomusõnavara kui uurimise objekt ei hõlma kogu eesti keeles eksisteerivat inimese iseloomustamiseks sobivat sõnavararikkust ja seetõttu ei järeldu järgnevast absoluutset kehtivust omavaid kategooriaid . Eestlaste iseloomusõnavara kogutud materjali põhjal koosneb mõisterühmadest , kus : · <arv> mõisterühma käituvad kui sotsiaalsed loomuomadused ; · <arv> mõisterühma kui intrapersonaalsed loomuomadused ; · <arv> mõisterühma kui väärtustel põhinevad omadused . Järgnevas on esitatud mõisterühmad , mis näitavad konkreetsete iseloomusõnade koondumist tüüpsituatsioonide baasil . Igat dimensiooni on üldistatud situatsiooni mõistetuumale viitava nimetusega <arv> ja pole kindlas järjekorras . INTERPERSONAALSETE OMADUSTE RÜHMAD Sõbralikkus Suhtlusoskus Jutukus Õpetamine Vaidlemisoskus Naljasoon Seltskondlikkus Ausus Usaldusväärsus Usaldamine Abivalmidus Hoolivus Viisakus Ülbus Domineerimine Kadedus Truudus Suuremeelsus Õiglustunne Avatus Koostöö Ihnus Paindlikkus Ahnus Seksuaalsus INTRAPERSONAALSETE OMADUSTE RÜHMAD Väliselt nähtavad ehk käitumises avalduvate omaduste rühmad : Töökus Osavus Edasipüüdlikkus Sihikindlus Otsustavus Julgus Praktilisus Realistlikkus Korralikus Vastutustundlikkus Kohusetundlikkus Konservatiivsus Kiirus Teotahe Temperamentsus Tundlikkus Rahulolematus Naiselikkus/mehelikkus Intelligentsus Õpivõime Siseruum ehk inimese sisemised omadused : Emotsionaalne seisund Enesehinnang Väärtustel põhinevad omadused : Sõltuvus Sport Muusika Perekond Loodus Reisimine Kultuur Keeled Maitse Usk Rahvustunne <arv> . <arv>. Freimisemantilise kirjeldusmeetodi põhjendus Enne , kui jõuda iseloomusõnavara semantika juurde , tuleb kokku puutuda probleemiga , mis ilmneb igasuguse keelelise materjali analüüsimisel - kuidas sõnakogu analüüsida , st millist esitus-kirjeldusviisi kasutada . Lingvistide püüdlused keele semantilise struktuuri esitamiseks on universaalsed : töötada välja kindel esitusviis , semantiline keel , mille abil võiks kirjeldada mistahes sõna vm keeleüksuse tähendust ning kirjeldada vahekordi üksikute sõnade vm keeleüksuste tähenduste vahel ( Õim <arv> : <arv> ) . Küsimus , mis iseloomusõnade võimalike esitus-kirjeldusviiside puhul esile kerkib , seisneb pigem kontseptuaalse esituse valikus kui formalismis . Keeleteadusest on kirjeldusviisi eeskujusid valida päris palju . Teatud semantiliste rühmitamiste aluseks võivad olla kognitiivsed mudelid , kujundskeemid , semantiline metakeel , freimid jne kuni naiivteooriani välja . Kirjeldada mõisteid skriptidena ehk kognitiivsete mudelitena ( cognitive models ) on üks kognitiivse semantika lähenemisi , kus ühte situatsiooni pääsevad kirjeldama mitmed väljendid korraga . Mudelitega tähistatakse tavaliselt naiivteooriast väiksemat teadmisstruktuuri ( nt naiivkujutelmi , mis seostuvad vaid ühe sõna ja selle antonüümide või sünonüümidega ) . Esitusviis ise on sarnane freimi tüüpi esitusega ( Õim , Saluveer <arv> , <arv> ) , ehkki seda võidakse nimetada teisiti . Kujundskeemid ( image schemas ) on Mark Johnsoni järgi meie kogemust ja mõistmist pidevalt organiseerivad struktuurid . Kujundskeemid opereerivad sellisel mentaalse organiseerituse tasandil , mis jääb kuhugi abstraktse propositsioonilise struktuuri ja kindla konkreetse kujutuse vahele . Skeem koosneb võimalikult vähestest osadest ja suhetest , mistõttu saab selle abil struktureerida lõpmata palju konkreetseid tajusid , pilte ja sündmusi . Ühelt poolt on skeem abstraktne ( võimaldades sellega paljude piltide üldistuse ) ja teiselt poolt konkreetne , pildiline ( Johnson <arv> : <arv> ) . Anna Wierzbicka välja arendatud " semantiline metakeel " ( Natural Semantic Metalanguage , NSM ) ( Wierzbicka <arv> ) kujutab endast teatud piiratud semantiliste kirjeldusvahendite komplekti , millega väidetavalt saab täpselt määratleda mõistete tähenduse . Semantilisi primitiive kasutades püüab Wierzbicka muuhulgas selgitada ja võrrelda erinevate keelte kultuurimudeleid , sest selline metakeel peaks olema koguni keeltest sõltumatu universaalse inimkogemuse lõikes ( vt Wierzbicka <arv> ) . Tema semantiline metakeel sisaldab kümmet semantilist primitiivi <arv> : mina , sina , keegi , miski , see , ütlema , tahtma , mitte tahtma , tundma , mõtlema ( Wierzbicka <arv> : <arv> ) . Kuigi semantilise metakeele illustreerimiseks on tihti toodud näiteid emotsioonisõnavarast , analüüsib Anna Wierzbicka ühes oma käsitluses ka iseloomuomadusi julge , vapper , pelglik , jultunud , hoolimatu , kasutades kultuuri- ja keelesõltumatuid kontsepte : halb , hea , tegema ja juhtuma ( Wierzbicka <arv> : <arv> ) . Toon siinkohal tema näite omaduse vapper analüüsi kohta metakeele abil : X on vapper - &gt; X on keegi , kes mõtleb midagi sellist : On hea , kui ma oleksin teinud Y Sellepärast ma tahan seda teha Ma ei taha mõelda : " Ma ei taha , et minuga midagi halba juhtuks " Ja sellepärast X teeb Y Teised inimesed võivad mõelda midagi sellist : Ma ei taha , et minuga midagi halba juhtuks Sellepärast ei tee Y [ ma mõtlen , et see on hea ] Wierzbicka poolt pakutud idee , et suur tähendusstruktuur tuleb jagada osadeks ja neid osasid on kuidagi võimalik katalogiseerida ( Wierzbicka elementaartähenduste idee üldistus ) on ka isiksuseomaduste analüüsimisel piisavalt hea lähteidee . Esitusviis ise aga pole mõttekas , sest kuigi esituses kajastub mõiste kasutusega seotud tähendusstsenaarium , jääb tähelepanuta üsna suur hulk infot loomuomaduste muude oluliste aspektide kohta . Siin tulebki appi freimisemantika ( vt ptk <arv>. <arv>. <arv>. ) . Üksiksõnade tasemel on seni enim tegeldud tegusõnadega kui tegevusfreimi realiseerijatega , aga siinses töös on vaatluse all " omadusfreimid " . Omadusfreimid erinevad muutumis- või tegevusfreimidest ( vt nt Orav <arv> , Pükke <arv> ) , sest tegevusi esitatakse muutusi tekitavate sündmustena , millel on eeltingimused ( situatsioon , kus tegevus saab üldse toimuda ) , vahetu tegu ( mis muudab ) ja tagajärjeks olev uus situatsioon . Omadusi ja objekte ( millega on tegu enamiku nimisõnade puhul ) tuleb kirjeldada teisiti , sest neis tavaliselt puudub muutuse ja selle tagajärje idee . Omadusfreimid on suguluses nö seisundifreimidega , kus kriitilised elemendid on seisundis olija , seisund ja selle võimalikud mõjud teistele situatsioonis osalejatele . Viimast komponenti ei pruugi seisundifreimides alati olla , sest puudub interaktsioon ( nt füüsilise seisundi mõttes võib keegi olla kas püsti või pikali ka üksi - see ei puuduta kedagi ) . Iseloomusõnades on osalejate olemasolu obligatoorne ( nt kade või sõbralik ei saa inimene olla ilma , et see poleks seotud teiste inimestega ) . <arv> . <arv>. Isiksuseomaduste üldised freimielemendid Nagu öeldud , on üheks eripäraks iseloomusõnavara analüüsimisel see , et kindla elemendina eksisteerib primaarselt HINNANG , mille üks inimene annab teise inimese või inimeste rühma kohta ( ptk <arv>. <arv>. <arv>. ) . Selle klassifitseeriva hinnanguga kombineeruvad muud elemendid , mis sisalduvad kogu valdkonna sõnavara tähendustes ja mis esitavad kõigi iseloomumõistete ühise tüüpsituatsiooni . Üldised elemendid hindamissituatsioonis on : AUTOR - hindaja ehk hinnangu autor . Autori olemasolu on loomuomadusfreimi puhul absoluutselt üldine , ehkki situatsioonikirjelduses ei pruugi see eksplitsiitselt alati nähtav olla . Siinse materjali kogumisel olid hinnangu andjateks ehk autoriteks kõik <arv> eestlastest keelejuhti ( vt ptk <arv>. <arv>. <arv>. ) , kes osalesid nimetamiskatses , iseloomustades erinevaid objekte , sh iseennast . OBJEKT - hinnangualune isik , keda mingi keelelise väljendiga iseloomustatakse ja kelle roll muutub hindamise käigus AGENDIKS ( tegevuse tegija , aktiivne teostaja ) , sest hinnatakse Agendi : <arv> ) tegevust ja käitumist <arv> ) tegevuse alaliigina suhtlust ja selle komponente ( nt suhtluse sisu , suhtluse laad , teema ) <arv> ) arvamusi või hoiakuid <arv> ) emotsioone <arv> ) teadmisi Nimetatud hinnangualused komponendid kombineeruvad omavahel , sest nad pole üksteisest sõltumatud ega välista üksteist . VÄÄRTUS - hinnang , mille AUTOR omistab OBJEKTILE . Hinnangu laad võib olla negatiivne , neutraalne või positiivne . Eelmised kolm freimielementi koos osutavad tüüpilisele HINDAMISE situatsioonile , kus hinnangu AUTOR esmalt hindab OBJEKTI ja seejärel , teisena , omistab talle väärtuse ( positiivne , neutraalne või negatiivne ) . See on kujutatav järgmise joonisena ( vt joonis <arv> ) : Joonis <arv>. Hindamise situatsioon .  Kuna freimisemantikas on sarnaselt leksikaalsele semantikale kehtiv freimide hierarhiline käsitlus , siis loomuomadusi tähistava sõnakogumi ülemiseks või tipmiseks freimiks on siin kirjeldatud hindamissituatsioon ehk hinnangufreim . See kirjeldab iseloomustamissituatsiooni üldisemalt , spetsiifilisemad situatsioonid " pärivad " üldisematelt olulisemad komponendid . Järgmisena toon ära loetelu võimalikest elementidest , mis lisaks hindamiselementidele võivad osutuda olulisteks inimese iseloomustamise situatsioonis ja mille omavahelisi suhteid määratlevad järgmises peatükis esitatud freimiskeemid täpsemalt . Iseloomu kohta käivas hindamisprotsessis võivad esineda järgmised elemendid ( tähestikulises järjekorras ) <arv> : Eesmärk - see , mida Agent püüab saavutada : materiaalne kasu , Objekti käitumine , heaolu vms ( nt karjerist : eesmärk on fikseeritav ) · Hulk - ( suhtlus ) tegevuse määr ( nt jutukas : suhtlushulk on fikseeritav ) · Kehaväljendus - füüsilise tegevuse avaldus ( nt sõbralik naeratus ) · Objekt - isik ( ud ) , kellele agendi tegevus , hoiak vm on suunatud ( nt agressiivne : isik ( ud ) on fikseeritav ( ad ) ) · Oht - ebasoovitav tagajärg , õnnetus vms , mis kaasneb Agendi tegevusega ( nt riskeeriv : oht on fikseeritav ) · Omand - ( materiaalne ) kasu ( nt kasuahne : omand on fikseeritav ) · Oskus - Agendi õppimise ja harjutamise teel omandatud asjatundlikkus mingis valdkonnas ( nt professionaalne : oskus on fikseeritav ) · Põhjus - see , mis tingib Agendi käitumise ( nt laisk : põhjus on fikseeritav ) · Ressurss - vahendid , millega Agent tegutseb ( nt praktiline : ressurss on fikseeritav ) · Situatsioon - olukord , valdkond , koht vms , kus Agendi tegevus avaldub ( nt õiglane : situatsioon on fikseeritav ) · Suhtlus - Agendi kommunikatiivne tegevus ( nt naljalembeline : suhtlus ( laad/sisu ) on fikseeritav ) · Sõnum - see , mida suhtluse käigus edastatakse ( nt aus : sõnum on fikseeritav ) · Tagajärg - tegevuse tulemus : emotsioon , kasu , käitumisviis vms ( nt kergesti solvuv : tagajärg on fikseeritav ) · Teadmised - see , mida Agent on mentaalselt omandanud ( nt tark : teadmised on fikseeritavad ) · Teema - suhtlusprotsessis käsitletav valdkond ( nt rahulolematu : teema on fikseeritav ) · Tegevus - Agendi käitumine ja suhtlus , millele hinnang toetub ( nt julge : tegevus on fikseeritav ) · Valdkond - see , milles Agent tegutseb ( nt andekas : valdkond on fikseeritav ) Need komponendid on asendatavad konkreetsete struktuuridega , mis tähendab , et komponentide kasutamistingimuste teadmine ongi omaduse tähenduste teadmine . Järgmine märkus puudutab mõisterühma nimetuse ning esitatud situatsiooni vahekorda . Nimelt VAIDLEMISOSKUSE freimiskeemis kirjeldan näitena situatsiooni , kus Agent on vaidlushimuline ja ÕPIVÕIME freimiskeemis Agent on õpihimuline jne. Siiski ei pruugi mõisterühma üldnimetus alati vastavuses olla esitatud näite situatsiooniga , kuna valisin küsitluse tulemuste loetelust sagedasema või sisult kaalukama omaduse sõna . Allpool esitatud mõisterühmad sisaldavad nii positiivse kui negatiivse hinnanguga väljendeid . Seega fikseerin mõisterühma freimiskeemis mõlemad - nii positiivse kui negatiivse hinnangu stsenaariumi . Hinnangute realiseerimine semantilise kirjelduse tasandil on oluline seetõttu , et näha millise freimiskeemi tingimuse negatsioon õigupoolest muudab nt sõbralikkuse ebasõbralikkuseks ( negatsiooni kohta vt ptk <arv>. <arv>. ) . Formaat , milles mõisterühmade analüüsi esitan , on järgmine : <arv> ) mõisterühma kirjeldus <arv> ) mõisterühma kuuluvad sõnad ja väljendid , millel on määratletud hinnangu märk ( positiivne , neutraalne või negatiivne ) <arv> ) freimiskeem , kus on : a ) fikseeritud hinnanguobjekt b ) mõisterühma näitlik positiivse hinnangu stsenaarium c ) mõisterühma näitlik negatiivse hinnangu stsenaarium . Alljärgnevalt alustan freimiskeemide esitamist nö inimese sotsiaalsetest omadustest . <arv> . <arv>. Interpersonaalsete isiksuseomaduste freimiskeemid Käesolevas alajaotuses esitatud isiksuseomaduste üldine situatsioon seisneb inimese tegevuses , mis on seotud teis ( t ) e inimes ( t ) ega . See on nö sotsiaalne ruum , mille dimensioonid osutavad inimese käitumuslikele erinevustele läbi inimsuhete . Kõigi siin esitatud mõisterühmade tähenduslike elementidena eksisteerib keegi teine ( teised ) , kellega ollakse kas interaktsioonis , sh suhtluses ( nt jutukas ) või kes on tegevuse , käitumise objektiks ( nt sõbralik ) . Juttu tuleb deskriptiivsetest omadustest , kus omaduse kindlakstegemine toimub eelkõige inimese käitumisaktide jälgimise teel . <arv> . <arv>. <arv>. SÕBRALIKKUS Omadust sõbralik nimetati isiksuseomaduste sõnavara kogumisel <arv> korda , mis asetab ta töökuse järel teisele kohale ( vt Lisa <arv> ) ja osutab tema olulisele rollile eestlaste maailmapildis . Sõbralikkus on sotsiaalne omadus , mis avaldub inimsuhetes , on nähtav ja/või kuuldav nii inimese suhtumises kaasinimestesse , tema suhtluses kui üldises tegevuses . Hindamisobjektiks on seega hinnatava suhted teiste inimestega . Aktuaalseteks teguriteks võivad olla ka hinnatava käitumisest mõjutatud osalised ning põhjus , miks vastavalt käitutakse ( nt püüd meeldida ) . Kas sõbralikkus on ratsionaalsusel või emotsionaalsusel põhinev omadus ? Vastus on , et mõlemal . Inimese läbinisti tahtlik ( ratsionaalne ) otsus käituda sõbralikult võib viidata ebasiirusele ( nt keegi tahab kellegi käest midagi saada ja teeskleb sõbralikkust ) ja ainult emotsioonidel põhinev käitumine osutab üldisele rõõmuga seotud tundmustele . Sõbralikkuse freim ühendab endas järgmisi sõnu ja väljendeid iseloomuomaduste leksikonist : · positiivse märgiga omadused on sõbralik , sõber , armastusväärne , saan kõigiga hästi läbi , lahke ; · negatiivse märgiga omadused on ebasõbralik , mitte ( väga ) sõbralik , tõrjuv , tõrges , vältiv , põgenev , eemaletõmbuv , trotslik . SÕBRALIKKUSE freimis on hinnangu objektiks Agent ja tüüpiliselt Agendi SUHTUMINE Agendi TEGEVUS Agendi SUHTLUS Agent on sõbralik , kui : a ) Agendi suhtumine Objekti avaldub kas Tegevuses , Kehaväljenduses või Suhtluses ( sõltuvalt kontekstist Suhtluse Teemas või Sõnumis ) Agendi Tegevuse Tagajärg on Objekti positiivne tunne Väärtus : Hindajapoolne hinnang Positiivne . Agent on ebasõbralik , kui : a ) Agendi suhtumine Objekti avaldub kas Tegevuses , Kehaväljenduses või Suhtluses ( sõltuvalt kontekstist suhtluse Teemas või Sõnumis ) b ) Agendi Tegevuse Tagajärg on Objekti negatiivne tunne või konflikt Väärtus : Hindajapoolne hinnang Negatiivne . <arv> . <arv>. <arv>. SUHTLUSOSKUS Suhtlusoskus on järjest olulisem oskus praeguses Eestis , korraldatakse palju erinevaid suhtlustreeninguid ja kursusi , kus inimesed saavad teadmisi efektiivsest suhtlusest ja parendada iseenda oskusi . Kuna suhtlustegevuse eesmärk on anda informatsiooni ja/või mõjutada kedagi endale vajalikus suunas , on oluline ettekujutus suhtluspartnerist ja teadmine , kui lihtne või raske on vastaspoolega kontakti saavutada . Selleks , et tõsta üldist suhtlemiskultuuri , on hea teada , milliseid sõnu inimesed kasutavad kellegi suhtlemisoskuste hindamiseks . Keelematerjal , mida loetelukatses osalejad suhtlusviiside kohta andsid , on jagatavad viide alarühma . Siinse uurimuse järgi märgivad eestlased lisaks suhtlemisoskuse hindamisele keeleliselt ära ka jutukust , õpetamisega seonduvat , vaidlemisoskust ning naljasoont . Esimest rühma iseloomustavad väljendid , mis on käibel üldiste suhtlusoskuste hindamiseks ning on käsitletav ülejäänud nelja alarühma ülemmõistena . Suhtlusoskusega seotud dimensioon isiksuseomaduste hulgas on tähenduslikult üsna lähedane sõbralikkusele , seltskondlikkusele ning mingil määral ka viisakusele , ehkki teatud regulaarsust omavaid suhteid pole otseselt võimalik tuvastada . Näiteks inimene , kes on hea suhtleja , ei pruugi tingimata olla sõbralik ja vastupidi . Positiivseid suhtlusomadusi väljendavad hea suhtleja , suhtleja ning negatiivseid halb suhtleja , ei oska suhelda , kehv suhtleja , vähe suhtleja , pole suhtlemisvõimeline , suhtlemisvaegustega . Neutraalse hinnanguga jääb siia suhtlev . SUHTLUSOSKUSE freimis on hinnangu objektiks Agent ja tüüpiliselt Agendi SUHTLUS Agent on hea suhtleja , kui : Agent kasutab Suhtlustegevuses teatud oskusi , võtteid vms paremini kui teised inimesed Väärtus : Hindajapoolne hinnang Positiivne . Agent on halb suhtleja , kui : a ) Agent kasutab Suhtlustegevuses teatud oskusi , võtteid vms halvemini kui teised inimesed Tagajärg : võimalikud konfliktid Objektiga Väärtus : Hindajapoolne hinnang Negatiivne . <arv>. <arv>. <arv>. <arv>. JUTUKUS Suhtlusoskuste all eritletav järgmine rühm puudutab suhtlustegevuse hulgakriteeriume . Kuna eelmiste omadustegrupi puhul hinnati oskusi , kui hästi või halvasti keegi teistega verbaalset kontakti saavutab , osutuvad siin olulisteks kriteeriumiteks suhtluse väljendushulk ja -laad . Eelkõige just Agendi poolt produtseeritav verbaalne kogum , mis moodustab suhtlushulga skaala otstega " palju " ning " vähe " : vaikne kidakeelne jutukas lobiseja latatara vähe______________________________________________________palju Tavapärase arusaama järgi peaks jutukas inimene väljendama lisaks suurele sõnahulgale rohkem ka oma tundeid ja impulsse kui vaikne inimene , kuid sõnavara uurimuses selline seos välja ei tule . Eristaatusega selles rühmas on mõiste üldsõnaline , mis ühelt poolt viitab sõnakasutuse rohkusele , teiselt poolt aga pinnapealsusele või tõestuseta väidetele . Siin rühmitatud sõnavara on järgmine : - neutraalse või negatiivse hinnangu kandjad on vaikiv , vaikne , vähese jutuga , väljendumisvõime vähesus , kidakeelne , napisõnaline , sõnaaher - positiivse hinnangu kandjad on jutukas , kõneosav , sõnaosav - negatiivse hinnangu kandjad on hästi jutukas , lobiseja , lobisemishimuline , lobisev , mulapidamatu , latatara , laterdaja , pläkutaja , suure suuga . JUTUKUSE freimis on hinnangu objektiks Agent ja tüüpiliselt Agendi SUHTLUS Agent on jutukas , kui : Agendi Suhtlust on Hulga poolest rohkem kui teistel inimestel Väärtus : Hindajapoolne hinnang Positiivne . Agent on vaikne , kui : Agendi Suhtlust on Hulga poolest vähem kui teistel inimestel Väärtus : Hindajapoolne hinnang Neutraalne või Negatiivne . <arv> . <arv>. <arv>. <arv>. ÕPETAMINE Arvan , et igaüks on kokku puutunud oma elus inimestega , kellele väga meeldib igasugu õpetusi jagada , kes justkui teavad " kuidas asjad tegelikult käima peaksid " . Sõnavara selliste inimeste iseloomustamiseks on aga kesine , vähemalt selle materjali põhjal , mis intervjuu tulemusel kättesaadavaks sai . Nii moodustavadki kolmanda suhtlemisomaduste allrühma väljendid nõu andev , õpetav , pedagoogiline , targutav , ei oska juhendada , mille seas üksteisele vastanduvaid mõisteid ei leidu . Siinsete väljendite hinnanguline väärtus on raskelt jälitatav ja küsitav . Näiteks nimetatud omadust õpetav kasutatakse erinevas kontekstis , kus hinnangu märk samale omadusele võib olla nii positiivne kui negatiivne . Kui sünonüümideks lugeda õpetav ja nõu andev , on tegemist positiivse hinnanguga . Õpetava ja targutava puhul aga on olukord teine - mõlemad on negatiivsed hinnangukandjad . Korra nimetatud ei oska juhendada viitab konkreetsele oskusele , mis hinnangualusel puudub ja seetõttu vääris intervjueeritava arvates negatiivset hinnangut . Küsitavaks jääb mõiste 'õpetlik' kuulumine siia rühma , sest tavaliselt ei kasutata seda väljendit mitte inimese , vaid nt kogemuse kohta . ÕPETAMISE freimis on hinnangu objektiks Agent ja tüüpiliselt Agendi SUHTLUS Agent on õpetav , kui : a ) Agent räägib ( = Suhtlus ) Objektile oma Teadmisi b ) Objektil on Agendi Teadmistest abi Väärtus : Hindajapoolne hinnang Positiivne Agent on õpetav , kui : a ) Agent räägib ( = Suhtlus ) seda , millest arvab , et Objekt ei tea b ) Agendi Suhtlust on rohkem kui teistel inimestel c ) Objektile ei meeldi Agendi Suhtlus Väärtus : Hindajapoolne hinnang Negatiivne <arv>. <arv>. <arv>. <arv>. VAIDLEMISOSKUS Igal inimesel on oma arvamus , sageli erinev teiste omast . Kui juhtub , et tema arvamus " välja naerdakse " , saab ta oma arvamust kaitsta . Kaitsmise käigus areneb muuhulgas vaidlemisoskus . Sõnu , mida eesti keeles kasutatakse vaidlemisoskuse hindamiseks , pole palju . Loetelukatses nimetati : vaidlushimuline , vaidlemishimuline , argumenteerimisvõimeline , vaielda oskav . Kaks viimast kannavad endas neutraalset või pigem positiivset hinnangut , kuna vaidlushimulise puhul liitsõna viimane osis ( -himu : kange tahtmine ) viitab äärmusesse kalduvale käitumisele ja on seetõttu negatiivne hinnang . VAIDLEMISOSKUSE freimis on hinnangu objektiks Agent ja tüüpiliselt Agendi SUHTLUS Agent on vaidlushimuline , kui : a ) Agent räägib ( = Suhtlus ) seda , millest usub , et tal on õigus ( = Sõnum ) või Teadmised tõest b ) Agent püüab oma tõde ( = Sõnum ) võimalikult palju väljendada c ) Agent ei taha tunnistada teiste ( = Objekti ) arvamusi Väärtus : Hindajapoolne hinnang Negatiivne . <arv>. <arv>. <arv>. <arv>. NALJASOON On teada , et humoorika inimesega on kergem suhelda . Ka iseloomuväljendite leksikonis on sõnadel , mis seostuvad huumori kasutamisega , oma kindel koht ja hulk . Naljasoone puuduse kohta ( negatiivsed omadused ) on käibel väljendid nagu halva/vähese huumorimeelega , humooritu , huumorimeeleta , naljavaene . Tunnustava naljasoone kohta ( positiivsed omadused ) aga väljendid : humoorikas , vaimukas , muhe , huumorimeelega , huumorimeelne , nalja armastav , naljahimuline , naljalembeline , naljast arusaav , huumoritajuga . Väljendid nagu raskepärase huumoriga ja omapärase naljasoonega käivad inimeste kohta , kelle naljast arusaamine on tavapärasega võrreldes erinev või on ütleja ( =hindaja ) olnud irooniline oma suhtumises hinnatavasse . Korra nimetatud mängulise ja ulaka kuulumine sellesse mõisterühma jääb küsitavaks , kuid mõne teise dimensiooniga on neil kahel sõnal veel vähem tähenduslikku kokkupuudet . NALJASOONE freimis on hinnangu objektiks Agent ja tüüpiliselt Agendi SUHTLUS Agent on huumorimeelega , kui : a ) Agent hindab tihti olukorda , isikut vms ( = Situatsiooni ) naljakaks b ) Agent räägib ( = Suhtlus ) Teemat või Sõnumit Objektile c ) Objektil on naljakas Väärtus : Hindajapoolne hinnang Positiivne . Agent on huumorimeeleta , kui : a ) Objekt hindab olukorda , isikut vms ( = Situatsiooni ) naljakaks b ) Objekt räägib ( = Suhtlus ) Teemat või Sõnumit Agendile c ) Agent ei saa naljast aru Väärtus : Hindajapoolne hinnang Negatiivne . <arv> . <arv>. <arv>. SELTSKONDLIKKUS Piir , mis eraldab suhtlusoskusi seltskondlikkusest , on väga habras - seltskondliku inimese juurde kuuluvad lahutamatult ka head suhtlusoskused . Seltskondlikkuse puhul aga ei hinnata ainult vahetut verbaalset suhtlemist , vaid " seltskondlikku läbikäimist " üldisemal tasemel , nt osalemist üritustel , kontaktide loomist jms. Määratluse aluseks võib olla ka interaktsiooni hulk ja kiirus , millega kontakt erinevate inimestega saavutatakse . Heade suhtlusoskustega inimese iseloomu juurde ei pruugi kuuluda kohanemisvõime ja seltskonnaarmastus , hinnatavaks kriteeriumiks osutuvad eelkõige lävimise kvaliteetsed moodused , mille puudumine võib kaasa tuua konflikte inimestevahelistes suhetes . Seltskondlikkuse puudumine ei too endaga kaasa konfliktide võimalikkust . Siinsesse mõisterühma liigitasin ka keelde juurdunud ( rahva ) psühholoogia mõisted kontaktne-akontaktne , mida on kasutama hakatud suhteliselt hiljuti . Nt Ta on kontaktne/kontaktis on tõlgendatav , et inimene püsib suhtluspartneriga nö samal lainel - kasutab aktiivset kuulamist , hoiab silmsidet , ei kaldu teemast kõrvale jne. Akontaktne on inimene siis , kui hoidub kontaktidest teiste inimestega või tal on raskusi kontakti saavutamisega . Seltskondlikkuse kohta on käibel järgmised keelendid : · negatiivse märgiga : pole seltskondlik , mitte seltsiv , akontaktne , mitte väga suhtlemisaldis , pole suhtlemisaldis , eemaletõmbuv · positiivse märgiga : seltskondlik , seltsiv , kontaktne , suhtlemisaldis . SELTSKONDLIKKUSE freimis on hinnangu objektiks Agent ja tüüpiliselt Agendi TEGEVUS Agent on seltskondlik , kui : a ) Agendile meeldib olla teiste inimestega ( = Objektiga ) koos b ) Agent tunneb end hästi ja suhtleb/kontakteerub ( = Tegevus ) vabalt ka ( mittetuttavate ) inimes ( t ) ega Väärtus : Hindajapoolne hinnang Positiivne . Agent pole seltskondlik , kui : a ) Agendile ei meeldi teiste inimestega ( = Objektiga ) koos olla , sest b ) Agent ei tunne end mittetuttavate inimestega hästi Väärtus : Hindajapoolne hinnang Negatiivne . <arv> . <arv>. <arv>. AVATUS Avatud inimesed on laia huvideringiga , sallivad teistsuguste arusaamade suhtes ja altid proovima uusi tegutsemisviise ( Costa , McCrae <arv> ) . Psühholoogide arvates saab eristada avatust fantaasiale , kunstile , tunnetele , tegudele , ideedele ja väärtustele ( vt Allik <arv> ) , kuid keelematerjali põhjal sellist eristust välja tuua ei õnnestu . Avatud inimesed kasutavad elus erinevaid toimetulekustrateegiaid , samal ajal kui kinnised inimesed tahavad olla rohkem omaette ja omavad vähem kontakte kaasinimestega . Mõõdetav on interaktsiooni hulk , kus kinnistel inimestel on kaasinimestega läbikäimise hulk minimaalne . Avatuse alammõisteks on rühm sõnu ja väljendeid , mille puhul pole alati selge , kas need omadused on tingitud inimese suhetest teiste inimestega või pigem inimese enese emotsionaalsetest , intellektuaalsetest võimetest ning seisunditest . Jutt käib kohanemisvõimest . See on võime , kus inimene püüab end teatud tingimuste , teatud olukorraga kokku sobitada , mis saab suures osas õnnestuda ainult siis , kui inimene on sotsiaalne ja piisavalt avatud ümbritseva suhtes . Avatuse mõisterühm ühendab endas järgmisi sõnu ja väljendeid iseloomuomaduste leksikonist : · negatiivse hinnangumärgiga : ( väga ) kinnine , suletud , endassesulgunud , endassetõmbunud , enesessesulgunud , enesessetõmbunud , reserveeritud , raske ligi pääseda , raskesti avanev , introvertne , sissepoole elaja , sissepoole elav , sissepoole pööratud , tundeid mitte välja näitav , vaoshoitud , omaette hoidev , eraklik , oma mätta otsas istuja , distantseerunud , kättesaamatu , üksik , üksildane , eemaletõmbuv , mitte kohanev , kohanemisvõime nõrk , sisseelamisvõime nõrk · positiivse hinnangumärgiga : avatud , ekstravertne , välja ( s ) poole suunatud , lahtine , kohanemisvõimeline . AVATUSE freimis on hinnatavaks Agent ja tüüpiliselt Agendi TEGEVUS Agendi SUHTLUS Agent on avatud , kui : Agent väljendab oma mõtteid , tundeid jms teistele ( =Objekt ) palju Väärtus : Hindajapoolne hinnang Positiivne . Agent on kinnine , kui : Agent ei väljenda oma mõtteid , tundeid jms teistele ( =Objekt ) Väärtus : Hindajapoolne hinnang Negatiivne . <arv> . <arv>. <arv>. AUSUS Üks inimeste väärtustatavamaid käitumisnorme on ausus , aus olemine . Mõisted , mis on keeles olemas aususest rääkimiseks , moodustavad sidusa ja selge valdkonna , mis ühendab endas omadus- ja nimisõnu kirjeldamaks inimese käitumist või sõnumit , mida inimene suhtlusprotsessis edastab . Siiruse või silmakirjalikkuse tase määratakse vastavalt sellele , kas inimene väljendab oma tõelisi või olukorrale kasulikuks disainitud vaateid ja arusaamu ning kas ta juhindub oma käitumises , tegevuses ja suhtumises moraalsetest väärtustest ( nt tõest ja õiglusest ) . Intuitiivne keeletaju ütleb , et ausus ja siirus pole täiesti sünonüümsed . Siirus on rohkem suhtluses avalduv subjektiivne sisemine hoiak . Ausus võib avalduda ka objektiivsemalt , sest tõesusele vastavus on hinnatav väljaspoolt . Sünonüümselt saame mõlemaid sõnu kasutada näiteks kontekstis Ta ütles ausalt/siiralt , et ... Samas Ütle ausalt , kas tegid seda ? pole eesti keelele omane asendada Ütle siiralt , kas tegid seda ? Ausust saab mingil määral käskida , sest on üks inimühiskonnas valitsevaid sotsiaalseid norme , siirust ei saa . Siiruses on suur osa hingeseisundil , kuna ausus on rohkem põhimõtete küsimus , ratsionaalne otsus . Aususe freim ühendab endas järgmisi sõnu küsitluses saadud iseloomuomaduste leksikonist : · negatiivse märgiga omadused nagu ebaaus , ebasiiras , võlts , teesklev , kaval , manipulaator , manipulatiivne , manipuleeriv , mitmepalgeline , kahekeelne , kahepaikne , kahepalgeline , kaksikmoraaliga , kolmepalgeline , salakaval , salalik , salatseja , reeturlik , reetlik , sepitseja , riukalik , silmakirjalik , silmakirjatseja , valelik , valetaja , valetav , vassija , ambivalentne , demagoogiline · positiivse märgiga omadused nagu aus , ausameelne , otsekohene , sirgjooneline , konkreetne , tõearmastaja , siiras , aval , avameelne , ehe , vahetu , usutav , veenev , loomulik . AUSUSE freimis on hinnangu objektiks Agent ja tüüpiliselt Agendi SUHTLUS Agent on aus , kui : Agent räägib mingi teo , nähtuse , isiku vm kohta , mida arvab ( = kuidas hindab ) , räägib tõtt ( =Sõnum ) Väärtus : Hindajapoolne hinnang Positiivne . Agent on ebaaus , kui : a ) Agent ei räägi mingi teo , nähtuse , isiku vm kohta tõtt ( =Sõnum ) b ) Agent räägib mitte Tõtt mingi Eesmärgi saavutamiseks Väärtus : Hindajapoolne hinnang Negatiivne . <arv> . <arv>. <arv>. USALDUSVÄÄRSUS Inimesed teavad eeldusena , et lubadusi võidakse murda , kuid ikkagi suhtutakse kindlatesse vande- või lubaduseandmise rituaalidesse kui eriti usaldust sisendavatesse aktidesse . Teadmine usaldusväärsusest kui sotsiaalsest normist avaldub inimesel ka keeles , milles ta räägib ja mõtleb . Ehkki esimesel hetkel võib tunduda , et usaldusväärsus ja usaldamine võiks kuuluda ühte dimensiooni , on neil olulised erinevused . Iseloomustus usaldusväärne osutab inimesele , keda usaldatakse või ei usaldata ( teatud määral ) . Usaldav aga iseloomustab inimest , kes ise usaldab teist või teisi ( ka teatud määral ) . Keeles avaldub nende iseloomujoonte vahetegemine samuti , nt esimese juurde kuuluvad sünonüümidena sõnapidaja , sõnamurdja jm , teise juurde kergeusklik , umbusklik . On selge , et need mõisted on omavahel seotud : selleks , et saaks rääkida kellegi usaldusväärsusest , peab olema keegi , kes usaldab või ei usalda , st viimase jaoks on esimene usaldusväärne ( teatud määral ) . Erinevus seisneb selles , et hinnangu andjad on erinevad . Usaldusväärsushinnangu annab see , kes ise usaldab või ei usalda ( usaldamise agent ) , iseloomujoone usaldav puhul on hinnangu andja reeglina hoopis kolmas isik . Usaldamine on tegelikult ( lisaks sellele , et on primaarne ) laiem ja struktureeritum mõiste ses mõttes , et usaldatakse tavaliselt mitte teist inimest " kui niisugust " , vaid tema teatud käitumisaspekte . Usaldamine tähendab uskumist teise inimese võimetesse , oskustesse , moraali , lubadustesse jne. Kergeusklik on see , kes reeglina usub lubadustesse , umbusklik on see , kes reeglina kahtleb neis , st ei usu . Usaldusväärsus on kitsam ja vastavad aspektid on juba leksikaliseerunud , nt sõnamurdja , klatšija - kõik osutavad , miks ja mida usaldatakse või ei usaldata . Siinkohal lisan küsitletute poolt nimetatud usaldusväärsusega seotu vastavalt nende väljendite tähendustes kajastuvatele avaldusvormidele . Käitumises avalduvad negatiivse märgiga väljendid on : intrigant , intrigeeriv , mitte usaldusväärne , ebausaldusväärne , hädade/probleemide põhjustaja , alttõmbaja , altvedaja , kärukeeraja , teisele ära tegev , petis , petlik , pettev , suli , varastaja , varas , reet ( ur ) lik , mitte truu , truudusetu , ebalojaalne , ebaustav , korruptiivne . Positiivse märgiga on usaldusväärne , usaldatav , ustav , lojaalne , turvaline . Ainult suhtlemises avalduvad väljendid jaotuvad sisult kolme erinevasse 'ebausaldusväärsesse' suhtlustegevusse . · Esiteks on sõnad , mis on seotud lubamise ja sõnapidamisega . Negatiivse märgiga on mitte sõnapidaja , mitte sõnapidav , sõnamurdja , pole sõnapidaja , sõnapidamatu , lubaja , suure suuga , suuresõnaline ning plussmärgiga sõnapidaja . · Teine allrühm koosneb miinusmärgiga sõnadest nagu tagarääkija , tagarääkiv , tagaselja rääkija , suure suuga , klatšihimuline , klatšija , millele materjali põhjal vastandub kaudselt positiivne saladusi hoidev . Kolmandaks on reetlikkusega seotud ( negatiivsed ) mõisted : äraandja , äraandlik , pealekaebaja . USALDUSVÄÄRSUSE freimis on hinnangu objektiks Agent ja tüüpiliselt Agendi TEGEVUS Agendi SUHTLUS Agent on usaldusväärne , kui : a ) Agent on andnud kellelegi lubaduse ( = Sõnum ) Teha midagi - teatud viisil , teatud ajaks jne b ) Agent on täitnud oma lubaduse teatud viisil , teatud ajaks jne c ) Objekt saab olla Agendi peale kindel Väärtus : Hindajapoolne hinnang Positiivne . Agent on ebausaldusväärne , kui : a ) Agent on andnud kellelegi lubaduse ( = Sõnum ) Teha midagi - teatud viisil , teatud ajaks jne b ) Agent ei täitnud oma lubadust teatud viisil , teatud ajaks jne c ) Objekt ei saa olla Agendi peale kindel Väärtus : Hindajapoolne hinnang Negatiivne . <arv> . <arv>. <arv>. USALDAMINE Inimesest , keda on võimalik usaldada , erineb inimene , kes ise usaldab ümbritsevat keskkonda ja teisi inimesi . Nagu usaldusväärsuse analüüsis osutasin , on usaldamise situatsioonis tegemist erinevat tüüpi Objektiga . Agent mitte ei suuna oma tegevust või hoiakut Objektile , vaid kohandab oma arvamuse Objekti käitumisest lähtuvalt . Vaadates keelenditele , mis siia mõisterühma on koondunud , tekib usaldamise situatsiooni erijuhtudest nö skaala : usaldav ( +/- ) umbusklik ( ) kergeusklik ( ) Huvitavaks teevad selle skaala mitmed asjaolud . Esiteks pole selge , millise laadiga hinnang on usaldav . Siin olen määratlenud usaldava neutraalseks , kuigi võib esineda situatsioone , kus omadus võib saada nii positiivse kui negatiivse hinnangu osaliseks . Näiteks juhul , kui usaldavat kasutatakse koos kergeusklikuga , on tal negatiivne märk . Positiivse stsenaariumi puhul käib iseloomustus usaldav inimese kohta , kes " usaldab elu kulgu " ja loodab head . Umbusklik oma sünonüümidega on üldjuhul negatiivne loomuomadus <arv> , mille vastaspool on usaldav . Teisel poolel on kergeusklik oma sünonüümidega , mis on samuti negatiivse hinnanguga omadus . Traditsioonilise antonüümipaari umbusklik-kergeusklik asemel vastanduvad umbusklik ja kergeusklik mõlemad skaala järgi usaldavale . Kuna selline konfiguratsioon on erandlik , esitan nende kohta eraldi freimiskeemid . Usaldamise situatsioon ühendab endas järgmisi sõnu iseloomuomaduste leksikonist : · negatiivse märgiga : mitte usaldav , usaldamatu , ebausaldav , umbusklik , kahtlustaja , kahtlustav , skeptiline · neutraalne : usaldav · negatiivse märgiga : naiivne , kergeusklik , sinisilmne , liiga/liialt/liigselt/ kergesti usaldav . USALDAMISE freimis on hinnangu objektiks Agent ja tüüpiliselt Agendi SUHTUMINE Agendi SUHTLUS Agent on usaldav , kui : a ) Objekt on andnud Agendile lubaduse ( = Sõnum ) ( võib olla juhtunud korduvalt ja erinevate Objektide poolt ) b ) ühene info Objekti lubaduse täitumise kohta puudub c ) Tagajärg : Agent usaldab Objekti Väärtus : Hindajapoolne hinnang Neutraalne . Agent on kergeusklik , kui : a ) Agent usub Objekti lubadustesse sõltumata eelmistest Tagajärgedest ja Objektist b ) Tagajärg : Agent saab petta Väärtus : Hindajapoolne hinnang Negatiivne . Agent on umbusklik , kui : Agent ei usu üldse Objekti lubadusse sõltumata eelmistest Tagajärgedest ja Objektist Väärtus : Hindajapoolne hinnang Negatiivne . <arv> . <arv>. <arv>. ABIVALMIDUS Kui kellelgi on raskusi oma eesmärgi saavutamisega ja hinnatav aitab tal seda eesmärki saavutada , osaledes tegevuses ise kasu saamata , nimetatakse tema tegevust abivalmiduseks . See omadus on suuresti seotud mitmete teiste omadustega , esmajoones sõbralikkuse ja viisakusega , kuid siinsete omaduste puhul on fookuses tegevus , mitte suhtumine . Negatiivne hinnang väljendub keeles pole abivalmis ja abivalmidus puudub näol , positiivne hinnang aga abivalmis , vastutulelik , abistav ja toetav kasutamisega . ABIVALMIDUSE freimis on hinnangu objektiks Agent ja tüüpiliselt Agendi TEGEVUS Agent on abivalmis , kui : a ) Agent hindab Objektiga seotud Situatsiooni , kus Objektil on Eesmärk b ) Agent otsustab Teha oma hinnangu alusel midagi , mis aitab Objektil Eesmärki saavutada c ) Agent Tegutseb mingil viisil d ) Objekt saavutab oma Eesmärgi Agendi abiga Väärtus : Hindajapoolne hinnang Positiivne . Agent pole abivalmis , kui : a ) Agent hindab Objektiga seotud Situatsiooni , kus Objektil on Eesmärk b ) Objekt palub ( = Sõnum ) Agendil midagi Teha c ) Agent otsustab mitte Teha seda , mis aitaks Objektil Eesmärki saavutada Väärtus : Hindajapoolne hinnang Negatiivne . <arv> . <arv>. <arv>. HOOLIVUS Eelnevalt käsitletud omadust abivalmis " sildistades " mõtleb hindaja esmajoones iseloomustatava tegude ja käitumise peale . HOOLIVUSE mõisterühma koondatud omadused kehtivad aga esmajoones inimese põhiloomuses olevate sisemiste hoiakute kohta . Oma olemuselt sarnased omadused abivalmidus ja hoolivus ei välista teineteist , seos nende vahel ilmutab end pigem eeldus- ehk põhjussuhtena . Ehkki on loogiline öelda Ma olen abivalmis sellepärast , et olen hooliv , ei saa me väidet ümber pöörates sama tulemust *Ma olen hooliv sellepärast , et olen abivalmis . Hoolivuse dimensioon on seostuvate leksikaalsete üksuste hulga poolest suhteliselt mitmekesiselt esindatud . Prototüüpsed mõisted , mis selle teemaga seostuvad , koonduvad vastandpaaride hooliv - hoolimatu , egoistlik - altruistlik ja teistega arvestav - teistega mitte arvestav ümber . Ülejäänute osas on tegemist väljenditega , mis jäävad mõiste keskmest väljapoole , nt emalik , hea kuulaja jms. Samuti on iseloomulik sellele dimensioonile erinevate sõnavormide rohkus - nimi- ja omadussõnalise variandi kooseksisteerimine , ning kaudselt suur seotus teiste sotsiaalset lävimist näitavate dimensioonidega , nt viisakuse ja domineerivusega . Alussituatsioon , millele siinsed väljendid toetuvad , seisneb selles , et hinnatakse ühe inimese eelkõige emotsioonidel põhinevat suhtumist teistesse ja sellest tulenevat käitumist , milles aktiivsed tegurid võivad olla ka hinnatava käitumisest mõjutatud osalised ning eesmärk , mida hinnatav oma käitumisega saavutada püüab . Sellesse isiksuseomaduste dimensiooni kuuluvad leksikaalüksused on järgmised : negatiivse märgiga : egoist ( lik ) , egotsentrik , endale orienteeritud , enesearmastaja , individualist ( lik ) , isekas , egomaniakk , mitte hooliv , hoolimatu , südametu , mitte arvestav , teistega mitte ( eriti ) arvestav , teistega vähe arvestav , teisi mitte arvestav , tähelepanematu , teisi mitte märkav , üle laipade mineja , üle teiste laipade , teiste ärakasutaja , teisi ära kasutav , teisi mitte mõistev , mittemõistev , mõistmatu , ajab oma õigust taga , kalk , ükskõikne , osavõtmatu , boheemlaslik , külm , jäine positiivse märgiga : mitte egoistlik , pole egoistlik , altruistlik , isiksusekeskne , indiviidikeskne , suhetele orienteeritud , hoolitsev , poputav , hoidev , hellitav , emalik , hooliv , sõbrasuhetes hooliv , empaatiavõimeline , empaatiline , empaatiavõimega , kaastundlik , osavõtlik , arvestav , ennast ja teisi arvestav , kõigiga arvestav , teiste soove arvestav , teistega arvestav , hoidev , tähelepanelik , tähelepanu valdav , ( teisi ) austav , südamlik , soe , hell , armastav , armastusvõimeline , mõistev , hästi mõistev , arusaaja , arusaav , hea kuulaja , kuulamisvõimeline , ära kuulav/kuulaja Äärmuslikust hoolivas käitumises tähistavad negatiivsed väljendid liigselt teistega arvestav ja ennast ära andev . HOOLIVUSE freimis hinnatakse Agenti ja tüüpiliselt Agendi SUHTUMINE Agendi TEGEVUS Agent on hooliv , kui : a ) Agent hindab end või enda Situatsiooni Objektiga b ) Agent peab Objekti olulise ( ma ) ks c ) Agent väljendab Objekti olulisust mingi Tegevuse kaudu Väärtus : Hindajapoolne hinnang Positiivne . Agent on hoolimatu , kui : a ) Agent hindab end või enda Situatsiooni Objektiga b ) Agent ei pea Objekti olulise ( ma ) ks c ) Tagajärg : Objekti negatiivne tunne või konflikt Väärtus : Hindajapoolne hinnang Negatiivne . <arv> . <arv>. <arv>. VIISAKUS Ütlus , et keegi on viisakas , kehtib inimese kohta , kes järgib ühiskonnas kehtivaid käitumisnorme ja tegutseb teiste inimeste õigusi austaval viisil . Teadmised viisakusreeglitest on olemas kõigil ühiskonnaliikmetel ning seega hinnatakse , kas inimese käitumine on viisakusnormidega vastavuses või mitte . Viisakuses ei sisaldu ainult teiste inimeste heaolule suunatud tegevus , sest viisakas võib olla ka inimene , kes ei ole pealetükkiv , ei räägi palju või räägib ainult siis , kui temalt midagi küsitakse jne. Viisakusreeglite täitmisel on ilmne , et inimene järgib vastavaid sotsiaalseid norme nii palju kui hädavajalik ( mitte rohkem ) , aga nt abivalmiduse või seltskondlikkuse puhul kaasneb inimesel suurem motivatsioon tegevuseks . Seega osutub viisakus olevat kompleksne mõiste . Viisakuse mõisterühmas domineerivad negatiivse märgiga väljendid , mille põhjuseks on ilmselt inimeste teravdatud tähelepanu normidest kõrvalekaldumiste suhtes . Need on ebaviisakas , kasvatamatu , mühakas , tahumatu , taktitundetu , ebakultuurne , vulgaarne , madal , labane , pole diplomaatiline . Positiivset hinnangut kannavad endas viisakas , taktitundeline , kultuurne , diplomaatiline . VIISAKUSE freimis hinnatakse Agenti ja tüüpiliselt Agendi TEGEVUS Agent on viisakas , kui : a ) Agendil on Teadmised sotsiaalsetest käitumisnormidest b ) Agent Tegutseb Objekti suhtes Teadmiste järgi Väärtus : Hindajapoolne hinnang Positiivne . Agent on ebaviisakas , kui : a ) Agendil on Teadmised sotsiaalsetest käitumisnormidest b ) Agent ei Tegutse Objekti suhtes Teadmiste järgi Väärtus : Hindajapoolne hinnang Negatiivne . <arv> . <arv>. <arv>. ÜLBUS Mõisterühma ÜLBUS kuuluvad keeles kinnistunud negatiivse märgiga väljendid . Näib , et keelekogukond pole vajalikuks pidanud " leiutada " vastukaaluks neutraalse ega positiivse hinnangumärgiga omadusenimetusi . Ülbuse mõistele on vastandid leitavad teistest isiksuseomaduste kategooriatest , näiteks kui inimene on ülbe , siis kindlasti ei saa ta samal ajal olla sõbralik , heatahtlik vms. Situatsioon , kus kedagi saaks nimetada ülbeks , põhineb kahe ( või enama ) isiku suhtel , kus üks tunneb end teise suhtes kõrgemalseisvamana . Tavaliselt osutab see isikute sotsiaalsele staatusele , aga mitte ainult , kuna ei pea tingimata olema ühiskonna poolt paika pandud suhteliik . Näiteks võib ülbuse avaldumise situatsioonis esineda ühel osapoolel kõrgem enesehinnang kui teisel , soov end maksma panna või on vaja inimesel end " kaitsta " ümbritseva eest " kõrgi maski " taha . Sellesse freimi ühendvad leksikaalüksused on : kõrk , ülbe , üleolev , ülbitseja , poosetav , upsakas , uhke , tõusik ( lik ) , eneseupitaja , enesekiitlik , ennasttäis , kiidukukk , kiitlev , suurustav , staaritseja . Omaduse tõusik ( lik ) tähenduslik kuulumine siia mõisterühma on tähelepanuväärne , sest minu keeleline intuitsioon seostab seda mõistet esmajoones inimese ambitsioonikuse ning väikekodanlikkusega . Samas , kui toetuda sõnastikele ( nt Õim <arv> ) , on tõusiklik sünonüümne uhkuse ja ülbusega . Seega jääb selle omadusenimetuse täpne kategoriseerimine lahtiseks . ÜLBUSE freimis on hinnatavaks Agent ja tüüpiliselt Agendi SUHTUMINE Agendi SUHTLUS ( LAAD ) Agent on ülbe , kui : a ) Agent võrdleb ennast või oma Situatsiooni Objektiga b ) Agent hindab end või enda situatsiooni paremaks kui Objektil c ) Agent väljendab oma üleolekut ( = Eesmärk ) Sõnumi , Kehaväljenduse vm kaudu d ) Tagajärg on Objekti halb tunne ( mingil määral ) Väärtus : Hindajapoolne hinnang Negatiivne . <arv> . <arv>. <arv>. DOMINEERIMINE Eelnevad uurimused on näidanud , et eestlaste prototüüpseim emotsioon on viha ( Vainik <arv>a , <arv> ) ja et eestlased on oma viha väljendamisel otsekohesemad ja siiramad kui teised rahvused ( vt Realo jt ilmumas ) . Ehk pole siis üllatav domineerimise dimensiooni suur keeleline liikmeskond , kuna eestlaste vihameele avaldumist on vaja igakülgselt märgistada . Eestlaste keelekogukond on loonud hulgaliselt varieeruvaid ja detailseid keelendeid , mis tähistavad nüansirikkalt erinevaid käitumisviise viha ja sellega sarnaste emotsioonide väljendamisel . Viha ja sellega sarnaste tunnete seostamine siinse rühma loomujoontega võib tekitada teatud kahtlusi või eriarvamusi . Põhjendan seost sellega , et kõigi rühmas esitatud omaduste fookuses on inimese loomuses olev negatiivsuse määr , mis on suurem tavapärasest . Pikaajaliselt " käärides " võib negatiivsus jõuda plahvatuseni ja tingida inimese käitumise , mida kaasinimesed kogevad ning keeleliselt märgistavad . Siinkohal tuleb rõhutada erinevust viha-emotsiooni kogemise ning viha väljendamise vahel . Ainult emotsiooni kogemise või emotsionaalse seisundi kohta leidub keeles teisi väljendeid ( vt ptk <arv>. <arv>. <arv>. <arv>. ) , siinses alajaotuses esindatud loomuomadused on seotud valdavalt vihaemotsiooni väljendamisega või tuleb viha kogemist käsitleda kui tegevuse põhjust . Nagu alljärgnevalt näha , pääsevad võimutsevaid käitumismustreid kirjeldama mitmed väljendid korraga , kus nende mitmekesisusest on võimalik esile tuua erinevat liiki ja erineva väljundiga omadusi . Sõnavara baasil on võimalik domineerimisakte täpsemini rühmitada : <arv> ) käitumises avalduvad omadused , kus on omakorda eristatavad : · agressiooniga seotu · võimuga seotu <arv> ) verbaalses suhtluses avalduvad omadused <arv> ) inimese hoiakutes avalduvad omadused . On arusaadav , et erinevates kontekstides aktualiseeruvad erinevad omadused . Domineeriva inimese puhul osutuvad olulisteks aspektideks Agendi autoriteetsus ja võimupositsioon , kuna sadistliku inimese puhul pole sotsiaalne staatus relevantne , küll aga tema füüsiline tegevus ning üleolek ( aga mitte ainult ) . Ka verbaalse tegevuse juures avalduvat mõjutab oluliselt sotsiaalse hierarhia olemasolu , kus kehtib vaikimisi nt see , et alluv üldjuhul ei ole ülemuse suhtes kriitiline , mõnitav , norija vms ( vähemalt ei avalda seda otse verbaalses väljenduses ) . Selline suhtlejaid iseloomustav aspekt tuleb sisse mitte ainult ülemusalluv suhtes , vaid ka laiemas ning üldisemas suhtlejate eripositsioone peegeldavate nähtuste kirjeldustes . <arv> ) Käitumises avalduvad omadused - agressiooniga seotu Erinevus teistest vaenulikkuseaktidest avaldub selles , et tegevuse Agent ei püüa mõjutada kedagi midagi tegema ( nagu nt kontrolliva või türanni puhul ) läbi oma sotsiaalsest positsioonist tuleneva üleoleku . Vastupidi , eeldatakse , et Objektile nagunii ei meeldi ega hakka ka tulevikus meeldima Agendi poolt soovitud tegevus ja eesmärgiks on just sellele vaatamata Objekti selleks sundida . Agendi sundimisviisiks on tüüpiliselt manipuleerimine Objekti ohu ja haigetsaamise kartusega . Oht seisneb otseses füüsilises või emotsionaalses kahjus Objektile . Omapärane siinse mõisterühma positiivse stsenaariumi korral on see , et tegevuse tegijaks ei ole mitte Agent , vaid hoopis kolmas osapool , st hinnatakse Agendi reageeringut Objekti käitumise suhtes . Sellesse mõisterühma kuuluvad taunitavad ( negatiivsed ) omadused nagu sadist ( lik ) , agressiivne , sigatseja , sigatsev , loomalik , destruktiivne , lõhkuv , purustav , kriminaalne , kuritegelik , kuritahtlik , huligaanne , ahistav , ründav , vägivaldne , julm , jõhker , brutaalne , kalk , karm , kättemaksuhimuline , haiget tegev , kaklemislembeline , konfliktne , kaikaid kodaraisse viskav , provotseeriv , äkiline , ( kergesti ) ärrituv , ( kiire ) vihastaja , koleeriline , vihastav , vihastuv , raevukas , kiusakas , ( veidi ) kiuslik , kiusupunn , teistele keerab käkki ; aktsepteeritavad ( positiivsed ) omadused nagu leebe , malbe , pehme , vägivallatu , kaitsev , tagasihoidlik , kontrolliv , enesekontrollija , enesevalitsev . Teistest vägivaldsuse väljenditest eristub üksteise kõri näriv . Väljendi tüüpsituatsioonis ei ole Objekt vaadeldav kui süütu kannataja , kellele tegevus on suunatud - seega ühesuunaline nagu on teiste sama mõisterühma keelenditega - , vaid väljend osutab , et tegevus on pigem vastastikune , s.o kahesuunaline . VÄGIVALDSUSE freimis on hinnatavaks Agent ja tüüpiliselt Agendi TEGEVUS Agendi SUHTLUS ( LAAD ) Agent on leebe , kui : a ) Objekt soovib saavutada Agendi teatud käitumist ( = Eesmärk ) ja väljendab seda b ) Agent lubab Objektil saavutada oma Eesmärki Väärtus : Hindajapoolne hinnang Positiivne . Agent on agressiivne , kui : a ) Agent soovib saavutada Objekti teatud käitumist ( =Eesmärk ) ja väljendab seda b ) Objekt ei soovi Agendi Eesmärki c ) Agent Tegutseb mingil viisil d ) Objekt tajub Ohtu , kui Agent ei saavuta Eesmärki e ) Objekt otsustab Agendi Eesmärgi kasuks Väärtus : Hindajapoolne hinnang Negatiivne . - võimuga seotu Üks olulisemaid tunnuseid , mis eristab 'võimu'-sõnu suuremast osast ülejäänud vaenulikkust väljendavatest sõnadest ning eraldab ta omaette tüüpi , seisneb selles , et üheks komponendiks on sotsiaalne staatus , kus Agent on hierarhias teis ( t ) ega ( st Objektiga ) võrreldes kõrgemal positsioonil . Teine aspekt seisneb Agendi tegevuse eesmärgis . Agent püüab oma positsiooni kasutades ( võim , kontroll , üleolek vms ) mõjutada Objekti ja vastuhaku korral on Agendil võimalus Objekti karistada . Negatiivse märgiga väljendid on diktaator , võimukas , võimuga liialdav , terroriseeriv , türann , kontrolliv , domineeriv , autoritaarne , teiste eest otsustaja , juhtiv , juhilik , liider , teisi alla suruv , teisi allutada püüdev , teisi maha suruv , autoriteetne , range , nõudlik , pealesuruv , pealetükkiv , sekkuv , enda tahte läbisuruja , enda eest seisja , enesekehtestaja , ennastkehtestav , kehtestav <arv>. Vastandsituatsiooni kirjeldamiseks kasutab keelekogukond väljendeid , mis osutavad Objekti käitumisele , kes on otsustanud teha Agendi tahtmist , st kuulanud Agendi sõna . Seega : · positiivse märgiga väljendid on sõnakuulelik , kuulekas , alluv , mitte nii autokraatne , lepitaja , leplik , leppiv · äärmuslikku allumist näitavad väljendid , mis on omandanud negatiivse hinnangu , on ohvrimeelne , orjalik , orjameelne , allasurutud , kohati ennastohverdav , ( liiga ) alandlik , alistuv , allaheitlik , ( liigselt ) pehme , vähe ( ne ) enesekehtestaja . VÕIMU freimis on hinnatavaks Agent ja tüüpiliselt Agendi TEGEVUS Agendi SUHTLUS Agendi SUHTUMINE Agent on leplik , kui : a ) Objekt omab kontrolli Agendi üle b ) Objekt soovib saavutada Eesmärki ja väljendab seda c ) Agent ei soovi Objekti Eesmärki d ) Objekt kasutab oma üleolekut Agendi üle ja Tegutseb mingil viisil e ) Agent lähtub Objekti kontrolli ( = võimu ) teadvustamisest ja laseb Objektil Eesmärki saavutada Väärtus : Hindajapoolne hinnang Positiivne . Agent on võimukas , kui : a ) Agent omab kontrolli Objekti üle b ) Agent soovib saavutada Eesmärki ja väljendab seda c ) Objekt ei soovi Agendi Eesmärki d ) Agent kasutab oma üleolekut Objekti üle ja Tegutseb mingil viisil e ) Objekt lähtub Agendi kontrolli ( = võimu ) teadvustamisest ja laseb Agendil Eesmärki saavutada Väärtus : Hindajapoolne hinnang Negatiivne . <arv> ) Suhtlusprotsessis avalduvad omadused Tüüpsituatsioon seisneb selles , et Agent teatab Objektile Sõnumi . Vastavalt kontekstile võivad olulisteks elementideks osutuda ka Eesmärk , Põhjus või Oht . Sõnavara , mis on kasutusel suhtluslaadis avalduva domineerimise tähistamiseks : räuskav , sõimav , ähvardav , tülinorija , tülinoriv , tülitsev , kraaklev , riiakas , riiukukk , kärkiv , käratseja , käratsev , lärmakas , lärmav , järsk , käskiv . Sõnavara , mis on kasutusel suhtluse sisus avalduva domineerimise tähistamiseks : kriitiline , solvav , mõnitav , vimmane , etteheitev , süüdistav , jäme , häbematu , irooniline , küüniline , sarkastiline , hammustav , nähvav , mürgine , ( teisi ) halvustav , kohtumõistja , terav ( a ) keelne , vahe , terav , norija , noriv , ninakas , turtsakas , jonniv . <arv> ) Inimese hoiakutes avalduvad omadused Siinse rühma sõnavara ei peegelda aktiivset viha-emotsiooni väljendamist või selle puudumist , tegu on passiivse moodusega . · Negatiivset hinnangut kandvad väljendid : pahatahtlik , pahasoovlik , kahjurõõmus , õel , õelutseja , kuri , tige , vaenulik , inimvihkaja , vihkav , passiivselt agressiivne · Positiivset hinnangut kandvad väljendid : mitte pahatahtlik , heatahtlik , heasoovlik , pole pahatahtlik , filantroop , ligimesearmastaja , inimkonda väärtustav , hea südamega , heasüdamlik , healoomuline , healoomulik . <arv> . <arv>. <arv>. KADEDUS Lisaks töökusele peetakse tänapäeva eestlase prototüüpseks iseloomujooneks ka kadedust . Võrdluseks võiks tuua kümne aasta taguse uurimuse , milles tuli välja , et eestlased olid enesest heal arvamusel - negatiivseteks omadusteks peeti tollal kinnisust ning külmust , kuid kadedust isegi ei nimetatud ( vt Pajupuu <arv> ) . Seega tundub , et kadedus on eestlastele suhteliselt hiljuti oluliseks muutunud omadus , mida toetavad ka hilisemad uuringud ( vt Pajupuu <arv> ) . Iseloomujoon kade avaldub mitte niivõrd inimese väliselt nähtavas tegevuses , kuivõrd pigem teistele suunatud hoiakutes , arvamustes või hinnangutes , mis , nagu öeldud , võivad jääda välisilma eest varjatuks . Küll aga ei saa välistada seda , et kuna kadedus on seotud suhteliselt intensiivse tundelaenguga , siis võib see inimeses kutsuda väga tihti esile soovi väljendada oma emotsioone , arvamusi , hoiakuid vms. Sel juhul on tegemist pigem inimkäitumist suunava põhjusega . Eestlaste teadvuses on kadedusel kaks alltähendust . Üks neist on olemuselt interpersonaalne omadus , mis on suunatud inimlikule objektile kas otseselt või kaudselt ( nt sisemine soov saada endale kellegi omand ) ja tugineb peamiselt emotsioonidel . Selles tähenduses on kade seotud muuhulgas ka omadustega nagu armukade ja kiivas , mida tuleks käsitleda kadeda alammõistetena . Tänapäeva eestlase jaoks näib KADE <arv> interpersonaalne tähendus olevat primaarsem ja aktiivsem . Seda arusaama toetavad ka sellele tähendusele osutavad iroonilised ütlused , nagu eestlase parim toit on teine eestlane , keegi uurib naabri rahakotti või loeb naabri varandust . Neid nimetati ka loetelukatses mitmeid kordi . KADEDUSE freimis on hinnatavaks Agent ja konkreetselt Agendi SUHTUMINE Agendi SUHTLUS Agent on kade , kui : Agent tunneb meelehärmi , pahameelt vms Objekti saavutuste , edu , heaolu vms suhtes ( Võimalusel või kui peab vajalikuks ) Agent väljendab ( = Tegevus ) oma meelehärmi , pahameelt vms Väärtus : Hindajapoolne hinnang Negatiivne . <arv> . <arv>. <arv>. TRUUDUS Truuduse dimensioonis domineerivad negatiivsed omadused , mille puhul keegi teeb kellegi arvates midagi sellist , mida ta ei tohiks teha . Mittetohtimine tuleneb eelkõige ühiskonna poolt tekitatud ja ühiskonnas valitsevatest arusaamistest moraalsuse ning paarisuhete kohta . Semantiline analüüs toob esile erinevuse truu ja truudusetu vahel . Omaduse truudusetu puhul on tegemist inimese käitumisega ja tegevusega . Selle defineerimisel tuleb tähelepanu pöörata eelkõige " keelatud asjade " tegemise põhjustele , milleks võivad olla inimese sisemiste moraalsete reeglite puudujääk või see , et ta küll teab neid reegleid , aga ei hooli nende järgimisest . Ajend truudusemurdmiseks võib tuleneda huvist , vajadusest , tahtest või kavatsusest läbi käia paljude ( rohkem kui ühe ) partneritega ja seda ka teha olemasoleva partneri teadmata . Jääb ka võimalus , et iseloomustatav teeb seda hindaja arvates , mitte tegelikkuses . Positiivse - truu - puhul inimene otsustab mitte käituda teatud viisil . Tähtis on ka see , et me ei nimeta tavapäraselt truuks inimest , kel " ei teki mõtetki " normi rikkuda , kuna tal puudub selleks huvi või vajadus . Truuduse hindamissituatsioonis on kasutatavad järgmised väljendid iseloomuomaduste leksikonist : · negatiivse märgiga : mitte truu , truudusetu , liiderlik , don-juanlik , seelikukütt , flirtija , meesteõgija , kerglane , kergemeelne , paheline , moraalitu , ebalojaalne , ebaustav , vabameelne , vaba käitumisega · positiivse märgiga : truu , ustav , lojaalne · negatiivse märgiga : moraalijünger . Küsitavaks jääb , kas moraalijünger on seotud ainult seksuaalse käitumisega . Tema kuulumine sellesse dimensiooni tuleneb pigem vastandseosest moraalitu'ga . Mis puutub moraalijüngri tähendusse , siis mõistagi viib segadusse EKSS'i definitsioon : moraalijünger = silmakirjalik moraalinormide järgija ( EKSS III , <arv> ) . Julgen väita , et tegemist on nähtusega , kus inimeste naiiv-arusaama tähistav sõna moraalijünger osutab pigem ( liiga ) äärmuslikule moraalsusele või inimesele , kes on ( liigselt ) teiste ( seksuaal ) käitumise suhtes hindaja positsioonil . Eelneva tõttu on moraalijünger käsitletav negatiivse märgiga , kus silmakirjalikkus pole piisavalt relevantne aspekt . TRUUDUSE freimis on hinnatavaks Agent ja tüüpiliselt Agendi TEGEVUS Agent on truu , kui : a ) Agendil on Objektiga suhe b ) Agent Tegutseb Situatsioonis kehtivate ( seksuaal ) normide järgi ( = on truu Objektile ) Väärtus : Hindajapoolne hinnang Positiivne . Agent on truudusetu , kui : a ) Agendil on Objektiga suhe b ) Situatsioonis peaks Agent Tegutsema hindaja arvates kehtivate ( seksuaal ) normide järgi ( = olema truu Objektile ) c ) Agent otsustab mitte Tegutseda normide järgi , st olla mitte truu Objektile Väärtus : Hindajapoolne hinnang Negatiivne . <arv> . <arv>. <arv>. SUUREMEELSUS Suuremeelsuse mõisterühma analüüs pakub huvi kahest aspektist . Esiteks on küsimus , millise käitumise kohta saab väita , et tegu on suuremeelsusega ? Suuremeelsusest tuleb aru saada kui inimese sisemistest emotsionaalsetest kaalutlustest , moraalsetest ja eetilistest arusaamadest ning otsustest , mis kuuluvad püsivalt tema põhiloomuse juurde . Suuremeelne on inimene , kel näiteks on võimalus ja õigus millestki keelduda , aga ta ei keeldu - ta lubab soovi täita . Lisaks omakasupüüdmatule tegevusele ning heldusele teeb suuremeelne inimene teisele " kingitusi " . Näiteks on keegi ( Objekt ) teinud midagi sellist , mille eest oleks hinnataval ( Agendil ) õigus teda karistada , aga ta ei tee seda . Ta andestab ebameeldivusi põhjustanud inimesele . Eelnev osutab , et suuremeelsuse puhul peavad sisemised sundused olema inimesel suhteliselt jõulised . Teiseks , kuidas on käibele tulnud väljendid suuremeelne vs kitsarinnaline ( loe : suur meel vs kitsas rind ) ? Lisaks " suurele meelele " kasutatakse ka sünonüümselt " suure südamega " , mida loetelukatses ei nimetatud , kuid on üsna sage kõnekujund eestlaste suus . Milline ülekandemehhanism on siin toimunud ? Psühholoogias läbi viidud katseliste uuringute põhjal on leitud , et metafoorid võimaldavad kergemini väljendada seda , mida on mõnikord raske sõnade otsese tähendusega seletada ( Ortony <arv> ) . Ka siinne keeleaines toetab eelnevat väidet raskusest , mis mõiste lahkamisel ette tuleb . Füüsilise kehaosa ( konkreetne nähtus ) metonüümiline kasutus täidab funktsiooni , millega viidatakse läbi kontrasti ( suur vs kitsas ) omaduse ( abstraktne nähtus ) kontseptualiseerimisele . Lisaks kehaosale on osutatud , et meelega seostub tahe , otsustamine ning ka eesmärgipärasus : midagi võidakse teha meelega või mitte ( Õim <arv> ) , seega tekib alus tõlgenduseks : midagi tehakse suure meelega = suure tahte ja otsustamisega . Sõnavara suuremeelsuse tähistamiseks pole suur . Isiksuseomaduste leksikonist nimetati järgmisi väljendeid : · negatiivse märgiga : väiklane , alatu , kitsarinnaline , väikekodanlik · positiivse märgiga : suuremeelne , väärikas , üllas . SUUREMEELSUSE freimis on hinnatavaks Agent ja tüüpiliselt Agendi TEGEVUS Agent on suuremeelne , kui : a ) Agent hindab Objektiga seotud Situatsiooni , kus Objekt on hädas b ) Agent Tegutseb mingil viisil , mis on Objektile kasulik c ) Tagajärg on Objekti tänulikkus Väärtus : Hindajapoolne hinnang Positiivne . Agent on väiklane , kui : a ) Agent hindab Objektiga seotud Situatsiooni , kus Objekt on hädas b ) Agent Tegutseb mingil viisil , mis on Agendile endale kasulik c ) Tagajärg on Agendi kasu ja Objekti kahju Väärtus : Hindajapoolne hinnang Negatiivne . <arv> . <arv>. <arv>. ÕIGLUSTUNNE Siinne dimensioon on suuresti seotud eelmise - suuremeelsusega , kuid õiglustunde olemasolu pole seotud emotsioonidega ( ehkki nimetus sellele viitab ) , vaid põhineb ratsionaalsusel . Nende kahe mõiste vahel eksisteerib pigem põhjuslikkuse seos . Näiteks võib inimene käituda kellegi suhtes suuremeelselt , sest tema õiglustunne käsib tal seda teha . Talle ei meeldi , et kellelegi tehakse ülekohut või ei kohelda vääriliselt ja sellest tulenevalt võib ta tunda sisemist sundi tegutsemiseks . Seega õiglustunde olemasolu võib põhjustada suuremeelse käitumise . Õiglustunde puhul hinnatakse tüüpiliselt inimese moraalseid arusaamu . Taustaks on seejuures tihti kindlad ( sotsiaalsed ) reeglid , nt võib ka karistus olla õiglane ( nt Kohtunik määras talle õiglase karistuse ) . Selles mõisterühma moodustavad omavahel vastanduvad negatiivse hinnanguga ebaõiglane ja positiivset hinnangut kandvad õiglane ja õiglustundega . Eelmiste mõistetega on erandlikult seotud ka loetelukatses nimetatud objektiivne , kuna tähistab erapooletust ja neutraalsust ning mis avaldub õigluse hindamissituatsioonis . ÕIGLUSTUNDE freimis on hinnatavaks Agent ja tüüpiliselt Agendi TEGEVUS Agent on õiglane , kui : a ) Agent hindab Objektiga seotud Situatsiooni b ) Agent otsustab Tegutseda viisil , mis tema arvates on õige c ) Agent Tegutseb mingil viisil d ) Agendi tegu vastab teatud reeglitele Väärtus : Hindajapoolne hinnang Positiivne . Agent on ebaõiglane , kui : a ) Agent hindab Objektiga seotud Situatsiooni b ) Agent otsustab Tegutseda viisil , mis tema arvates on õige c ) Agent Tegutseb mingil viisil d ) Agendi tegu ei vasta teatud reeglitele ja teeb Objektile ülekohut Väärtus : Hindajapoolne hinnang Negatiivne . <arv> . <arv>. <arv>. KOOSTÖÖ Ühiskond on üles ehitatud inimeste omavahelisele koostööle , ilma selleta ei eksisteeriks ühiskonda . On selge , et koostööd hõlbustavad loomuomadused on seotud väga mitmete teiste iseloomujoontega , nt usaldusväärsusega - kui keegi mitte kedagi mitte milleski ei usaldaks , ei oleks koostöö võimalik ja avatusega - vaid piisavalt avatud isiksused suudavad olla koostöövalmid jne. Sõnavara , mida inimesed kasutavad koostööga seotud iseloomutahkude väljatoomiseks , pole just rikas . Negatiivse hinnangu kandjateks on väljendid koostöövõimetu , üksi töötaja , saboteeriv ning positiivse hinnangu kandjateks koostegutseja , koostööaldis , koostöövalmis , koostöövõimeline , kollegiaalne , ühtehoidev , raskustes kokkuhoidev . Muidugi on saboteeriva ( negatiivne ) ja ühtehoidva ( positiivne ) kuulumine sellesse kategooriasse küsitav , tehtud otsus tundus mulle parim võimalikest . KOOSTÖÖ freimis on hinnatavaks Agent ja tüüpiliselt Agendi TEGEVUS Agent on koostöövalmis , kui : a ) Agendil ja Objektil on sama Eesmärk b ) Agent soovib Tegutseda koos Objektiga , sest on vaja/kasulik/meeldiv c ) Agent ja Objekt otsustavad koos Tegutseda d ) Agent ja Objekt Tegutsevad koos Väärtus : Hindajapoolne hinnang Positiivne . Agent on koostöövõimetu , kui : a ) Agendil ja Objektil on sama Eesmärk b ) Agent ei soovi/ei suuda koos Objektiga Tegutseda , ehkki on vaja/kasulik/ meeldiv c ) Agent ja Objekt ei Tegutse koos Väärtus : Hindajapoolne hinnang Negatiivne . <arv> . <arv>. <arv>. IHNUS Ihnuse alussituatsioonis võrreldakse hinnatava käitumist teiste inimestega , eelkõige seda , kas hinnatav on materiaalsete asjade säilitamisel " keskmisest " käitumisest kõrvale kaldunud . Aktuaalsed tegurid võivad olla ka eesmärk , mida hinnatav püüab saavutada , ning hinnatava käitumisviisi põhjus . Ihnuse iseloomujoont tähistavad keeles ka teised sünonüümsed sõnad , mis kannavad endas tüüpiliselt negatiivset hinnangut . Need on kitsi , kide , koi , ihne , kade ja pole lahke . Keeles realiseerunud vastandmõisted ja positiivse hinnangu kandjad on lahke ja helde . Ebaharilik omadussõnadele on alammõistete olemasolu , kuid siinses sõnarühmas tuleb külalislahket määratleda kui lahke alammõistet . IHNUSE freimis on hinnatavaks Agent ja tüüpiliselt Agendi TEGEVUS Agent on helde , kui : a ) Agendil on Omand b ) Objekt tahab/vajab Omandit c ) Agent annab heameelega Omandi Objektile Väärtus : Hindajapoolne hinnang Positiivne . Agent on ihne , kui : a ) Agendil on Omand b ) Objekt tahab/vajab Omandit c ) Agent ei anna Omandit Objektile või annab vastu tahtmist Väärtus : Hindajapoolne hinnang Negatiivne . <arv> . <arv>. <arv>. AHNUS Ahnust väljendavate keelendite puhul torkab silma kaks eripära . Esiteks on mõiste mitmetähenduslik . Sõnastikes on ahne ja omakasupüüdlik sünonüümid ( vt nt Õim <arv> ) . Mõlemad on seotud kasusaamise aspektiga ( = Eesmärk ja Omand ) , kuid ahnuse puhul ei ole oluline teiste inimeste olemasolu ega nende tegevus - ahne saab inimene olla ka üksi rabas marju korjates , kuid omakasupüüdlikkus on olulisel määral seotud teiste inimestega ( = Objekt ) , kelle arvelt püütakse endale kasu hankida . Seega on eristatav teiste inimestega interaktsioonis väljenduv ahnus <arv> , mille sünonüüm on omakasupüüdlik ning ahnus <arv> , milles pole oluline teiste inimeste olemasolu ega nende tegevus - sünonüüm ahnitsev . Teiseks on ülekaalus negatiivset hinnangut kandvad väljendid , kuna positiivset hinnangut kandvad keelendid puuduvad peaaegu täiesti . See asjaolu räägib iseenda eest - küllap pole keelekasutuskogukonnal mingit põhjust märgistada omadusi , mis tunduvad normaalsena ega kaldu sotsiaalsetest normidest kõrvale . AHNUS <arv> Negatiivse hinnangu saab inimene siis , kui on omakasupüüdlik , lõikab teiste arvelt kasu , ärikas . Lisaks ka võimuahne ning võimumaias . Viimased on siinses kontekstis ahnuse alammõisted , kus kasu on juba määratletud - selleks on võim . Positiivset hinnangut kannab omakasupüüdmatu ja mitte ahne . AHNUS <arv> On 'halb' ( negatiivne ) kui kedagi iseloomustatakse ahne , ahnitsev , saamahimuline , üliahne , kasuahne , kasumiahne või küüned enda poole . Lisaks ka rahaahne , rahaahnitseja , rahahimuline . Nendel viimastel on kasu juba määratletud osisega raha- ning nad on ahnus <arv> alammõisted . Esitan freimiskeemid mõlema ahne tähenduse kohta . AHNUSE freimis on hinnatavaks Agent ja tüüpiliselt Agendi TEGEVUS Agent on ahne <arv> , kui : a ) Agendi Eesmärk on saada endale ( Objekti ) Omand b ) Agent Teeb midagi Omandi saamiseks c ) Agent tahab palju Omandit d ) Tagajärg : Objekt saab kahju Väärtus : Hindajapoolne hinnang Negatiivne . Agent on ahne <arv> , kui : a ) Agendi Eesmärk on saada endale Omand b ) Agent tahab palju Omandit c ) Agent Teeb midagi Omandi saamiseks Väärtus : Hindajapoolne hinnang Negatiivne . <arv> . <arv>. <arv>. PAINDLIKKUS Paindlikkuse juures ( nii nagu nt koostöö puhulgi ) hinnatakse eelkõige inimese omavahelisi suhteid . Positiivse hinnangu saavad need inimesed , kes ei suru oma arvamust teistele peale , teeavd järeleandmisi , otsivad kompromisse jne. Negatiivse hinnangu puhul osutatakse inimese suutmatusele leppida ümbritsevaga ning sellest tulenevale hukkamõistule . Paindlikkusega on võimalik seostada mitmeid keelendeid . Negatiivset hinnangut kannavad väljendid : jäik , järeleandmatu , paindumatu , kangekaelne , kõigutamatu , ise , isepäine , põikpäine , jäärapäine , must-valge maailmapildiga , kinnismõtteline , range , sallimatu , ebatolerantne , mitte/pole/vähe tolerantne , pirtsakas , valiv . Positiivset hinnangut kannavad väljendid : järeleandlik , andestav , tolerantne , salliv , aktsepteeriv , paindlik , kannatlik , liberaal , vähenõudlik , leplik , kompromissivalmis , kompromissilik , respekteeriv . PAINDLIKKUSE freimis on hinnatavaks Agent ja tüüpiliselt Agendi SUHTUMINE Agendi TEGEVUS Agendi SUHTLUS Agent on tolerantne , kui : a ) Agent hindab Objektiga seotud Situatsiooni või Objekti tegevust ( kus on võimalik Objekt hukka mõista ) b ) Agent otsustab Tegutseda Objekti suhtes teatud viisil ( mitte hukka mõista ) c ) Agent Tegutseb Objekti suhtes teatud viisil ( ei mõista hukka ) Väärtus : Hindajapoolne hinnang Positiivne . Agent on sallimatu , kui : a ) Agent hindab Objektiga seotud Situatsiooni või Objekti tegevust ( kus on võimalik Objekt hukka mõista ) b ) Agent otsustab Tegutseda Objekti suhtes teatud viisil ( hukka mõista ) c ) Agent Tegutseb Objekti suhtes teatud viisil ( mõistab hukka ) Väärtus : Hindajapoolne hinnang Negatiivne . <arv> . <arv>. <arv>. SEKSUAALSUS Erinevatel aegadel on arusaamad seksuaalsest käitumisest olnud vahelduvad . Praegusel ajal saavad negatiivse märgi käitumisviisid , kus seksuaalne käitumine puudub ning positiivse hinnangu mitmekülgne seksile-orienteeritud tegevus . Mõisterühma analüüsis osutub oluliseks kriteeriumiks inimese seksuaalse käitumise laad ja ennekõike seksuaalse tegevuse hulk , mida on võimalik asetada gradatsiooni skaalale : frigiidne seksikas , meeleline meelas , himur vähe_______________________________________________________palju Perifeersete mõistete nautlev ja naudinguhimuline kuulumine seksuaalsusega seotu rühma jääb lahtiseks . Juhindudes EKSS-st , kus osise -himu üheks seletuseks on antud : seksuaalne , meeleline iha ( EKSS I , <arv>. ) , otsustasin naudinguhimulist käsitleda kui sünonüümi himuraga , ehkki intuitiivne arusaam tähendusest osutab laiemale ja üldisemale - nautimiseks kõlbavad ka nt muusika , kirjandus , söök jms. Määratlus seksikas ei pruugi olla ainult inimese kohta , kel on nö seksuaalset tegevust rohkem , vahel võib see osutada näiteks inimese riietumisstiili , flirtimisvalmiduse vms kohta . SEKSUAALSUSE freimis on hinnangu objektiks Agent ja tüüpiliselt Agendi TEGEVUS Agent on seksikas , kui : Agendi seksuaalset Tegevust on võrreldes teiste inimestega Hulga poolest rohkem Väärtus : Hindajapoolne hinnang Positiivne . <arv> . <arv>. Intrapersonaalsete isiksuseomaduste freimiskeemid Siseelulist loomust omavad näitajad , siinse alapeatüki omadused , avalduvad küll inimese tegevuses ja välises käitumises , kuid ei eelda tingimata interaktsiooni teiste inimestega . Teised inimesed ümbritsevas sotsiaalses kontekstis on küll olemas , kuid peamiselt sotsiaalse võrdluse standardina , peegeldatud hinnangute allikana või otsese tagasiside vahendina kinnitamaks minakontseptsiooni ( Realo <arv> ) . <arv> . <arv>. <arv>. Inimese käitumises avalduvate omaduste freimiskeemid <arv> . <arv>. <arv>. <arv>. TÖÖKUS Isiksuseomadus töökas ja kõik sellega seonduv väärib erilist tähelepanu , kuna on kõige olulisem omadus eestlaste jaoks - seda näitas mõiste ülisuur esiletulek küsitluses ( nimetati <arv> korral ) . On loomulik mõelda , et inimesed töötavad ja on töökad selleks , et tagada toimetulek ja rahuldada oma materiaalseid vajadusi . Teine vaatenurk töö ja töötamise olulisusele on psühholoogiline - töö annab mõtte või tähenduse inimeste elule , on osa indiviidi identiteedist , aidates inimesel saavutada ja säilitada enesehinnangut , staatust ja saavutustunnet ( Snir , Harpaz <arv> ) . Töökuse tähendusväli hõlmab mõistet kui tervikut koos töötegemise ajaloo , hinnangute , aktuaalsete assotsiatsioonidega jms. Need komponendid pole aga tänapäeva inimese teadvuses ühtviisi olulised , prototüüpne tähendus töökusest on tänapäeval seotud paljus saavutusiha ja karjääriga ( vt allpool nt edasipüüdlikkuse kategooriat ) . Lisaks on võimalik seostada töökusega ka muid iseloomuomadusi , mis võivad olla ( ja tihti ongi ) olulised ning vajalikud eeldused töö tegemise juures , nt visa , jonnakas , vastupidav , sitke , konkreetne , ratsionaalne , kohusetundlik , osav , korrektne jm , samuti inimese teatud oskused , teadmised jms. Mida me mõtleme , kui iseloomustame kedagi töökana ? Üheks aspektiks on kindlasti kõnealuse inimese tegevus , kus ei ole oluline teiste inimeste olemasolu ega nende tegevus - inimene on töökas , kui ta nt valmistab , loob , organiseerib vms midagi ja ta saab seda 'tööd' teha ka üksinda . Teiseks aspektiks on töötegemise hulk . Vastavalt inimese töötegemise hulgale ongi keeles olemas need vahendid , mida huvitava nähtusena on võimalik kujutada skaalana . Skaala otsadeks võiks olla laisk - töökas või laisk - virk , mida peetakse tavakõnes vastanditeks . Aga sel juhul tekib küsimus , kuhu skaalal asetada nt liiga töökas . Iva peitub määratluses " liiga " kui äärmuslikus , mõistetamatus , tavakujutluse järgi normaalseks eluks sobimatus . Liigset töökust käsitletakse kui sotsiaalsest normist hälbivat patoloogiat , mida häbimärgistatakse keeleliste siltidega - ületöötav ja töönarkomaan - , mis näitavad äärmuslikkust töötegemisel ning on negatiivsed omadused . Seega moodustub kaks skaalat : töönarkomaan-töökas ja töökas-laisk , kus positiivne - töökas - on keskel ja 'otsad' - töönarkomaan ja laisk - on negatiivsed . töökas ( + ) töönarkomaan ( ) laisk ( ) Isiksuseomaduste loetlemisel oli vastandpaaril töökas-laisk teiste omadustega võrreldes ülisuur esilduvus . Ilmnes tendents , et väga sageli nimetati eestlast töökaks ja iseennast laisaks . Võib-olla viitab see liigsele enesekriitikale , kus ettekujutus eestlasest on kauge eeskuju ja töötegemise suhtes usinam . Kui tööka defineerimisel on suhteliselt selged aspektid , mida inimene teeb , et teda saab nimetada töökaks , siis laisa puhul on olukord teine . Näiteks võime arutleda järgmiselt : mismoodi erinevad või sarnanevad laisk , muretu , hooletu ja kohusetundetu inimene ? Laisk võib olla ka see , kes täidab kõik talle pandud kohustused , st on kohusetundlik , aga teatud situatsioonides jätab osa asju tegemata . See on võimaluse kasutamine mitte teha siis , kui ei pea ( lisaks on ka võimalus , et ei tee ka neid asju , mida peab ) . Millal selline inimene on laisk , millal hooletu , millal kohusetundetu ? Kõik need hinnangud väljendavad , et kellegi arvates keegi teeb vähem ( või ei tee asju , mida peaks ja saaks teha ) kui mõni teine inimene . Siit järeldub , et laiskus on eelkõige küsimus mittetegemise põhjustest ja peab seega freimisemantilises kirjelduses esinema . Teiste nimetatud omadustega on mingi tegevuse mittetegemise põhjused eristatavad järgmiselt : laisk - põhjuseks " ei viitsi " teha ; hooletu - " ei mõtle " hoolikalt järele ; muretu - " ei muretse " tagajärgede või järgneva pärast ; kohusetundetu - " ei pea " kohustusi tähtsaks . " Ei viitsi " tähendab , et ei teki tahtmist , huvi vms ehk tänapäeva terminoloogias " ei teki ( sisemist ) motivatsiooni " . Ükski tegu ei sünni ilma sisemise tahteta ja kui sisemist tahet ei teki , siis " ei viitsi " - see ei ole küll ammendav , aga on piisav põhjus . Keelendid , millega eestlased töökusega seotut väljendavad , on järgmised : · negatiivse märgiga on laisavõitu , laisk , mugavust armastav , mugav · positiivse märgiga on tööarmastaja , tööhimuline , töökas , pole laisk , usin , tragi , virk · negatiivse märgiga on töönarkomaan , liiga töökas , töörügaja , kõva töörügaja , rabaja , ületöötanud , ületöötav , koormatud . TÖÖKUSE freimis on hinnatavaks Agent ja tüüpiliselt Agendi TEGEVUS Agent on töökas , kui : Agent Teeb ( sh valmistab , loob , organiseerib vms ) Situatsioonis Hindaja arvates Hulga poolest rohkem Tegevusi kui keskmiselt teised inimesed Väärtus : Hindajapoolne hinnang Positiivne . Agent on laisk , kui : a ) Hindaja arvates peaks Agent Situatsioonis tegema ootuspäraselt mingi Hulga Tegevusi b ) Agent ei Tee Hindaja arvates kogu Hulka või üldse midagi c ) Põhjus : Agent ei viitsi Teha Väärtus : Hindajapoolne hinnang Negatiivne . <arv> . <arv>. <arv>. <arv>. OSAVUS Nagu nimetatud , hõlmab töökuse tähendusväli ka osavuse ning oskustega seotut . Töökus ja oskused pole korrelatsioonis - töökas inimene pole ilmtingimata osav ja professionaalne . Kui töökuse situatsioonis pääseb mõjule eelkõige usinus ( = töötegemise hulk ) , siis professionaalsuse analüüs eeldab muid aspekte , mis võivad seotud olla intelligentsusega ( teadmised ( know-how ) mingis valdkonnas ) , organiseerimisoskustega vms. Loetelu võiks veel jätkata paljude Eestis töökuulutustes kirjeldatavate omadustega , mida tööpakkuja töötegijalt ootab , sest on selge , et erinevates ametites on vaja erinevat kvalifikatsiooni . Osavusega seotud sõnavara pole kuigi suur . Nimetati tavapärasest kõrvalekalduvaid negatiivse hinnanguga omadusi nagu kohmakas , saamatu , tossike , nohik ( lik ) , võimetu , nurgeline ja positiivset omadust osav . Alammõistelise suhte kaudu on osavusega seotud väljendid , mida võib üldistada professionaalsuse sõnarühmaks . Siia kategooriasse kuuluvaid sõnu on suhteliselt vähe : · miinusmärgiga hinnangud on ebaprofessionaalne , ebaadekvaatne , ignorantne · plussmärgiga hinnangud on professionaalne , pädev , adekvaatne , usutav . OSAVUSE freimis on hinnatavaks Agent ja tüüpiliselt Agendi TEGEVUS Agent on professionaalne , kui : a ) Agent omab mingis Valdkonnas Hulga poolest rohkem Teadmisi või Oskusi kui keskmiselt keegi teine b ) Agent töötab ( =Tegutseb ) efektiivselt kasutades oma Teadmisi või Oskusi Väärtus : Hindajapoolne hinnang Positiivne . Agent on ebaprofessionaalne , kui : a ) Agent ei oma mingis Valdkonnas vajalikke Teadmisi ega Oskusi b ) Agent töötab ( =Tegutseb ) ilma Teadmisteta või Oskusteta c ) Tagajärg : Agendi töö pole efektiivne Väärtus : Hindajapoolne hinnang Negatiivne . <arv> . <arv>. <arv>. <arv>. EDASIPÜÜDLIKKUS Töökuse mõiste juures sai selgeks , et töökuse tähendusväli pole selgete ega jäikade piiridega , sest oluliseks võivad osutuda ka teised lähedased kategooriad , mida tänapäeval hinnatakse . Mõõdetavaks pole alati töötegemisega seotud käitumine , vaid see , kas ja kuivõrd on inimesel üldse soovi ja tahet elus edasi jõuda . Taunitavad on omadused , kus inimese soov ja tahe midagi saavutada kas puuduvad üldse või on hindaja arvates seda vaid vähesel määral . Edasipüüdlikkusega seotud mõistete alussituatsioon seisneb selles , et inimene soovib mingi sündmuse , olukorra täitumist ja püüdleb selle poole . Tavaliselt on inimese sooviks elujärje parandamine või edu , au , austuse saavutamine , mis oma olemuselt on suhteliselt umbmäärased soovid . Teine oluline aspekt on see , et inimene ei pruugi alati täpselt teada , mida ta oma elu edendamiseks peab tegema , tal puudub kindel tegevuskava , kuigi ta tahtmine ja püüd eesmärki saavutada on selge ning tugev . Pearõhk hindamisel on seega esmajoones inimese eesmärgil , tahtel ja seejärel tema tegevusel ( ilma tegevuseta võiks iseloomustatav saada teistsuguse hinnangu - nt unistaja ) . Sõnavaras , mis peegeldab eestlaste panustatavat energiat tööalases elus ja näitab millise intensiivsusega eesmärkidena jõuda tahetakse , domineerivad eelkõige positiivse märgiga sõnad . Positiivse hinnangu kandjad on edasipürgiv , edasipüüdlik , ambitsioonikas , püüdlev , tippupürgiv , karjäärihimuline , läbilöömisvõimega , pealehakkaja , hakkaja , pingutav , püüdleja , saavutushimuline , tahab saavutada , motiveeritud , kuulsusjanuline , edukas , tulemuslik . Mõnedele omadustele - auahne , trügija , karjerist - omistatakse hinnang ( positiivne , neutraalne või negatiivne ) sõltuvalt kontekstist . Negatiivse hinnangu kandjad on mitte edasipürgiv , pole auahne , vähe auahne , vähe edasipüüdlik . EDASIPÜÜDLIKKUSE freimis on hinnatavaks Agent ja tüüpiliselt Agendi SUHTUMINE Agendi TEGEVUS Agent on edasipüüdlik , kui : a ) Agent soovib Eesmärki b ) Agent Tegutseb Eesmärgi saavutamise nimel järjepidevalt Väärtus : Hindajapoolne hinnang Positiivne . Agent pole edasipüüdlik , kui : a ) Agent ei soovi Eesmärki b ) Agent suhtub Eesmärgi saavutamisse negatiivselt Väärtus : Hindajapoolne hinnang Negatiivne . <arv> . <arv>. <arv>. <arv>. SIHIKINDLUS Erinevus liitsõnade edasipüüdlikkuse ja sihikindluse vahel kajastub juba sõnades endis . Nimelt edasipüüdlikkuse puhul on tegemist püüdluse , soovi ja tahtmisega liikuda " edasi " , kuna sihikindluse puhul kindla teadmisega sihist ja selle nimel tegutsemisega . Sihikindluse hinnang fokuseerib inimese tegevuse , kus on kõige olulisem kriteerium see , mil viisil iseloomustatav tegevuse läbi viib . Väljendid , mis on kasutusel kirjeldatud situatsiooni kohta , on isiksuseomaduste sõnavaras järgmised : · negatiivsed omadused on ebajärjekindel , järjekindlusetu , pole järjekindel , ebasihikindel , sihikindlusetu · positiivsed omadused on järjekindel , järjepidev , sitke , sihipärane , sihikindel , eesmärgikindel , visa , väga/suhteliselt visa , jonnakas , vastupidav , vastupanuvõimeline · äärmuslik ja negatiivne omadus on korra nimetatud jäigalt eesmärgikindel . SIHIKINDLUSE freimis on hinnatavaks Agent ja tüüpiliselt Agendi TEGEVUS Agent on sihikindel , kui : a ) Agendil on Eesmärk b ) Agent Tegutseb Eesmärgi saavutamiseks keskmisest rohkem c ) Agent ei kavatse Eesmärgi saavutamisest loobuda d ) Tagajärg : Agent saavutab Eesmärgi Väärtus : Hindajapoolne hinnang Positiivne . Agent on sihikindlusetu , kui : a ) Agendil on ( mitmeid ) Eesmärke b ) Agent Tegutseb lühiajaliselt mõne Eesmärgi saavutamise nimel c ) Agent loobub kergesti Eesmärgi saavutamisest d ) Tagajärg : Agent ei saavuta ( ühtegi ) Eesmärki Väärtus : Hindajapoolne hinnang Negatiivne . <arv> . <arv>. <arv>. <arv>. OTSUSTAVUS Otsustavuse mõisterühma koondunud väljendite aluseks olev tüüpsituatsioon osutab mitmele aspektile seoses inimese otsuse tegemisega . Hinnatakse nii kiirust , mis inimesel kulub otsuse vastvõtmiseks ( aeglane otsustaja ) , kui ka üldist võimet otsustada ( otsustusvõimeline ) . Käibel olev sõnavara inimese otsustamisprotsessi kohta on eestlaste seas järgmine : · negatiivne omadus on otsustusvõimetu · positiivsed omadused on otsustav , otsustusvõimekas , otsustusvõimeline . Kiirust , millega otsuseni jõutakse , märgitakse ainult inimeste puhul , kes teevad seda aeglaselt ja saavad sellega negatiivse hinnangu osaliseks . Need väljendid on aeglane otsustaja , pole kiire otsustaja ja lükkab otsustamist edasi . OTSUSTAVUSE freimis on hinnatavaks Agent ja tüüpiliselt Agendi TEGEVUS Agendi SUHTLUS Agent on otsustav , kui : a ) Agent hindab Situatsiooni , mis vajab muutmist b ) Agent kaalutleb poolt- ja vastuargumente c ) Agent võtab vastu otsuse edasiseks Tegevuseks Väärtus : Hindajapoolne hinnang Positiivne . Agent on otsustusvõimetu , kui : a ) Agent hindab Situatsiooni , mis vajab muutmist b ) Agent kaalutleb poolt- ja vastuargumente c ) Agent ei suuda võtta vastu otsust Tegevuseks ( või ei tee seda Hindaja arvates piisavalt kiiresti ) Väärtus : Hindajapoolne hinnang Negatiivne . <arv> . <arv>. <arv>. <arv>. JULGUS Kui eelmiste omaduskategooriate puhul oli enamasti selge , millised omadused tüüpiliselt kannavad negatiivset ja millised positiivset hinnangut , siis selle dimensiooni puhul on olukord teine . Hinnang julguse kohta sõltub hindaja enda individuaalsetest omadustest - kes ise on alalhoidliku loomuga , selle jaoks kannab riskeeriv negatiivset märki ja kelle loomuses on riskivalmidus , see suhtub julgesse ning riskeerivasse inimesse teatud imetlusega ( neutraalseks ei jää keegi ! ) . Lisaks hinnangu väärtuskriteeriumitele on selle tähendusvälja puhul huvitav veel teinegi aspekt . Tavaliselt loetakse julge sünonüümideks riskeerivat , külma närviga jm , millest johtuvalt tekib küsimus : miks on riskiga seonduvat oluline keeleliselt eraldi märgistada ? Mõlema , nii julge kui riskeeriva isiku puhul hinnatakse tema tegevust , mille see isik on eelnevalt hinnanud ohtlikuks , kuid sellele vaatamata pole kartnud seda sooritada . Tundub , et erinevus peitub kaasneva ohu määras . Riskimisega kaasneb inimesele suurem oht ja seda määratletakse läbi sõnakasutuse ( nt suuremat väljendusjõudu sisaldav riskijulge ) . Julgusega seotud sõnavara on järgmine : · negatiivse hinnanguga omadused : ei julge riskida , mitte riskialdis , ( liiga ) arg ( lik ) , kartlik , hirmunud , alalhoidlik , muretseja , ( liiga/liialt ) muretsev , pabistaja · neutraalse hinnanguga omadused : ettevaatlik , ennetav , ettemõtlev , ettenägelik , kaalutlev , järelemõtlik , läbinägev · positiivse hinnanguga omadused : julge , kartmatu , vapper , riskeeriv , riskialdis , riskijulge , riskivalmis , ei löö risti ette , kõigeks valmis , kuraasikas , külma närviga · negatiivse hinnanguga omadused : aferist , äärmuslik , liiga külmavereline . Mõisterühma perifeeriasse jääb loetelukatses nimetatud lühinägelik , kuna on sisult ligilähedasem siinsetele väljenditele kui teistele . Lisaks eelnevatele mõistetele on selle rühmaga seotud läbi hüponüümia suhte antonüümipaar esinemiskartlik - esinemisjulge , kus arguse või julguse avaldumissituatsioonile on juba osutatud nende sõnade esiosiste kaudu . JULGUSE freimis on hinnatavaks Agent ja tüüpiliselt : Agendi TEGEVUS Agent on julge , kui : a ) Agent hindab Situatsiooni b ) Agent tahab Eesmärki c ) Agent teab Ohtu d ) Ohule vaatamata Teeb Agent midagi Eesmärgi saavutamiseks e ) Tagajärjeks on tüüpiliselt Agendi Eesmärgi saavutamine Väärtus : Hindajapoolne hinnang Positiivne . Agent on arg , kui : a ) Agent hindab Situatsiooni b ) Agent teab ja kardab Ohtu c ) Agent ei julge midagi Teha Väärtus : Hindajapoolne hinnang Negatiivne . <arv> . <arv>. <arv>. <arv>. PRAKTILISUS Reklaamikampaania irooniline üleskutse " Võidab see , kel on surres rohkem asju ! " osutab materiaalsetele väärtushinnangutele , mis praeguses ühiskonnas tunduvad järjest olulisemaks muutuvat . Rahaga seotud väärtusi kajastavad ka mitmed isiksuseomaduste nimetused , mille koondnimetuseks valisin praktilisuse , sest keelendite tähendused viitavad valdavalt rahaga ümberkäimise oskustele . Praktilisus tugineb ennekõike inimese ratsionaalsetel oskustel . Seega inimesed , kel rohkem oskusi ja teadmisi , kuidas materiaalseid väärtusi säilitada või suurendada , saavad positiivse hinnangu ja ülejäänud , kel see nii hästi välja ei tule , negatiivse . · Positiivse hinnangu kandjad on asine , asjalik , praktiline , mõistlik , kokkuhoidev , kokkuhoidlik , ärivaistuga , äriline . Kontekstist sõltuvalt ei pruugi materiaalne ja materialistlik alati olla positiivsed hinnangud . · Negatiivse hinnangu kandjad on ebapraktiline , priiskav , rahaloopija , rahapilduv , raha väärtust mitte hindav . Eraldi seisab selles grupis negatiivsele omadusele osutav ärikas , mille sisu tuleneb nõukogude aegsest taustast . Nii nimetati inimest , kes ebaausaid vahendeid kasutades oskas kiiresti rikastuda . Korra nimetati ka äärmuslikku asjalikkust tähistavat väljendit üliasjalik , mille hinnangu märk on negatiivne . PRAKTILISUSE freimis on hinnatavaks Agent ja tüüpiliselt Agendi TEGEVUS Agent on praktiline , kui : a ) Agent hindab Situatsiooni ja oma Ressursse Eesmärgi saavutamiseks b ) Agendil on Oskused Ressursside õigeks hindamiseks c ) Agent hindab Ressursse õigesti ja saavutab Eesmärgi Väärtus : Hindajapoolne hinnang Positiivne . Agent on ebapraktiline , kui : a ) Agendil pole Oskusi Ressursside õigeks hindamiseks b ) Agendi Eesmärk võib jääda saavutamata Väärtus : Hindajapoolne hinnang Negatiivne . <arv> . <arv>. <arv>. <arv>. REALISTLIKKUS Realistlikkuse hindamisel määratletakse inimese suhtumine ja ootus ( ed ) ümbritseva suhtes . Realistlik ja ratsionaalne on inimene siis , kui suhtub maailma ja teistesse inimestesse nii nagu nad on . Ta ei looda ümbritseva muutumisele ja suudab mingites olukordades ette näha tegevuse või olukorra tagajärgi , eelkõige halbu , st ta ei looda ega usu " imedesse " ( mis juhtub nt naiivse puhul ) . Suhtumine tugineb ratsionaalsetel otsustel , mis nõuab inimeselt teatud eelnevaid ( elu ) kogemusi , mida ta omandab läbi isikliku tunnetuse või ümbritsevat jälgides . On halb ( negatiivne ) kui inimest iseloomustatakse hõljuja , romantik , romantiline , lapsemeelne , lapsik , lapselik , naiivne . On hea ( positiivne ) kui inimene on realist , realistlik , kahe jalaga maa peal , kaine , kaine mõistusega , kainelt arvestaja , kalkuleeriv , ratsionaalne , tõsise ja kaine ellusuhtumisega , selge peaga . Kaasinimeste poolt pannakse pahaks nii üleliia unistamist kui unistamise puudumist - nimetati mõlemat : liigselt unistav ja vähe unistav . Küllap jääb inimese " vastuvõetav " unistamine kusagile nende kahe vahepeale , kuigi omadust unistav ei nimetatud . REALISTLIKKUSE freimis on hinnatavaks Agent ja tüüpiliselt Agendi SUHTUMINE Agent on realist , kui : Agent suudab ümbritsevat ( = Situatsiooni ) hinnata ( =Tegevus ) tegelikkusele vastavalt Väärtus : Hindajapoolne hinnang Positiivne . Agent on hõljuja , kui : Agent ei suuda ümbritsevat ( = Situatsiooni ) tegelikkusele vastavalt hinnata ( =Tegevus ) Väärtus : Hindajapoolne hinnang Negatiivne . <arv> . <arv>. <arv>. <arv>. KORRALIKKUS Nagu eelnevalt oli näha , kuulus sotsiaalsete loomuomaduste hulka mõisterühm , mille koondnimetus oli truudus ja mis on siinsega üsna lähedalt seotud - truudust teatud kontekstis saab käsitleda kui korralikkuse alaliiki . Põhjendus nende rühmade eriliigituseks toetub kahele argumendile : esiteks on truudus interpersonaalne omadus ja teiseks viitavad siinsed loomuomadused suures osas konkreetsele füüsiliselt tajutavale korralikkusele - puhtusele . Lisaks kuuluvad siinsesse mõisterühma ka need korralikkuse omadused , mille puhul hinnatakse distsipliini järgimist . Näiteks inimene , kes saabub ( või lõpetab oma töö ) õigeaegselt , saab iseloomustuse kui punktuaalne inimene . Seega on olulisim siintoodud omaduste määratluses see , kuidas inimtegevus asetub sotsiaalsete käitumisnormide suhtes . Isiksuseomadused , mille puhul sotsiaalseid norme täidetakse vähesel määral ja saavad negatiivse hinnangu , on haisev , kasimata , lohakas , must , räpakas , räpane , korratu , mitte hoolas , hooletu , vähe korraarmastaja . Kaasinimeste poolt aktsepteeritud omadused ja seega positiivsed hinnangud on korraarmastaja , puhtust armastav , puhas , hoolitsetud , korralik , korrektne , hoolas , hoolikas , püüdlik , distsiplineeritud , reeglitest kinnihoidev , ontlik . Omadused , kus konkreetne käitumine on keeleliselt osutatud , puudutab inimese suhtumist kellaaegadesse . Negatiivsed omadused on hilineja , hilinev , kellaajast mitte kinnipidav , ebatäpne ja positiivsed punktuaalne ning täpne . Korralikkuse äärmuslikku juhtu väljendavad iseloomustused nagu liiga korralik ja pedant ( ne ) . KORRALIKKUSE freimis on hinnatavaks Agent ja tüüpiliselt Agendi TEGEVUS Agendi SUHTUMINE Agent on korralik , kui : Agent Tegutseb sotsiaalsetele normidele vastaval viisil ( nt hoiab puhtust ) Väärtus : Hindajapoolne hinnang Positiivne . Agent on lohakas , kui : Agent ei Tegutse sotsiaalsetele normidele vastaval viisil ( nt ei hoia puhtust ) Väärtus : Hindajapoolne hinnang Negatiivne . <arv> . <arv>. <arv>. <arv>. VASTUTUSTUNDLIKKUS Vastutustundlikkuse dimensiooni analüüsis tuleb eelnevalt aru saada , mida täpselt tähendab vastutuse võtmine . Vastutuse võtmine on nähtus , kus inimesel on moraalne sund ja motivatsioon arvestada teistega või hoolida ümbritsevast . Vastutustundlikkus on pikaajaline omadus , mis osutab inimese suhtumisele ja mille puudumisel ei pruugi inimese jaoks olla " halbu " tagajärgi . Näiteks võib keegi olla vastutustundlik prügi sorteerides , et hoida loodust ehk käituda seega vastutustundlikult looduse suhtes . On keeruline määratleda vastutustunde juurde kuuluvaid üksikasjalikke aspekte , sest inimese moraalsed väärtused ja neil põhinev sisemine sundus tegutsemiseks on väga individuaalne . Samuti on vastutustundlik pooleldi interaktiivse dimensiooni esindaja , sest põhimõtteliselt võib olemas olla ka " teine osapool " , kelle ees kantakse vastutust , kuid mitte alati . Mõisterühma koondunud väljendid on · negatiivse hinnangu kandjad : vastutusvõimetu , vastutustundetu · positiivse hinnangu kandjad : vastutust võttev , vastutustundeline , vastutustundlik , vastutusvõimeline , heaperemehelik · äärmuslikkust tähistav ja seega negatiivse hinnangu kandja : liiga vastutustundlik . VASTUTUSTUNDLIKKUSE freimis on hinnatavaks Agent ja tüüpiliselt Agendi SUHTUMINE Agendi TEGEVUS Agent on vastutustundlik , kui : a ) Agent hindab Situatsiooni b ) Agent otsustab Teha midagi oma hinnangu alusel c ) Agent hoolib Hindaja arvates rohkem Situatsioonist kui teised Väärtus : Hindajapoolne hinnang Positiivne . Agent on vastutustundetu , kui : a ) Agent hindab Situatsiooni b ) Agent ei võta vastutust Situatsiooni eest c ) Agent ei hooli Hindaja arvates millestki Väärtus : Hindajapoolne hinnang Negatiivne . <arv> . <arv>. <arv>. <arv>. KOHUSETUNDLIKKUS EKSS-i järgi on kohustus ülesanne või toiming , mille inimene peab sooritama kellegi korraldusel või enda sisetunde sunnil ( EKSS II ; <arv>. ) . Kohusetundlikkuse avaldumine inimese käitumises võib olla pikaajaline või lühiajaline . Inimene võib täita ka ainult ühe kohustuse , mille ta võttis ( või mis talle anti ) ja selle põhjal saada hindaja poolt määratluse kui kohusetundlik inimene . Teatud tingimustes peab inimene täitma oma kohust , sest kui ta seda ei tee , võivad sel olla soovimatud tagajärjed ( nt avalik häbi ) . Seega kohusetunnet saab inimeselt teatud määral nõuda või käskida . Nimetatud põhjustel erineb kohusetundlikkus suuresti eelnevalt analüüsitud omadusest : vastutustundlikkus on inimese pikaajaline ja kestev suhtumine ümbritsevasse , mille olemasolu pole võimalik inimeselt nõuda . Töökuse dimensioonis ( ptk <arv>. <arv>. <arv>. <arv>. ) tuli laisa semantilisest analüüsist välja , et iseloomustamisel osutuvad oluliseks eelkõige inimese tegevuse või mittetegemise põhjused . Kohusetunde hindamisel on olukord sarnane . Kohusetundetu inimene " ei pea " kohustusi tähtsaks , kuna kohusetundlik " peab " neid tähtsaks ning täidab talle pandud kohustused . Nii nagu tööka-laisa puhulgi , on kohusetundlikkuse kehtivus seotud tegevusega . Tema negatiivse keelelise realisatsiooni kohusetundetu puhul jätab inimene tegevuse sooritamata . Selles dimensioonis vastanduvad ning opereerivad omavahel kaks leksikaliseerunud mõistet kohusetundetu ja kohusetundlik . KOHUSETUNDLIKKUSE freimis on hinnatavaks Agent ja tüüpiliselt Agendi TEGEVUS Agent on kohusetundlik , kui a ) Agent saab/võtab endale kohustuse midagi Teha b ) Agent peab kohustust ja selle täitmist tähtsaks c ) Tagajärg : Agent täidab kohustuse ( = Tegevus ) Väärtus : Hindajapoolne hinnang Positiivne . Agent on kohusetundetu , kui a ) Agent saab/võtab endale kohustuse midagi Teha b ) Agent ei pea kohustust ja selle täitmist tähtsaks c ) Tagajärg : Agent ei täida kohustust Väärtus : Hindajapoolne hinnang Negatiivne . <arv> . <arv>. <arv>. <arv>. KONSERVATIIVSUS Mida kiiremini ühiskond muutub , seda nähtavamaks muutuvad inimese käitumisviisid ja omadused , mis on seotud uuenduste vastuvõtuga . Hinnatakse uuendustega kaasaminekut või inimese suhtumist neisse ja kus uuendustele altid saavad tavaliselt positiivse hinnangu . Olukord võib olla teistsugune , kui mingi inimgrupi püsimajäämine sõltub vanade traditsioonide säilitamisest , sel juhul on ka vanameelsus hinnatud ning aktsepteeritud omadus . Arvan , et teatud konservatiivsus on oluline omadus praeguste eestlaste maailmapildis just lähiajaloo kontekstis , kuna ühiskonna kiiretes muutustes kipuvad inimesed ära unustama rahvuslikke väärtusi ning traditsioone . Negatiivse hinnangu kandjad on konservatiiv ( ne ) , vanameelne , vanamoeline , vanast/harjumustest kinnihoidev , tagurlik , kivistunud , paigalseisev , paigalpüsiv , paigaltammuv , alalhoidlik , vanamoodne , vanaaegne , pole revolutsiooniline . Positiivse hinnangu kandjad on uudsusmeelne , uuendusmeelne , uuendustele aldis , avatud uuele , muutumisaldis , novaatorlik , edumeelne , eesrindlik , eestvedaja , vabameelne . KONSERVATIIVSUSE freimis on hinnatav Agent ja tüüpiliselt Agendi SUHTUMINE Agent on novaatorlik , kui : a ) Agent hindab Situatsiooni b ) Agent soovib muutusi ja taotleb uut Situatsiooni ( =Eesmärk ) c ) Agent väljendab ( = Tegevus ) oma Eesmärki Väärtus : Hindajapoolne hinnang Positiivne . Agent on konservatiivne , kui : a ) Agent on rahul Situatsiooniga b ) Agent ei soovi midagi muuta ja taotleb Situatsiooni säilimist ( = Eesmärk ) c ) Agent väljendab ( = Tegevus ) oma Eesmärki Väärtus : Hindajapoolne hinnang Negatiivne . <arv> . <arv>. <arv>. <arv>. KIIRUS Kiiruse mõisterühmas on hinnangukriteeriumiks ajahulk , mida inimene kulutab mingi tegevuse läbiviimiseks . Tundub , et ühiskond väärtustab normatiivsena eelkõige kiiret tegutsejat , kuna taunib võrdselt nii kiiruse vähesust kui liigset rohkust . Liigne kiirus on omandanud negatiivse märgi ilmselt seetõttu , et mõõdetavaks pole mitte ajahulk , vaid see , et kiirel ning pinnapealsel tegevusel võivad olla halvad tagajärjed ( nt kannatab töö kvaliteet ) . Kiiruse mõisterühma sõnavara põhjal on võimalik moodustada kaks skaalat : aeglane - kiire ja kiire - tormakas . kiire ( + ) aeglane ( - ) tormakas ( ) Lisaks aeglasele kannavad negatiivset hinnangut teisedki sünonüümsed väljendid nagu flegmaatiline , pika vedamisega , pikaldane , pikatoimeline , edasilükkaja . Positiivse hinnangu kandjad on kiire ja aega säästev . Keelekogukonna kasutuses on ka mitmeid sõnu tähistamaks inimloomuse " liiga kiiret " tegutsemist - tormakas , kiirustav , ülikiire , rabe , rabistaja , kannatamatu , kärsitu , mis näitavad äärmuslikkust ja nagu oli näha skaalal , on omandanud negatiivse hinnangu . KIIRUSE freimis on hinnatavaks Agent ja tüüpiliselt Agendi TEGEVUS Agent on kiire , kui : Agendil kulub mingis Situatsioonis Tegevusele vähem aega ( =Hulk ) kui teistel inimestel Väärtus : Hindajapoolne hinnang on Positiivne . Agent on aeglane , kui : Agendil kulub mingis Situatsioonis Tegevusele rohkem aega ( =Hulk ) kui teistel inimestel Väärtus : Hindajapoolne hinnang on Negatiivne . <arv> . <arv>. <arv>. <arv>. TEOTAHE Loetelukatses nimetati ka mitmeid teotahtele ja energiatasemele osutavaid sõnu . Kuigi inimese tegevuse kiirus ( vt eelmist ptk <arv>. <arv>. <arv>. <arv>. ) ja panustatav energia on omavahel tugevasti seotud ( inimesel pole võimalik olla nt ülikiire , kui ta on energiast tühi ) , on minu arvates siiski oluline need aspektid lahus hoida . Otsustus tuleneb eelkõige sellest , et siinses kategoorias pole tegemist mitte ainult väliselt nähtava tegevuse hindamisega , vaid muuhulgas ka inimese ellusuhtumise ( nt entusiastlik ) , motiveerituse ( nt teotahteline ) ja oskuste ( nt organiseerija ) hindamisega . Madala teotahte ehk negatiivse hinnangu kandjad on passiivne , apaatne , jõuetu , loid , lodev , lõtv , uimane , inertne , igavlev , väsinud , unine , hajameelne . Kõrge teotahte ehk positiivse hinnangu kandjad on aktiivne , energiline , elav , reibas , entusiastlik , hasartne , tegus , tegutsemistahteline , tegutsev , teotahteline , toimekas , dünaamiline . Lisaks nimetatud omadustele kuuluvad siia alammõistetena positiivse käitumise tähistajad nagu ettevõtlik , algataja , algatusvõimeline ja organisaator , organiseerija , organiseerimisvõimeline . Negatiivsed ja liigset energiaküllasust osutavate sõnade hulk pole väga suur , nimetati kolme : hüperaktiivne , intensiivne ja jõuline . Lahtiseks jääb noorusliku kuulumine iseloomusõnavara sellesse kategooriasse , võib ju seostada seda omadust muuhulgas nt välimusega . TEOTAHTE freimis on hinnatavaks Agent ja tüüpiliselt Agendi TEGEVUS Agent on energiline , kui : Agent Tegutseb erinevates Valdkondades Hindaja arvates intensiivsemalt kui keskmiselt teised inimesed Väärtus : Hindajapoolne hinnang Positiivne . Agent on apaatne , kui : a ) Agendi Tegevust on Hindaja arvates vähem kui teistel inimestel b ) Põhjus : Agent pole huvitatud millegi Tegemisest Väärtus : Hindajapoolne hinnang Negatiivne . <arv> . <arv>. <arv>. <arv>. TEMPERAMENTSUS <arv> Temperamentsusega seotud käitumisviise kirjeldavad mitmed keelelised väljendid , mille puhul uurija seisab valiku ees , kas üldse on võimalik tuvastada neisse väljenditesse peidetud hinnangu loomust . Emotsioonid tunduvad olevat midagi sellist , mille puhul saame ainult nentida nende olemasolu või mitte olemasolu . Näiteks tõsiasjale , et sõna emotsionaalne kaldutakse eestlaste tänapäevases rahvapsühholoogias kasutama negatiivse hinnanguna ( Vainik <arv>a ) osutab ka ütlus : " Ta on nii emotsionaalne , et temaga ei saa rääkida ! " . See tähendab suure tõenäosusega seda , et vaikimisi toimub negatiivse tähenduse ja hinnangu atributsioon juhul , kui emotsiooni märk ( positiivne või negatiivne ) pole eksplitsiitselt esile toodud ( Vainik <arv>a ) . Emotsionaalse ( mille sünonüümid on tujukas , temperamentne jne ) puhul osutub hindamisel oluliseks inimese tunnete intensiivsus ja eelkõige see , et need tunded vahelduvad kiiresti . Iseloomustus närviline ( koos sünonüümidega rahutu , labiilne jne ) võib märkida nii inimese hetkeseisundit ( nt Olen täna närviline ( so närvilisem kui tavaliselt ) ) kui teda üleüldiselt . Viimasel juhul on närvilisus ajaliselt kestev omadus , mis kuulub lahutamatult inimese juurde ja millele iseloomustamisprotsessis osutatakse . Emotsionaalse ja närvilise vastandina kehtib iseloomustus rahulik inimese kohta , kes väljendab oma tundeid tagasihoidlikul moel ja on pikaajaline ning kestvam omadus . Käsitletud omadused võib asetada skaalale , kus mõõdetavaks ühikuteks on emotsioonide intensiivsus ja vaheldumise kiirus . Skaala on astanguline , kus tuimal emotsioonid puuduvad , rahulikul on neid vähe , emotsionaalsel palju ja vahelduvad kiiresti ning labiilsel võrrelduna emotsionaalsega eriti suur hulk ning vaheldumiskiirus : ----------------------------------------- &gt; tuim rahulik emotsionaalne labiilne Temperamentsust mõõtva tingliku skaala ühes otsas olevaid ( negatiivseid ) omadusi väljendatakse peale tuima teistegi keelenditega nagu tuimavõitu , mitte temperamentne , vähe emotsionaalne , ükskõikne , külm . Positiivsete inimomaduste hulka kuuluvad rahulik , rahumeelne , tasane , tasase loomuga , vaikne , muutumatu , püsiv , mõõdukas , rahutaotlev , rahupidav , tasakaalukas , stabiilne , kannatlik , pole paanitseja , kontrolliv . Negatiivsed omadused on emotsionaalne , tujukas , meelemuutlik , muutlik , kapriisne , rahutu , püsimatu , ettearvamatu , spontaanne , temperamentne , keevavereline , kirglik , äge , kontrollimatu , taltsutamatu , pöörane , pidurdamatu , allumatu , ootamatu , ekspansiivne , äraarvamatu , impulsiivne , käre , metsik , meeletu , mõtlematu , ülevoolav . Sõltuvalt kontekstist ja avaldumisvormist võivad temperamentne ja kirglik olla hoopis tunnustavad omadused ( aga mitte neutraalsed ! ) . Emotsioonide väljaelamisel äärmuslikud ja seetõttu negatiivse hinnanguga omadused on emotsionaalselt labiilne , heitlik , hüplev , labiilne , tasakaalutu , ebapüsiv , ebastabiilne , tõmblev , närviline , närvitseja , ärev , pinges , hüsteeriline , enesevalitsust kaotav . TEMPERAMENTSUSE freimis on hinnatavaks Agent ja konkreetselt Agendi EMOTSIOON Agent on temperamentne , kui : a ) Agent tunneb mingit Emotsiooni või Emotsioone b ) Agent väljendab ( = Tegevus ) oma Emotsioone c ) Hindaja arvates tunneb ja väljendab Agent oma Emotsioone keskmisest tihedamini ja/või keskmisest intensiivsemalt Väärtus : Hindajapoolne hinnang Negatiivne ( või Positiivne ) . Agent on tuim , kui : Agent ei tunne ega väljenda Hindaja arvates teatud Situatsiooni ( de ) s mingit Emotsiooni või Emotsioone Väärtus : Hindajapoolne hinnang Negatiivne . <arv> . <arv>. <arv>. <arv>. TUNDLIKKUS Siinses mõisterühmas tulevad vaatluse alla omadusenimetused , mis on seotud tundlikkusega , sest igal inimesel on oma " hell koht " ja igaüks on millegi suhtes emotsionaalselt tundlik ning mille keelekogukond ära märgib . Sõnad ja väljendid ühendatuna sellesse mõisterühma on kirjeldatavad läbi tüüpsituatsiooni , kus olulisteks aspektideks on inimese poolt kogetavad emotsioonid . Nagu analüüs näitas , oli eelmise kategooria ( temperamentsuse ) puhul määravaks emotsioonide hulk ning vaheldumise kiirus . Tundlikkuse dimensiooni puhul on olukord teistsugune , siin mõõdetakse ja hinnatakse inimese psüühilist reageeringut välisilma suhtes , kus määravat rolli võivad omada ka teatud teemad , põhjused ning tagajärjed . Küsimus on esmajoones selles , kas inimene üldse reageerib ( nt vastuvõtlik ) , mil moel ta reageerib ( nt ükskõikne ) ja/või mis on reageeringu tulemus ( nt kergesti solvuv ) . Hinnangu loomuse määramises on olukord sarnane temperamentsuse rühmaga , kus hinnangu laad pole ilmne ega läbinähtav . Näiteks teatud inimeste iseloomustamisel on sobilik kasutada keelendeid , mille hinnangulaad on tugevasti sõltuv kontekstist ning individuaalsusest . Toon siin välja järgmised : õrn , hellahingeline , õrna hingega , hingeline , tundlik , vastuvõtlik , tundeline , intuitiivne . Oma keeletajule tuginedes tunduvad eelnimetatud väljendid mulle peamiselt informatiivsed - seega neutraalse hinnanguga ( välja arvatud ehk õrna hingega , mis kõlab pigem negatiivse hinnanguna ) . Mõisterühma kuuluvad negatiivsed väljendid käivad inimese kohta , kes ilmutab emotsionaalset reaktsiooni vähesel määral ning seetõttu saab iseloomustuse kui tuim , tundetu , paksu nahaga , tuimavõitu , ükskõikne , külm , põhjamaine , puine , vähe vaimustust . Äärmuslikele ja taunitavatele ( negatiivsetele ) omadustele viitavad väljendid on kergesti solvuv ning ülitundlik . TUNDLIKKUSE freimis on hinnatavaks Agent ja konkreetselt Agendi EMOTSIOON Agent on tundlik , kui : a ) Agent reageerib teatud Situatsioonis teatud Põhjustel b ) Agendil tekib Emotsioon c ) Agent väljendab ( = Tegevus ) oma Emotsiooni d ) Hindaja arvates reageerib Agent Situatsioonile rohkem kui vajalik Väärtus : Hindajapoolne hinnang Neutraalne ( või Negatiivne ) . Agent on tundetu , kui : Hindaja arvates ei reageeri Agent teatud Situatsioonis piisavalt , st ei väljenda ( = Tegevus ) Emotsioone Väärtus : Hindajapoolne hinnang Negatiivne . <arv> . <arv>. <arv>. <arv>. RAHULOLEMATUS Eestlastele on ilmselt tuttav irooniline ütlus , et eesti keele suulises kõnes eksisteerib ka " vinguv kõneviis " . Ütlusega osutatakse inimestele , kes omavad üldist negatiivset hoiakut ümbritseva suhtes ja tingimata ka väljendavad oma hoiakut . Seega tuleb rahulolematuse tähendusvälja semantilise analüüsi puhul kindlalt arvestada ühe komponendiga , milleks on inimese verbaalne tegevus . Teine oluline komponent on tüüpiliselt inimese negatiivsed emotsioonid , mida tuleb käsitleda kui rahulolematuse tekkepõhjust . Rahulolematuse freim ühendab endas järgmisi väljendeid iseloomuomaduste leksikonist , kus · negatiivse hinnanguga on rahulolematu , tänamatu , vinguja , vinguv , viriseja , virisev , vingus nägu , hädaldaja , hädaldav , kaebaja , iriseja , irisev · positiivse hinnanguga on rahulolev , tänulik , mitte viriseja , pole viriseja . RAHULOLEMATUSE freimis on hinnangu objektiks Agent ja tüüpiliselt Agendi SUHTLUS Agendi EMOTSIOON Agent pole virisev , kui : a ) Agent tunneb Situatsioonis negatiivset Emotsiooni b ) Emotsiooni baasil kujuneb Agendil negatiivne hinnang mingi nähtuse , isiku jne kohta c ) Agent ei räägi ( = Suhtlus ) mingi nähtuse , isiku jne kohta , mida arvab Väärtus : Hindajapoolne hinnang Positiivne . Agent on virisev , kui : a ) Agent tunneb Situatsioonis negatiivset Emotsiooni b ) Emotsiooni baasil kujuneb Agendil negatiivne hinnang mingi nähtuse , isiku jne kohta c ) Agent räägib ( = Suhtlus ) mingi nähtuse , isiku jne kohta , mida arvab d ) Hindaja arvates tunneb Agent negatiivset Emotsiooni ( ja väljendab seda ) sagedamini kui keskmiselt teised Väärtus : Hindajapoolne hinnang Negatiivne . <arv> . <arv>. <arv>. <arv>. NAISELIKKUS/MEHELIKKUS Küsimus , milline on naiselik naine ja mehelik mees , on vaidlusi tekitanud niikaua kui vana on inimkond ja erinevatel aegadel on ka nende prototüübid olnud erinevad . Sellest tulenevalt päädib uurija jaoks semantilise analüüsi võimalikkus siinkohal tõdemusega , et tuleb läbi viia eraldi uurimus , leidmaks vajalikud elemendid , mis naiselikkuse ja mehelikkuse mõistete tähendustesse on lülitatud . Ilmselt oleks keelekasutajal hõlpsam kirjeldada seda , milline on naiselik mees ja mehelik naine , ehkki ka see võib jääda väga subjektiivseks . Inimeste kollektiivses teadvuses on esindatud vastandpaarid nagu feminiinne , naiselik vs maskuliinne , mehelik , mehine , macholik . <arv> . <arv>. <arv>. Intellektuaalsete võimete freimiskeemid Peamised inimmõistusega seotud isiksuseomadused jaotuvad kahe allteema ümber : intelligentsus ( tark , rumal , loll , taibukas , laia silmaringiga , arukas , erudeeritud , hea mäluga jne ) ja õpivõime ning -tahe ( õpihimuline , teadmistehimuline , haridusejanuline jne ) . Põhjendus viimatimainitud rühma kuulumise kohta vaimsete omaduste hulka tugineb Abraham Maslow'ile : intellektuaalsed vajadused on vajadus uurida , teada ja aru saada ( Maslow <arv> ) , st olla ümbritseva suhtes " uudishimulik " . <arv> . <arv>. <arv>. <arv>. INTELLIGENTSUS Psühholoog Hans Eysenck jõudis järeldusele , et isiksus ja intelligentsus on kaks teineteisest sõltumatut suurust ( Eysenck <arv> ) - vaimselt võimekamad ei pruugi olla kõige meeldivamad ega paremad inimesed . Tõepoolest , intelligentsed inimesed , kes omavad palju teadmisi , kellel on hea mälu , analüüsioskus ning õppimisvõime , ei ole tingimata " positiivse " iseloomuga . Materjali hulgas on suhteliselt suur hulk sõnu , mis osutavad inimese vaimsetele omadustele ja moodustavad seetõttu olulise osa iseloomumudelist . Omadus- ja nimisõnad kirjeldavad tüüpsituatsiooni , kus hinnatakse inimese mõistuse omadusi , mentaalseid võimeid , mis kajastuvad tema käitumises . Positiivse hindamisstsenaariumi puhul on inimesel mentaalset tegevust keskmisest rohkem , negatiivse puhul aga vähem . Samas aga pole lihtne ülesanne aru saada , mismoodi selline ( teadmiste ) hulga erinevus inimese käitumises avaldub , st millistel põhjustel täpselt nimetatakse kedagi targaks ja kedagi rumalaks . Eksisteerib ainult eeldus , et kuidagi ( igaühel erinevalt ) need omadused avalduvad , kas siis ühekordse või korduvate käitumisaktidena . Selge on , et isiksuseomaduste käsitlus ühes kogukonnas on läbi põimunud rahvaliku väärtushinnangute süsteemiga . Seda , et eestlaste jaoks on tarkus ning intelligentsus olulisteks väärtusteks , osutab ainuüksi fakt , et loetelukatses nimetati omadussõna tark nii tihti ( <arv> korda ) , et saavutas sageduselt kolmanda koha . Eestlaste poolt on kõrgelt hinnatud ( positiivsed ) omadused nagu tark , leidlik , nutikas , taibukas , taiplik , arukas , intelligentne , mõtlev , avara silmaringiga , laia silmaringiga , mitmekülgne , erudeeritud , haritud , hea mäluga , teadja . Selle valdkonna taunitavad ( negatiivsed ) omadused aga rumal , pole tark , loll , lollakas , puupea , kohtlane , kitsarinnaline , vaimupime , ebaintelligentne , harimatu , kitsa silmaringiga , küündimatu , piiratud , nüri , pime , tölpa ( eesti mees ) , nõrga mäluga , oma lollustest mitte arusaav , toores , räägib rumalusi . INTELLIGENTSUSE freimis on hinnatav Agent ja tüüpiliselt Agendi TEADMISED Agent on tark , kui : Agendil on Hindaja arvates rohkem Teadmisi mingist Valdkonnast kui keskmiselt teistel Väärtus : Hindajapoolne hinnang Positiivne . Agent on rumal , kui : Agendil on Hindaja arvates vähem Teadmisi mingist Valdkonnast kui keskmiselt teistel Väärtus : Hindajapoolne hinnang Negatiivne . Eestlaste arusaamine intelligentsusest hõlmab lisaks ka valdkondi , mis on seotud põhivaldkonnaga kaudselt , vahendavate mõistete ja mõistesüsteemide kaudu . Nii paljude " alldimensioonide " olemasolu osutab sellele , et tegu on omaette suure ja huvitava valdkonnaga isiksuse struktuuris , mis vajab edasisi uuringuid . Alljärgnevalt esitan need valdkonnad , kus hinnang on kas otseselt või kaudselt seotud iseloomustatava intelligentsuse ilmingutega . · Raamatutarkusele viitavad väljendid lugenud ja suure lugemusega . · Nimetamist leidis valdkond , mis seotud eluliste tarkustega . Negatiivse poole pealt nimetati omadusi nagu pole elutark , vähekogenud ja positiivse poole pealt elutark , kogemustega , elunäinud . · Hingetarkuse kohta käivad negatiivsed omadused nagu tühi , hingelt vaene , vaene , millele vastandub positiivne : rikas . · Mentaalse võime - analüüsioskuse hindamiseks kasutatakse omadusenimetusi nagu ( liiga ) analüüsiv , analüüsivõimeline , situatsiooni hea analüüsija , arutlev , abstraheeriv , argumenteerimisvõimeline . Küsitavaks jääb väljendi loogiline tähenduslik seotus eelmiste omadustega . Intuitiivse keeletaju järgi tundub siinse sõnarühmaga sisuliselt ligilähedane . · Inimese mõtlemise määra mõõtmiseks kasutatakse sõnu mõtlev , mõtisklev , filosofeeriv . Inimtegevust juhtivate mõtete või printsiipide kohta on käibel negatiivse hinnanguga väljendid nagu põhimõttelage , kergesti põhimõtetest loobuv ja positiivsed väljendid nagu põhimõtetega , põhimõttekindel , otsusekindel . · Nimetamist leidsid ka positiivsed väljendid nagu vaimne , arenenud , teadvel , millele vastanduvad negatiivsed väljendid nagu pole vaimseid huve ja teadvustamatu . Nende sõnade tähenduse taga pole siinkirjutaja arvates mitte niivõrd osutamine konkreetsetele teadmistele , vaid tähistavad pigem omadusnimetusi , mis käibel nö new-age liikumise valdkonnas . · Teatud mõttes on intelligentsusega seotud ka inimese keskendumisvõimele viitavad omadused . Laitvat ( negatiivset ) hinnangut kannavad pinnapealne , pealiskaudne , laialivalguv , endasse süvenematu ja tunnustava ( positiivse ) hinnangu keelelised esindajad on süsteemne , sügav , süvenemisvõimeline , süvenev , keskendumisvõimeline , põhjalik , maksimalist . Viimased kaks ( põhjalik , maksimalist ) võivad sõltuvalt kontekstist kanda ka laitvat hinnangut . · Kui nt sportlane viskab palli kaugemale kui keegi teine , on ta spordis andekas , st tema füüsilised võimed on väga kõrgel tasemel . Kui matemaatik avastab uut ja tal on tohutud teadmised matemaatikast , on ta samuti andekas . Mõlemal juhul hinnatakse võimeid , mis tagab eriti eduka tegevuse teatud alal . Talendi määra mõõtmiseks on keelendid , kus on gradatsioon leksikaliseerunud sõnadena nagu andetu - keskpärane - andekas - geenius või geniaalne , . Ande hulk on andetul kõige väiksem ning geeniusel kõige suurem . · Küsitavaks jäävad loovusega seotud omadusenimetuste kategoriseerimine sellesse mõisterühma . Pooltargument on see , et ilma mentaalseid võimeid kasutamata pole loovuseilmingud võimalikud . Küsitluses nimetati positiivse hinnangu kandjaid nagu loov , loominguline , ideederikas , fantaasiarikas . <arv> . <arv>. <arv>. <arv>. ÕPIVÕIME ja -HUVI Uskumust , et inimese elu ja heaolu peab muutuma ning arenema eelnevaga võrreldes paremaks ja et selle nimel tuleb pingutada , kinnitab ka siinse uurimusega seonduv sõnavara , kus nimetamist leidsid mitmed loomuomadustele osutavad väljendid kaaskodanike pürgimuste hindamiseks . Lisaks karjääriga seonduvatele ( edasipüüdlikkus , sihikindlus jms ) leidub hinnatavate omaduste hulgas viiteid ka eestlaste õpi- ja arenemishuvi kohta , millel siinkohal peatungi . Keeleliselt on üsna lihtne eristada iseloomusõnavarast neid väljendeid , mis seostuvad otseselt võimetega . Neid aitab piiritleda liitsõna järelosa -võimeline , kus täiendsõna ( eesosa ) laiendab põhisõna ( järelosa ) , nt kohanemisvõimeline , empaatiavõimeline , keskendumisvõimeline , kuulamisvõimeline , organiseerimisvõimeline , otsustusvõimeline , suhtlemisvõimeline , süvenemisvõimeline , vastupanuvõimeline , vastutusvõimeline , õp ( pimis ) ( i ) võimeline , algatusvõimeline , analüüsivõimeline , armastusvõimeline jms. Ehkki võimed peegelduvad vilumuses , oskustes , teadmistes ja üldiselt iseloomus , ei võrdu võimed psühholoogide käsitluse järgi mingil juhul viimastega . Ennekõike näitavad võimed seda , kui kergesti inimesed omandavad mingil alal vajalikke teadmisi ja oskusi ( vt Kidron <arv> ) . Võimete arengu kaudseks tunnusjooneks on elav huvi , mida inimene kas näitab või ei näita mingi valdkonna vastu , eriti kui sellega kaasneb harjutamise ja õppimise püüd . Samas ei moodusta need sõnad eraldi selget iseloomu kategooriat , vaid jaotuvad täiendsõna tähenduse alusel . Õpihimuga seotud omaduste dimensiooni koondunud keelenditele on iseloomulik valdavalt liitsõnaline vorm ja täpsemalt osiste -võimeline , -himuline ning -huviline ( ka -januline ) suur esilduvus . Illustreerimiseks valisin omadused nagu arenemisvõimeline , arenemishuviline ja arenemishimuline . Keelekogukond teeb intuitiivselt neil vahet , sest vastavad mõisted ja sõnad on keelde tekitatud . Kuid mis on nende erinevus ? Millistele aspektidele tahetakse nende erinevate osistega sõnades osutada ? Süüvides osise -võimeline tähendusse , ei kajastu paradoksaalselt selles ühtegi konkreetset tegevust , pigem vihje mingile võimele midagi teha . Kuna kõigil inimestel on olemas enam-vähem kõik vajaminevad võimed , siis tekib küsimus : miks mõne inimese puhul rõhutatakse , et ta on hüpoteetiliselt millekski võimeline ? Tundub , et erinevus on eelkõige võime realiseerimise ja avaldumise astmes , sest kvantiteet muutub kvaliteediks . Keelekogukond tajub intuitiivselt muutuse piiri ja seetõttu tekitabki vastava mõiste ja sõna ( d ) seda väljendama , sest tahetakse seda piiri tähistada ning sellele osutada ( võime areneda - arenemisvõimeline ) . Lihtsam on -huvilise ja -himulise tähenduslik analüüs , kus osutatakse intensiivsuse astmele ( huvi - soov , tahtmine ; himu - kange tahtmine ) . Sõnavara , mida õppimissooviga seoses nimetati , on järgmine : · negatiivse hinnangu kandjad nagu õpihimutu , arenemisvõimetu , pole õpihimuline , huvideta , väheste huvidega . · positiivse hinnangu kandjad nagu õpihimuline , õppimishimuline , arenemisvõimeline , arenemishimuline , arenemishuviline , uudishimulik , õpivõimeline , õppimisvõimeline , õppiv , kasvav , teadmis ( te ) himuline , küsiv , huviline , haridusejanuline , haritust taotlev , lugemishimuline , lugemishuviline . ÕPIVÕIME freimis on hinnatav Agent ja tüüpiliselt Agendi TEGEVUS Agendi SUHTUMINE Agent on õpihimuline , kui : a ) Agendil on Eesmärk omandada suurt Hulka Teadmisi mingis Valdkonnas b ) Agent Tegutseb Eesmärgi nimel Väärtus : Hindajapoolne hinnang Positiivne . Agent on õpihimutu , kui : Agendil puudub Eesmärk omandada suurt Hulka Teadmisi mingis Valdkonnas Väärtus : Hindajapoolne hinnang Negatiivne . <arv> . <arv>. <arv>. Inimese sisemised omadused Keelelis-semantilise vaatluse alla tulevad siin sõnad ja väljendid , mis viitavad inimese siseruumile , intrapsüühilistele protsessidele ja mille kuulumine isiksuseomaduste sõnavara hulka võib tekitada kahtlusi ja kõhklusi . Esiteks seepärast , et paljud mõisted tähistavad seisundeid või omadusi , mis on nö intiimsemat laadi ja mille tõepärasust iseloomujoonena avaldumisetappide kaupa on raske kindlaks teha . Seega nende kirjeldamine ja tõlgendamine nõuaks individuaalset lähenemist , kuna arusaam mõistete taga olevatest kogemustest ja tunnetusest pole ühene . Näiteks milline on enesekindel inimene ? Millised tegevused toetavad väidet , et keegi on enesekindel ? Nimetades kedagi enesekindlaks , ei oska me välja tuua neid käitumisaspekte , mis kuuluvad enesekindluse juurde . Kui me ütleme näiteks , et räägib selgelt ja teab , mida räägib , käib pea püsti vms , siis inimene ise võib end selle juures väga ebakindlalt tunda , kaasinimestele ta ainult tundub enesekindel . Probleeme tekib teistegi omaduste puhul , mis kinnitab , et rahvalik iseloomuomaduste käsitlus on tugevasti läbi põimunud teiste inimkäitumise ja inimeseks olemise süsteemidega . Käesoleva uurimuse spetsiifika on loetelukatses nimetatud isiksuseomadusi ( freimi ) semantiliselt analüüsida , mitte aga nende individuaalseid tähendusi selgitada . Eelnimetatust johtuvalt jäävad inimese siseruumi puudutava valdkonna kohta freimiskeemid tegemata . Eritlen vaid käibel oleva sõnavara . <arv>. <arv>. <arv>. <arv>. EMOTSIONAALNE SEISUND Siintoodud omadused on isiku sisemaailmas oleva lõputu labürindi peegeldused : kogetavad tajud ja emotsioonid , mida inimene ei saa otseselt demonstreerida , vaid sellele osutada mingi tõlgendusliku ( sageli metafoorse ) rekonstruktsiooni kaudu . Sisekaemuslik elutegevus ei vastandu mõistusele , vaid osutab pigem kogemusele , mis läbi keele ja mõistete on vahendatud . Kuna inimene " valab " oma kogemuse mõistetesse , võib sügavamate kogemuste tähistus olla vähem või rohkem reduktsioon ( selle aste oleneb kogemuse sügavusest ) ja kaasinimesed võivad tegelikkust oma kogemustele toetudes vaid aimata . Vahetegemine mõne emotsiooninimetuse ( meeleolu ) ja iseloomuomaduse ( meelelaadi ) nimetuse vahel ei ole jäik , sest paljusid omadussõnu võib kasutada osutamaks nii konkreetset emotsiooni kui ka iseloomu üldist omadust . Tendents , et mõned emotsioone tähistavad sõnad tähistavad ühtlasi ka isiksuseomadusi , ei ole eestlaste emotsioonisõnavara iseärasus , vaid üldine seaduspärasus ( Vainik <arv> ) . Sõnad rõõmus , kurb , vihane jne sobivad kirjeldama nii inimese meeleolusid kui ka tema meelelaadi . Kuigi need sõnad on sarnased oma vormilt , pole nad seda sisult . Üheks erinevuseks on lähtumine ajakategooriast . Meeleolu on lühiajaline ja/või ühekordne , kuna meelelaad viitab inimese pikaajalisele elamiseviisile . Isiksuseomadusena tuleb aga käsitleda mingi emotsiooni või emotsionaalse reageeringu korduvust ( Plutchik <arv> : <arv> ) . Vahekord " konkreetne emotsioon " ja " üldine isiksuseomadus " on suur lihtsustus , kuid ammendav praeguse uurimuse eesmärgiks . Siinsesse alarühma on koondunud kahte sorti iseloomusõnu . Esiteks need , mille keeleline realisatsioon viitab otseselt emotsioonile ( nt viha - &gt; vihane ) , teiseks sisuliselt tuletatavad ( eeldamis ) seose kaudu ( nt kurb - &gt; depressiivne ) . Piirdun nende liigitamisega vastavalt rahvaarusaamadele tuginevatele põhiemotsioonidele - viha , armastus , rõõm , kurbus ( vt Vainik <arv>a , <arv> ) . Allolev jaotus põhinebki sel suurel lihtsustusel . KURBUSE emotsiooniga on otseselt seotud väljendid kurb , kurvameelne , melanhoolne , nukker , nohune , nutune , igatsev , nostalgiline , sentimentaalne , murelik ja kaudselt seotud väljendid ( mis osaliselt võivad olla seotud viha emotsiooniga ) : pahatujuline , morn , pahur , halvatujuline , mossitav , mossis , negatiivne , negativist ( lik ) , näeb ainult halba , pessimist ( lik ) , tauniv , raskemeelne , masendunud , sünge , depressiivne , tusameelne , tusane , tusatsev , suitsidaalne , lootusetu , umbes , õnnetu , rahulolematu , kannatav , põdev , takerdunud , kibestunud , haavunud . VIHA emotsiooniga otseselt on seotud vihane , vihapidaja , pika vihaga , eluvihkaja , äkiline , ( kergesti ) ärrituv , ( kiire ) vihastaja , koleeriline , vihastav , vihastuv . Kuna viha " vastumürkideks " peetakse naiivteooria kohaselt rõõmu ja armastust ( Vainik , Orav <arv> ) , siis leidub ka neile viitavaid loomuomaduste nimetusi . RÕÕMU emotsiooniga on otseselt seotud omadused nagu rõõmsameelne , rõõmus , rõõmsatujuline , heatujuline , lustlik , lõbujanuline , lõbus , lõbusatujuline , lõbutsev , vallatu , peohimuline , pidutsemisaldis ja kaudselt : positiivne , positiivse ellusuhtumisega , elujaatav , sangviiniline , optimist ( lik ) , muretu , õnnelik , elurõõmus , elunautija , lootusrikas , lootev . ARMASTUSE emotsiooniga on seotud armastav , armastusvõimeline . Lisaks eelnevatele , tuli esile ka omadusi , mis ei liigitu ühegi konkreetse emotsiooniga seotuks , nagu ( liiga ) tõsine , tõsimeelne , mõtlik . Nende mõistete puhul on ilmne , et suhe emotsioonikomponendiga ja seeläbi inimese püsiomadustega ongi osutamine emotsiooni puudumisele või mitte välja näitamisele ( Vainik <arv> ) . <arv> . <arv>. <arv>. <arv>. ENESEHINNANG Oma tajude pidev kooskõlastamine ja kohandamine omaksvõetud maailmaga tugineb paljuski inimese sisemistel hinnangutel , kus nii hindajaks kui ka hinnatavaks on üks ja seesama isik - inimene ise . Inimese enesehinnangust rääkides eristatakse inimese kirjelduses rahvalikku arusaamist sisemisest ning välisest tugevusest . Siinses kontekstis tuleb isiksuseomadusena analüüsida esimest tähendust . Keelevaistule toetudes tähendab sisemine tugevus seda , et inimene säilitab oma tegevussuuna ja eneseaustuse sõltumata välistest mõjutajatest . Juhul , kui hinnang enese kohta osutub positiivseks , toetab see inimese tegevust ja loob sisemistes tajuprotsessides turvalise keskkonna , indiviidi ebakindlus aga toob endaga kaasa identiteediprobleemid . Kui lähtuda sellest , et tugev inimene säilitab oma sisemise seisundi ja tegevussuuna , siis võib tugeva inimese kirjeldamiseks nimetada ka mitmeid teisi omadusi ( nt julge , riskeeriv ) . Oluline on siinkohal eelkõige emotsionaalne aspekt , sest toodud mõisted on tõlgendatavad inimese hinge- ja vaimujõust lähtuvalt . Tugev inimene suudab mingile sisemisele või välisele survele vastu seista ja mitte laskuda teise inimese , olukorra vms meelevalda . " Jääb iseendaks " , nagu on tänapäeval kombeks öelda . Esmapilgu mulje , et tugevat ja jõulist tuleb kohelda sünonüümidena , saab täpsemalt suhetes ümbritseva ja kontekstiga eristuse . Jõuline seostub eelkõige intensiivsusega - " pealetungiga " , tugev - " kaitsega " . Keelekasutuses avaldub erinevus konstruktsioonides , kus tugev osutub sobivaks ning jõuline ebakohaseks : Ta on tugeva iseloomuga . *Ta on jõulise iseloomuga . Ta on tugeva närvikavaga . *Ta on jõulise närvikavaga . Ta on tugeva vaimuga . *Ta on jõulise vaimuga . Samas on loomulik keelekasutus Ta on tugev inimene/isiksus ... Ta on jõuline inimene/isiksus ... Tugevuse mõistega seotud väljendid siinse keelematerjali hulgas on tugev , selgrooga , tugeva vaimuga , jõuline , jalgadele maanduja , mille vastanduseks tuleb pidada ( lähi ) sünonüüme nagu nõrk , jõuetu , abitu , tuge otsiv , iseloomutu , kleepuv , sõltuv , hale , heidik , hädine . Selles grupis esinevad ka metafoorsed väljendid : selgrooga , jalgadele maanduja . Mõlema väljendi metafoorse kasutuse taga on tähendus inimesest , kes tuleb edukalt toime iga olukorraga ilma suuremate kaotusteta . Väljend hakkamasaav on neutraalne , sellel puudub tunnustav hinnang . On tõsiasi , et inimesed erinevad oma " tugevuse " poolest ja taunitavad on need omadused , kus inimene " ei saa oma eluga hakkama " . Ennastmadaldavate ja äärmuslikult ka ennasthävitavate omaduste rohkust näitab küsitluse tulemus , milles madalale enesehinnangule viitavate keelendite pagas on ülekaalus . Need väljendid on : ebakindel , enesekindlusetu , kergesti mõjutatav , kahtleja , kahtlev , kõhklev , alaväärne , alaväärsuskompleksidega , ennast alavääristav , iseenda jaoks ebaväärtuslik , komplekssides , komplekssides vaevlev , ennasthaletsev , enesehaletsev , süümepiinades , segaduses olev , identiteeti otsiv , ennast vihkav , eneseirooniline , enesekriitiline , tunnustust otsiv . Põhjuseks tuleb lugeda ilmselt seda , et inimesed tegelevad oma sisemaailmas nõrkustega rohkem kui tugevusega ( Ei ole juhus , et tugevus on ainsuses ja nõrkused mitmuses ! ) . Positiivset enesehinnangut ja " tugeva isiksuse " ühte eeltingimust tähistavate väljendite rühmas esinevad omadusenimetused nagu enesekindel , kindel , kindlameelne , enesest lugupidav , eneseteadlik , ennast usaldav , ennast kokkuvõttev , iseseisev , vaba , vabadust ihkav . Enesekindluse skaalal moodustub sarnaselt töökuse dimensiooniga huvitav kvantorikonfiguratsioon . Enesekindlus on üldjuhul positiivne loomuomadus , selle puudumine negatiivne , aga võib olla ka " liiga enesekindel " juhtudel , mil enesekindluse määr suureneb üle keskmise või üle antud olukorras norma-tiivseks peetava . Keelekogukonnal on kasutuses ka teisi väljendeid , mis tähistavad äärmuslikku või normaalsust ületatavat enesekindlust - enesehinnang kõrge , enesest heal arvamusel , ennast armastav , eneseupitaja , enesekiitlik , ennasttäis , end paremaks pidav , edev , enesekriitika puudub , liigselt iseteadlik . Huvitav on tulemus , et mõiste alaväärsus ( ka enesehaletsus ) väljendamine eestlase keelekasutuses avaldub nii mitmekesises repertuaaris , samas kui sõnastikes ( nt Keeleveeb'i <arv> sõnastikud ) see mõiste puudub . <arv> . <arv>. Inimese väärtushinnangutel baseeruvad omadused Edasi järgnevad isiksuseomaduste dimensioonid , mille leksikaalne sisu on seotud inimese eelistuste ja väärtustega . Nagu juba eelpool viidatud , jääb küsitavaks , kas ja millist rolli mängivad need väljendid iseloomusõnavara hulgas . Lisaks nende mõistete üldisele kuuluvuse küsimusele on nende statistilised näitajad suhteliselt madalad võrreldes kõigi ülejäänud mõisterühmadega - nii mõnigi allrühm hõlmab ainult üht antonüümipaari . Rühmad peegeldavad inimese meeldivusobjekte , kus tõlgenduse konstruktsioonides ( ehk nende freimiskeemides ) peaks osutama mõisterühmas keelelise realisatsiooni leidnud köitvusobjektidele : sportliku puhul sport , perekondliku puhul perekond , keeltehuvilise puhul keeled jne. Nagu eelnevalt märgitud , ei saa neid inimese olemuse juurde kuuluvaid jooni selgelt eristada vastavalt välisteks/sisemisteks või inter-/intrapersonaalseteks - väärtustel põhinevatel omadustel puuduvad teatud ühisjooned , mis võimaldaksid nende freimielemente üheselt kirjeldada . <arv> . <arv>. <arv>. SÕLTUVUS Siin esitatud omadus- ja nimisõnad kirjeldavad inimese füsioloogilist ja psühholoogilist sundkäitumist - sõltuvust meelemürkidest . Vaadeldes selles dimensioonis esitatud sõnavara , pakuvad huvi kaks aspekti : a. sõnaosised -lembene ja -lembeline : ainult esimene neist on grammatiliselt korrektne . Tundub , et igapäevases suulises keelekasutuses inimesed ei järgi alati grammatikareegleid ja peavad sisulist osutamist olulisemaks b . sõnavara hierarhiline loomus : sõltlane alkohoolik narkomaan Teemat puudutav sõnavara küsitluse tulemusena koosneb väljenditest nagu alkoholilembeline , alkoholilembene , napsilembeline , napsulembeline , viinalembene , alkohoolik , joodik , purjus , narkomaan , sõltlane , mille vastukaaluks nimetati korra pole joodik ja mida tuleb pidada tunnustavaks ( positiivseks ) hinnanguks . <arv> . <arv>. <arv>. SPORT Asjaolu , et omadust sportlik nimetati loetelukatses <arv> korral , räägib iseenda eest . Küllap on eestlaste väärtushinnangute järgi hea vorm midagi tähtsat , mis väärib äramärkimist . Lisaks sportlikule nimetati ka omadusi nagu spordilembene ja rahvaspordilemb . Välja toodi ka vastandid : mitte sportlik , vähe sportlik . <arv> . <arv>. <arv>. MUUSIKA Eestlaste lauluarmastus on üldteada ja seda kinnitavad ka katses nimetatud sõnad : laululembeline , lauluarmastaja , laulusoonega , muusikalembeline , musikaalne . Nende puhul loetelukatses osalejad ei nimetanud vastandmõisteid , kuigi keeles endas on need olemas ( nt ebamusikaalne ) . Ju tundub oluline rääkida omadustest , mida võib ühele rahvusele ning rahvustundele iseloomulikuks eripäraks pidada . <arv> . <arv>. <arv>. PEREKOND Perekondlike väärtustega seotud väljendid on järgmised : perekondlikke suhteid hindav , perekondlik , perearmastav , perekeskne , kodulembene , koduarmastav , koduhoidlik , koduhoidev , kodune , paikne , kodukana . Loetelu viimane liige - kodukana - ei ole võib-olla kõige õnnestunum mõisterühma liige . Tihti kasutatakse seda iroonilise ütlusena , kuid EKSS-is on see defineeritud kui " vaimsete huvideta , üksnes oma kodule ja perekonnale pühenduv naine " ( EKSS II , <arv>. ) . Seega definitsiooni esimene osa on selline , mida kasutatakse tavaliselt iroonilise ja halvamaigulise suhtumise edasi andmiseks , kuid vastavalt teisele osale sobib kodukana siinsesse mõisterühma hästi . <arv> . <arv>. <arv>. LOODUS Järjest rohkem inimesi peab oma väärtushinnanguks looduse ja keskkonna hoidmise eest seismist . Ka keeleliselt on välja kujunenud sõnade hulk , mis neid väärtusi edasi annavad : loodussõbralik , loodusearmastaja , looduslähedane , maalähedane , looduslik , looduslaps . Eelmainitud sõnadele vastandub küsitluse käigus korra nimetatud linnainimene , mis suure tõenäosusega sisaldab hindaja antud iroonilist suhtumist . Alammõistetena looduslikkust rõhutavatele sõnadele kuulub siia rühma ka vastandpaar loomaarmastaja - loomavihkaja . <arv> . <arv>. <arv>. REISIMINE Maailmas ringi vaatamisest huvitatud inimeste iseloomustamiseks kasutati sõnu reisimishuviline , reisimishimuline , reisihimuline , rändaja , liikuv . Kolm loetelukatses nimetatud omadust - põnevuseotsija , seikleja , seiklushimuline - on mitmeti mõistetavad . Nimelt on need intuitsioonile toetudes tõlgendatavad ka seoses riskivalmiduse , uudishimu , truudusetuse vm omadustega vastavalt kontekstile . <arv> . <arv>. <arv>. KULTUUR Teades eestlaste lauluarmastust , tundus mulle otstarbekas esitada kaks väljendit eraldi rühmana : kunstihuviline ja kultuurilembeline lahus muusikaga seotust . Kultuurilembeline on siin üldisem ja osutab ülem/alammõiste suhtele , kus kunstihuviline on täpsustav alammõiste . <arv> . <arv>. <arv>. KEELED Jääb vaieldavaks küsimus , kas on oluline eristada kolme sõna - polüglott , keeltehuviline , keelevaistuga - ülejäänud omadustest juhul , kui nende tähenduslikku külge võib siduda õpihimu ja üldise intelligentsusega . Leidsin selle olevat otstarbeka , kuna osutab selgetele väärtustele . <arv> . <arv>. <arv>. MAITSE Maitse üldisena on inimese esteetiliste väärtushinnangute kogum ja sellel rajanevad arusaamad ilust . Osutamine maitsele kuulub lahutamatult ka iseloomustamisprotsessi juurde . Sõnavara nende väärtuste märkimiseks siinse materjali põhjal koosneb vastandpaarist : maitselage - maitsekas . <arv> . <arv>. <arv>. USK Otseselt religiooniga seotut märgistab siinses rühmas omadussõna usklik , millele tavapäraselt vastandub uskmatu . Viimane on mitmetähenduslik sõna , mille ühel tähendusel pole religiooniga üldse kokkupuudet . Seega jääb arusaamatuks , millele vihjasid loetelukatses kaks osalejad , kelle jaoks oli oluline see ära märkida . Tähenduslikult eraldi seisab siinses rühmas ebausklik , st üleloomulikke jõude ja endeid uskuv inimene ( EKSS I , <arv>. ) . <arv> . <arv>. <arv>. RAHVUSTUNNE Rahvustundega inimeste iseloomustamissõnavara pole eriti suur , kuid ilmselt eestlaste jaoks ammendav . Rahvustundele osutatakse keeleliste vahenditega nagu kosmopoliitsusele kalduv , rahvuslane , natsionalist , patriootiline . Üks kord nimetati rassistlik , mis jääb mõisterühma perifeeriasse . <arv> . <arv>. Hinnangumõisted Kogutud keelematerjali analüüsi viimases osas peatun sõnadel ja väljenditel , mida võib tinglikult nimetada hinnangumõisteteks . Ehkki hinnangulisteks tuleb pidada kõiki siinsesse uurimusse kaasatud sõnu ja väljendeid ( täiesti neutraalseid iseloomutermineid on raske leida ) , seisneb erinevus selle alajaotuse sõnade ja ülejäänute vahel selles , et siin on fookuses ainult hinnang . Inimese arvamused teiste inimeste kohta lähtuvad enamalt jaolt iseendast ja sellest , milline on suhe isikuga , kelle kohta ta iseloomujooni loetleb . Viisiga , kuidas inimene kellestki räägib , võib kaasneda ka teatav ambivalentsus : ühel ja samal ajal võib ta ühe objekti suhtes läbi elada vastakaid tundmusi . Üks ja sama objekt ( töökaaslane , naaber , partner jne ) võib olla meie mõnede vajaduste rahuldamisel asendamatu , ent paista teiste tähtsate vajaduste rahuldamisel pigem takistava kui soodustava tegurina . Nii annabki küsitletav teatud emotsionaalse hinnangu ( vt Vainik <arv> ) objekti kohta üldiselt . Erinevalt klassifitseerivast hinnangust lähtub inimene emotsionaalse hinnangu puhul isiklikest ( hetkelistest ) hoiakutest , arusaamadest , eelnevatest kogemustest või tunnetest seoses iseloomustatavaga . Need ei anna vajalikku informatsiooni inimese iseloomu ja käitumise kohta , vaid pigem osutavad iseloomustaja suhtele iseloomustatavaga . Näiteks ütluste tal on meeldiv iseloom all võidakse mõelda selliseid iseloomuomadusi nagu viisakas , tähelepanelik , heatahtlik , kohusetundlik , optimistlik jne. Või ta on vastik inimene võib välja tuua sellised omadused nagu jõhker , väiklane , ülbe , ahne vms - sõltuvalt sellest , millised omadused on hindaja jaoks olulised või milliseid tundeid hinnatav tekitab . Dilemma , kas sellised nö puhtad hinnangulised mõisted ( nt kena , vastik ) peaksid kuuluma isiksuseomaduste sõnavara hulka või mitte , on vaevanud teisigi . Mõned uurijad ( nt Norman <arv> , Goldberg <arv> ) on otsustanud selle kategooria eraldada ja mitte tegeleda nendega iseloomuomaduste käsitlemisel . Ka siinses töös väärivad emotsionaalsed hinnangulised mõisted vaid fikseerimist . Täpsemalt moodustub selle materjali alusel kolme tüüpi rühmad , mida saab tinglikult nimetada ütlejapoolseks huvi , meeldivust ja talutavust tähistavaks sõnavaraks . <arv> ) HUVI Negatiivsed hinnangud : ilmetu , ebahuvitav , igav , tühine , mõttetu , vaene , tähelepandamatu , kuiv . Neutraalne : originaalne , omamoodi , omapärane , erinev , teistmoodi , teisitimõtleja , kontrastne , vastuoluline , vastandlik , ambivalentne , keeruline , keerukas , arendav , naljakas , imelik , veider , kummaline . Positiivsed hinnangud : tähelepanuväärne , eriline , huvitav , põnev , inspireeriv , innustav , jõuduandev , lootustandev , edasiviiv , valgustav , mõistatuslik , salapärane , saladuslik . <arv> ) MEELDIVUS Negatiivne : ebameeldiv , antipaatne , ebasümpaatne , eemaletõukav , vastik , hirmutav , hull , hullumeelne , ebanormaalne , segane , idioot ( lik ) , kretiin , värdjalik , debiilik , kahtlane , võõras , imal , nilbe , nilbik , nilbar , jobu , juhmard , nõme , tobe , rõve , jäle , jube , tõbras , haige , napakas , tõbine , puudega , haiglane , tola . Positiivne : meeldiv , sümpaatne , ( muidu ) tore , normaalne , inimlik , armas , kena , kena inimene , lahe , mõnus , muhe , päik ( e ) seline , karismaatiline , kütkestav , veetlev , võluv , sarmikas , šarmantne , särav , suurepärane , imetlusväärne , vaimustav , iidol , jumalik , ebamaine , taevalik , müstiline , vapustav , sädelev , pimestav , silmapaistev , muljetavaldav , ideaalne , lugupeetud , armastatud , populaarne , ülistatud , tuntud , kuulus , tubli , soliidne , esinduslik , suursugune . <arv> ) TALUTAVUS Negatiivne : tüütu , väsitav , talumatu , kurnav , närviajav , tülikas , segadust tekitav , frustreeriv , probleemne , problemaatiline , raske . Positiivne : lihtne , kerge , vahva , omane , lähedane , omamehelik , hea sõber , austusväärne . <arv> . <arv>. Kokkuvõtteks Siinse analüüsi tulemuste põhjal koosneb iseloomustamiseks vajaminev sõnavara eestlaste jaoks <arv> kategooriast , millele lisandus suur hulk otseseid hinnanguväljendeid . Leksikaalsete allrühmade analüüs võimaldab " kaardistada " keelekasutajatele olulised isiksuseomaduste põhimõisted , mille ümber on konkreetsed sõnad ja väljendid koondunud . Mõisterühmade moodustamisel oli fookuses kindlate isiksuseomaduste kategooriate kättesaamine , mitte niivõrd erakordsetele ja omapärastele keelenditele pühendumine . Peatükis käsitlesin isiksuseomadusi läbi nende semantilise mikroanalüüsi - freimisemantika . Põhimõte oli näidata , et iseloomumõisted on semantiliselt teist tüüpi kui näiteks emotsioonisõnad , nad alluvad ratsionaalsele semantilisele analüüsile . Kognitiivse lingvistika koolkonnas - aga ka lingvistikas üldse - on üldiselt aktsepteeritud tõekspidamine , et keele nn semantiline ruum ei ole lihtsalt sõnasegadik , vaid et sellel on oma suhteliselt kindel struktuur ja et see on organiseeritud ainevaldade või nn kognitiivsete valdkondadena ( vt Langacker <arv> , Lakoff <arv> , Cruse <arv> , Croft <arv> ) . Kuna loomulikus keeles toimub kategoriseerimine pigem prototüübi kui nt piisavate ja vajalike tunnuste mudelist lähtuvalt , siis mõistagi ei eeldata , et valdkonnad oleksid keele semantilises ruumis või nn mentaalses leksikonis ( Aitchison <arv> ) jäigalt eraldatud . Kui lähtuda sellest , et iseloomu eristatakse inimese juurde kuuluva kindla ja selgepiirilise kategooriana , siis peaks see kajastuma ka kollektiivses mentaalses maailmapildis , mille peegeldused on leitavad keeles . Uurimuse üheks eesmärgiks oli seda lähtehüpoteesi kontrollida . Uurimus näitas , et iseloomujoonte sõnavara hulka loetakse peaaegu kõike , mis eesti keele kasutajale on inimesega seonduvalt kiiresti meenuv ja kättesaadav , sest lisaks iseloomujoontele nimetati loetelukatses veel muidki spetsiifilisemaid inimvaldkondi . Tuli välja , et inimese iseloomuomaduste ja muude inimest iseloomustavate omaduste piir pole eriti selge ei intuitiivselt ega keele seisukohalt . Keeles kodeeritud objektiivne pilt ei erista kitsalt iseloomuomadusi , neid puudutav naiivteooria on struktureeritud väga hägusate piiridega , kus omavahel seostuvad ning kattuvad iseloomujoonte , püsiomaduste , sotsiaalsete rollide , emotsioonide ja hinnangute piirid . Ka psühholoogias toetatakse isiksuseomaduste piiride ähmasust väitega , et iseloomujoonte ja iseloomulike kohastumuste ( st muude püsiomaduste ) eristamine on hüpoteetiline ( vt Kallasmaa <arv> ) . Kõige illustreerivam näide on tark , mis eestlaste suus kõlas iseloomustamise käigus väga tihti , kuid mida ei saa käsitleda kui iseloomujoont - tegemist on inimest kirjeldava intellektuaalse püsiomadusega . Eelnevast johtuvalt muutus materjali analüüsi käigus uurimuse objekt . Algselt kavandatud kitsalt iseloomujoonte uurimine asendus laiema ja üldisema isiksuseomaduste käsitlusega . Väitekirja keelematerjali põhjal tuli välja , et keelekasutaja jaoks on tavaarusaam isiksuseomadustest kui " inimese sisemistest omadustest " . Hans Jürgen Eysenck peab inimese käitumist erineva üldisuse astmega faktorite kompleksiks , alates väga spetsiifilistest ja lõpetades väga laiade ning kõikehaaravatega ( Allik <arv> kaudu Eysenck <arv> ) . Selle kohaselt ei käsitlenud ta inimesi jagatuna teatud inimtüüpidesse , mis eristuvad teatud tunnuste alusel ( nagu oli psühholoogia käsitlus sinnani teinud ) , pigem eeldas ta , et inimkäitumisel on teatud dimensioonid , kus normist kõrvalekaldumist tuleb vaadelda kui ühe pideva omaduste kontiinumi ääreala . Sarnasele tulemusele jõudis ka käesolev uurimus , mille kohaselt saab isiksuseomaduste mudelit määratleda teatud dimensioonide või kategooriatena , milles inimesed kalduvad mõtlema . Vahe seisneb selles , et nende dimensioonide fikseerimine ei toimunud mitte inimtegevust jälgides , vaid lähteallikana oli kasutada keelematerjal . Isiksseomaduste dimensioone eesti keele nö semantilises ruumis on <arv> , millele lisandub rühm hinnangumõisteid . Nii nagu ei leidu täiuslikku inimest , võib sama öelda ka eestlaste iseloomumudeli kohta , ta sisaldab endas vasturääkivusi ja selle peegeldused avalduvad sõnavara uurides . Alljärgnevalt neil asjaoludel peatungi . <arv> . <arv>. Mitmetähenduslikkus See , et üks või teine iseloomujoon või iseloomujoonte kogum võib erinevate inimeste puhul tähendada isesugust kvaliteeti , on inimmõtlemises üsna kinnistunud arusaam . Anti Kidron illustreerib seda nähtust loomuomaduse tundlikkus varal , mis mõne inimese jaoks võib olla osavõtlikkuse ja inimarmastuse toeks , ent madala enesehinnangu ja häbelikkusega liitudes põhjustab kergesti solvuva ja vihapidava isiku ; lõtvus võib olla tingitud spontaansusest ja loomulikkusest , aga ka upsakusest ja suurelisusest ( Kidron <arv> ) jne. Uurimusest tuli välja , et ka isiksuseomaduste puhul ei tekita kategooriate süsteem üksteist välistavaid gruppe . Iseloomustamissündmuse keelekasutuses peegelduvad isiksuseomadused kui käitumisaktide " ähmased hulgad " ( Fiske <arv> ) , mille mõned liikmed on prototüüpsemad ja teised vähem prototüüpsed . Paljud isiksuseomaduste nimetused ühendavad endas mitmeid omavahel ristuvaid tunnusjooni , nad on mitmetähenduslikud ja käsitletavad mitmes kategoorias korraga . Näiteks loomuomadused truu ja truudusetu kuuluvad nii usaldusväärsuse kui ka moraalse korralikkuse kategooriasse . Kontrolliva puhul saab eristada , kas inimene on : <arv> ) ennast , oma emotsioone või käitumist kontrolliv , talitsetud , või <arv> ) teisi kontrolliv , juhtiv jne. näiteid leidub teisigi ( vt Lisa <arv> ) . <arv> . <arv>. Sõnaliigi küsimus <arv> . <arv>. <arv>. Isiksust kirjeldavad omadussõnad Keeleteaduses oli Edward Sapir ( <arv> ) teadaolevalt esimene lingvist , kes osutas , et paljud omadussõnad omandavad erineva tähenduse laiendades erinevat nimisõna ( nt suur hiir ja suur elevant on mõistetavad erinevate suurusühikutena ) . Käesoleva uurimuse kontekstis on nimisõna , mida omaduse sõnaga laiendatakse , üks ja seesama - inimene . Isiksuse kohta käivate sõnade tähendus võib mingil määral muutuda vaid siis , kui räägitakse konkreetsest ( reaalselt eksisteerivast ) inimesest , kuid keele süvastruktuuri analüüsis pole põhjust seda erinevust kajastada . Analüüsitakse eelkõige lingvistiliselt kodeeritud tähendusi , mitte seda , mida nad tegelikult konkreetse inimese kohta öelduna tähendada võivad - viimasel juhul kajastuks minek semantika juurest pragmaatikasse . Keelematerjali analüüsist oli näha , et eesti keeles antakse isikule omistatavad väärtused edasi eelkõige omadussõnadega . Seega väide , et inimesed kalduvad ühest semantilisest väljast rääkima sõnaliigiliselt sarnaste sõnadega ( Aitchison <arv> ) <arv> , osutus kehtivaks ka eestlaste juures . <arv> . <arv>. <arv>. Isiksust kirjeldavad nimisõnad Esimesed isiksusesõnavara uurijad , kes olid valdavalt psühholoogia-alase haridusega , kaasasid nimisõnu isiksusesõnavarasse ainult juhul , kui omadussõnalist vastet inglise keeles ei leidunud , teised nimisõnad jäeti tähelepanust ilma . Selliste uurijate seas oli ka Lewis Goldberg , kes tõi välja kolm punkti , mida isiksuseomaduste uurimisel seoses nimisõnade ja teiste isiksust kirjeldavate sõnadega on oluline arvestada ( Goldberg <arv> ) . Nimelt : <arv>. Isiksusesõnavaras on nimisõnu suhteliselt väike hulk . <arv>. Enamus nimisõnu on negatiivse tähendusega , sest isiksust kirjeldavad nimisõnad kannavad endas rohkem ekstreemset hinnangulisust . <arv>. Nimisõnu kasutatakse rohkem suulises kõnes ja on seotud slängiväljendite ning kollokatsioonidega . Olemasolev materjal näitas , et nimisõnu kasutatakse inimese iseloomustamiseks eesti keeles tõesti suhteliselt harva võrreldes omadussõnadega . Otsesed tõendid suulise kõne ja kirjakeele erinevuste kohta puuduvad , kuna loetelukatse viidi läbi suulises vormis ja saadud andmeid kirjakeelega võrrelda nõuaks eraldi uurimust . Omadusenimetusi , mis on keelepruuki juurdunud suhteliselt hiljuti , võib slängilise keelekasutuse hulka kuuluvaiks lugeda küll , kuigi need on autori arvates tervele keelekogukonnale üsna üheselt mõistetavad konteksti põhjal , millest nad on välja kasvanud ( nt beibe , rullnokk , tölpa ) ja ei peegelda ainult mõne väiksema keelerühma sõnakasutust . Goldbergi väide nimisõnade kui negatiivse hinnangu kandjate kohta juhatab üleüldise probleemi juurde - kui mingi mõiste keeles on omandanud mitmesse sõnaklassi kuuluva vormi , siis kas neil on tähenduslikult mingi erinevus ? Kas isiksust kirjeldavad nimisõnad isiksuseomaduste sõnavaras lisavad spetsiifilist tähendust , mis suuresti erineb omadussõnalisest , või mitte ? Kas võib üldistades väita , et nimisõnad selles sõnavaras kannavad peamiselt negatiivset hinnangut ? Esimesele küsimusele vastamiseks tuleb otsida tõendeid keelekasutusest . Ehkki on loomulik öelda : Marju on iriseva iseloomuga või Marjul on hädaldav iseloom , ei ole järgmised laused samavõrd loomulikud : *Marju on hädaldaja iseloomuga või *Marjul on iriseja iseloom , küll aga : Marju on hädaldaja või Marju on iriseja . Omaduse keeleline väljendus , mis on omandanud kaks tähistust - nimisõnalise ja omadussõnalise - osutab semantilisele seotusele , mitte identsusele ( Wierzbicka <arv> ) . See tähendab , et tegemist on nö ontoloogilise sarnasusega . Anna Wierzbicka arvates eristab inimese keeletaju nimisõnalist kirjeldust omadus- või tegusõnalisest , isegi kui keeleteadlane ütleb need olevat sünonüümid ( Wierzbicka <arv> ) . Näiteks kui kedagi kirjeldatakse kui küürakat , joodikut , pubekat vms , pannakse see inimene sel momendil " unikaalsesse " ja kindlasse kategooriasse , mis psühholoogiliselt võib inimestes põhjustada hirmu või haavumist . Ajendit selleks väiteks ei tule otsida kaugelt . Kõigile on tuntud " blondiini " anekdoodid . Füüsilisel tasandil on mustad , blondid , hallid või punased juuksed samaväärsed , kuid psühholoogilisel , sotsiaalsel või kultuurilisel pole nad seda mitte . Leidub teisigi näiteid : Ma pole alkohoolik - ma ainult natuke võtan ! ; Ma võin olla kõver , aga ma pole küürakas ! Eelnevale vastukaaluks võib tuua materjali hulgast näiteid ka positiivse või neutraalse hinnangu kandjate kohta , nt realist , optimist , kuid need jäävad taunitavate omadustega võrreldes vähemusse . Nimisõnade peamine funktsioon on kategoriseerida liigiliselt ( kind ) , mida saab osaliselt kirjeldada teatud tunnustega , kuid mida ei saa vähendada tunnusteks . Ehkki loomuomaduste sõnavaras esines mõisteid , millel on nii nimisõnaline kui omadussõnaline tähistus ( nt pugeja-pugejalik ) , leidus samas ka nimisõnu , mille juures pole võimalik moodustada omadussõnalist vormi . Paljud nimisõnad iseloomustavad inimest üldiselt , tihti käitumisviisi põhjal , millest ainult tinglikult saab tuletada teatud iseloomujooni ( ja välistada teisi ) . Näiteks pätt ei ole tavaliselt heasüdamlik , aga võib olla sihikindel , tahtejõuline jne. Joodik vastupidiselt võib olla heasüdamlik , aga ei saa olla sihikindel ega tahtejõuline . Samas on ka nimisõnalisi mõisteid , mis nimetavad just konkreetseid iseloomujooni : klatšija , enesearmastaja jne. Viimaste puhul ei anna iseloomujoonte kohta midagi järeldada , või kui , siis teistel alustel . Midagi paikapanevat siinkohal väita ei saa . Võib vaid osutada , et nimisõnad isiksuseomaduste sõnavaras · kalduvad rohkem kandma negatiivset hinnangut , kuid see pole üldlevinud ; · on ainult osaliselt analüüsitavad kindlate tunnuste abil . <arv> . <arv>. <arv>. Isiksust kirjeldavad tegusõnad Hollandi keele uurijad on väitnud , et tegusõnade kasutus inimese iseloomustamisel on tunduvalt sagedasem kui omadussõnaline . Inimese iseloomu kohta käivaid verbe on hollandi keeles <arv>% ( võrdle omadussõnadega - <arv>% ) <arv> ( de Raad jt <arv> ) . Dwight Bolinger ( <arv> : <arv> ) on kalduvust kasutada iseloomustamisel rohkem tegusõnu põhjendanud sellega , et verbidega väljendatakse vähem eelarvamust . See väide käesolevas uuringus kinnitust ei leidnud ja vajab edasiste uuringutega tõestamist . Kontrollimist vajab nimelt see , kas igapäevases kõnes inimene peamiselt kirjeldab enda või kellegi teise käitumist ( nt noris eilsel peol ühe võõraga tüli ) või annab klassifitseerivaid hinnanguid ( nt riiakas ) . <arv> . <arv>. <arv>. Kokkuvõtteks Igal sõnaklassil on sarnane semantiline tuum , mis seob sõnad ühte sõnaliiki kuuluvateks , kuid samas leidub mõisteid , mille esindajatel keeles on erinevate sõnaklasside tunnused . Nähtust , kui erinevate sõnaliikide esindajatel on mõisteliselt ühine tähendus , nimetatakse semantiliseks kattumiseks ( semantic overlap ) ja selle ulatusmäär on erinevates keeltes erinev ( Dixon <arv> ) . Eesti keeles viitab samale isiksuseomadusele ohtrasti mitmeid erineva morfoloogilise komplekssusega ja erinevast sõnaliigist väljendeid - semantilist kattumist esineb nii nimisõna-omadussõna , tegusõna-nimisõna kui ka tegusõnaomadussõna vahel . Tabelis <arv> on ära toodud mõned näited semantilisest kattumisest olemasoleva materjali põhjal . Tabel <arv>. Isiksuseomaduste sõnavara semantiline kattumine .  Seega võib siinse materjali põhjal väita , et sõnade jaotumisega nn sõnaklassideks ( traditsioonilises terminoloogias sõnaliikideks ) ei seostu kindlat , üheselt tõlgendatavat semantilist erinevust . Iseloomumõisted antakse edasi erineva morfoloogilise komplekssuse ja erinevate sõnaliikidega ( nimisõna , omadussõna , verbifraas ) , sest tähelepanu on pööratud iseloomustuse edastamisele " vahendeid valimata " . Küllaltki suur vormiline variatiivsus selles osas , mismoodi on võimalik iseloomu ( jooni ) nimetada , on üks üldisi iseloomuväljendite tunnuslikke jooni ja näitab , et inimesed opereerivad teisi iseloomustades mõistete , mitte sõnadega . <arv> . <arv>. Isiksuseomaduste taksonoomia Leksikaalsel semantikal pole tänaseni üldist teooriat ega ühist semantilist esitust kõigi sõnaklasside jaoks . Sõnaliikide semantilistes eripärades on jõutud mingile selgusele alles suuremate semantiliste andmebaaside - tesauruste - koostamisel , millest esimene ja tuntuim on WordNet <arv> ( Miller jt <arv> , Beckwith <arv> , Fellbaum <arv>a ) . Leksikaalsed suhted - sünonüümia ja antonüümia - kehtivad kõigi sõnaliikide kohta , ülejäänud kontseptuaalsed suhted ( hüponüümia , meronüümia jm ) erinevad vastavalt sõnaliigile . Nii domineerivad nimisõnadel peamiselt hierarhilised , verbidel kausaalsuse ja omadussõnadel antonüümia suhted ( vt Miller G. <arv> ; Miller K. <arv> , Fellbaum <arv>b ) . Järgnevalt annan ülevaate isiksuseomaduste peamistest semantilistest suhetest ja nende probleemidest . Alustan hierarhilistest näitajatest , ehkki tuntumates leksikaal-semantilistes käsitlustes ei rakendata omadussõnade puhul hierarhilist suhet ( vt nt Fellbaum jt <arv> ; Orav <arv> , <arv> ) . <arv> . <arv>. <arv>. Hierarhilised suhted <arv>-<arv>-ndatel aastatel oldi seisukohal , et mentaalne leksikon on organiseeritud hierarhiliselt ( Aitchison <arv> ) , kus hierarhia olulisim omadus on see , et iga alamkategooria sisaldab ülemkategooria elemente , kuigi samas on tal unikaalseid jooni , mis teda teistest kategooriatest eristavad . Hierarhiat on rakendatud ka isiksuseomaduste käsitlustes ( nt Hampson jt <arv> ; GermaNet'i <arv> koostajad ) . Kuna isiksuseomadused on karakteristikud , mis lasevad ühte inimest teisega võrrelda ( nagu saab võrrelda kehakaalu ) , siis on toonud selline võrdlus kaasa arvamuse , et on olemas üldised ehk ühis-isiksuseomadused ( common traits ) ( Allport <arv> ) . Seega on isiksusepsühholooge huvitanud pigem üldisemad kui väga konkreetsed omadused ( vt ka Konstabel <arv> ) . Psühholoogide viiefaktoriline struktuur ( vt ptk <arv>. <arv>. <arv>. ) toetubki enamasti eeldusele , et leksika , milles me võime kirjeldada isiksusejooni , on suur ja vastavalt sellele käsitletakse loomuomadusi viie olulisema omaduse alla liigituvatena . Lähtudes psühholoogide andmetest peaks viie faktori mudel ehk suur viisik olema üldisustasandi tipus ( Konstabel <arv> ) - need peaksid olema ülemmõisted kõigile teistele üksikutele omadustele . Vastased on suurt viisikut kritiseerinud ( nt D'Andrade <arv> ) eriti selles , et miks peaksid just need viis - neurootilisus , ekstravertsus , avatus kogemusele , sotsiaalsus , meelekindlus - olema olulisemad iseloomu faktorid kui näiteks küpsus , domineerimine , seksuaalsus või mõni muu iseloomujoon . Samuti on kritiseeritud nende terminite jaotuse aluseid ning selle jaotuse puuduvaid süsteemseid ja kindlaid printsiipe . Seega on teatud hierarhiline iseloomumudel eeskujuna küll olemas ja oleks üsna lihtne " korrastada " tavakasutajalt saadud sõnavara neisse etteantud " lahtritesse " , kuid käesolevas uurimuses on valitud teistsugune lähenemine . Uurimuses eristatud <arv> inimomaduste kategooriat pole vaadeldavad kui psühholoogide loodud suure viisiku alammõisted . Millise psühholoogilise faktori alla neist viiest oleks paigutatav näiteks intelligentsus ? Või eestlaste jaoks ülioluline töökus ? Suure viisiku faktoritest viimane - meelekindlus ( koosneb omakorda asjatundlikkusest , korralikkusest , kohusetundest , eesmärgipärasusest , enesedistsipliinist ja kaalutlemisest ) - oleks intelligentsuse ning töökuse jaoks ehk kõige lähedasem , kuid ikkagi suhteliselt vägivaldne jaotus . Selleks , et siinse sõnavara ning viiefaktorilise struktuuri kokkusobimist saavutada , peaksid analüüsimeetodid olema hoopis teistsugused . Probleeme isiksuseomaduste sõnavara leksikaal-semantilises analüüsis ilmneb teisigi . Esimene seisneb selles , et ühte iseloomumõistet saab väljendada keeleliselt nii nimi- , tegu- kui ka omadussõnaga - see sõltub kasutuse kontekstist ( nt valetaja , valetav , valelik ) . Nimisõnu peaks vaatlema klassifikatsioonidena , st nad on nimetused mingitele kategooriatele . Omadussõnade kasutuse puhul jääb klassifitseerimise funktsioon hägusaks . Kuna siinne uurimus võrdsustab tähenduslikult nii nimisõnad kui omadussõnad , siis toob see kaasa järelduse , et isiksuseomaduste hierarhia on vähemalt osaliselt sõltumatu sõnaliikidest ja on keele- ja kultuurispetsiifiline , mille puhul tuleb läheneda igale omadusenimetusele eraldi . Järeldust isiksuseomaduste osalise hierarhia kohta toetavad ka hollandi keele nimisõnaliste isiksuseomaduste uurijad ( nt de Raad , Hoskens <arv> ) . Teiseks on liitsõnade arv eesti keeles lõputu . Eestlase jaoks on lihtne tekitada loovalt keelde uusi ( liit ) sõnu , mida sõnastikes ei leidu , aga millest ülejäänud keelekasutajad kergesti aru saavad . Sellistes liitsõnalistes omadussõnades käitub sõna esimene osa täiendina ja teine osa põhisõnana . Näiteks : arenemisvõimeline , otsustusvõimeline , õpivõimeline , armastusvõimeline , vastutusvõimeline jne. Kas nende näidete puhul võiks väita , et nende ülemmõiste on ( millekski ) võimeline ? Vastus eesti keelt emakeelena rääkija jaoks on mõistagi eitav , sest sõna esimene element on see , mis osutab kontseptuaalselt õigele suhtele . Toodud näidetest on armastusvõimeline sünonüümne hoopis hoolivaga ja vastutusvõimeline on antonüümne vastutustundetuga jne. Samas leidub näiteid , milles olukord on täiesti vastupidine ja kus sõnade viimane osis käitub ülemmõistena : kade - &gt; hüponüüm on armukade ; ahne - &gt; hüponüüm on võimuahne , hüponüüm on rahaahne , hüponüüm on kasuahne ; lahke - &gt; hüponüüm on külalislahke jm. Hüponüümiasuhte kindlakstegemiseks ja kontrollimiseks saab kasutada ka Alan Cruse ( <arv> ) välja pakutud diagnostilisi asendusteste : X on teatud Y Kui see on X , siis peab ta olema ka Y. Kui miski/keegi on X , siis on ta ka Y , kuid X saab öelda ainult Z kohta . Näiteks : Armukade on teatud kade Kui inimene on külalislahke , siis peab ta olema ka lahke . Kui keegi on joodik , siis on ta ka sõltlane , kuid joodik saab öelda ainult alkoholi joova inimese , mitte narkomaani kohta . Eelpool osutasin üksikutele näidetele , kus isiksuseomaduste ülem- ja alamsuhted on ilmsed , kuna isiksuseomaduste reeglipärast hierarhilist struktuuri ma käesoleva materjali põhjal tuvastada ei suutnud . Seega hierarhiline mudel on ebapiisav isiksuseomaduste sisemise struktuuri jaoks , sest , nagu osutatud , on hierarhia võimalik ainult osaliselt . <arv> . <arv>. <arv>. Sünonüümia Üldlevinud definitsioon ütleb , et sõnad on sünonüümsed , kui üht sõna saab lauses asendada teisega ja lause tähendus jääb samaks . Selle definitsiooni järgi täielikke sünonüüme leiab väga harva ja erinevused on tingitud peamiselt stiili või tundesisu ja tahterõhu varjundeist . Toetudes Alan Crusele ( <arv> ) on võimalik välja tuua juhtumid , kus eristus on tihtipeale problemaatiline : · kõrvutine positsioon 'hulga/määra' skaalal , nt seksuaalne-himur · aspektiline eristus ( seisund vs loomus ) , nt rahulik-külmavereline · prototüüpse keskme erinevus , nt tugev ( füüsiline ) - tugev ( ehk selgrooga , mis sisaldab intellektuaalseid ja moraalseid faktoreid ) . Ka antud empiirilise materjali analüüsimisel oli tähenduselt väga lähedaste sõnade määratlemine seotud teatud raskustega - sõnadega seostatavad tähendusvarjundid võivad olla väga subjektiivsed ja tugineda individuaalsele arusaamisele vastavate sõnade tähendustest . Siiski esines eestlaste käest kogutud empiirilise materjali põhjal teatud regulaarsust . Nimetati : · vormiliste erinevustega samatähenduslikke sõnu , nt enesessetõmbunudendassetõmbunud , alaväärne-alaväärsuskompleksidega ; · samatähenduslikke sõnu erinevatest sõnaliikidest , nt vaikija-vaikne-vaikiv , valetaja-valelik-valetav ; · traditsioonilisi sünonüüme , nt otsekohene-sirgjooneline , julge-kartmatuvapper . Et olla leksikaalse suhte määratluses võimalikult täpne , tuleb eristada lisaks täissünonüümiale ka lähisünonüümiat . Selle suhte kindlakstegemiseks on lingvistilise kirjanduse järgi lihtsaim viis kasutada asendusteste , nt Alan Cruse ( <arv> ) järgi : Kui miski/keegi on X , siis on ta ka Y Näiteks : Kui keegi on vinguv , siis on ta rahulolematu . Või Kui keegi on seelikukütt , siis on ta liiderlik . Esimeses näites pole täissünonüümia rakendatav sel põhjusel , et vinguv , erinevalt rahulolematusest , eeldab alati verbaalsust . Teises näites kajastub vahe soolisel aspektil - seelikukütiks peetakse tavaliselt meesterahvast . Kuna keelematerjali hulgas leidus palju väljendeid , mille tähenduslik kokkupuude dimensiooni prototüüpse ja keskmes oleva põhimõiste ( te ) ga jäi nõrgaks ( nt üldsõnaline JUTUKUSE mõisterühmas , nooruslik TEOTAHTE rühmas , purjus SÕLTUVUSE rühmas , andekas INTELLIGENTSUSE rühmas ) , käsitlesin neid kui mõisterühma juurde kuuluvaid lähisünonüümseid väljendeid . <arv> . <arv>. <arv>. Vastandus ehk antonüümia Läänelik mõtlemine , mis meile omane , on tavapäraselt dualistlik mõtlemine , sest me korrastame oma maailmapilti vastandades erinevusi-sarnasusi , subjekteobjekte , pimedust-valgust , negatiivset-positiivset jm. Emotsioonisõnavara uurides on Ene Vainik leidnud , et eestlase jaoks on emotsiooni tunnuseks ka vastanduva omaduse olemasolu : heale emotsioonile vastandub halb ja vastupidi ( Vainik <arv>a ) , kuid emotsioonide positiivsus ja negatiivsus pole mõistetud inimeste poolt alati ühtemoodi , sest sõltuvalt olukorrast on neil erinev tähendus ja pigem osutub oluliseks kogemuse liigitamine subjektiivselt kasulikuks või kahjulikuks . Isiksuseomaduste sõnavaras võib täheldada teatud ühisjooni emotsioonide sõnavaraga . Loetelukatse keelejuhtidele ei valmistanud mingit raskust nimetada positiivseid ja negatiivseid omadusi . Tundub , et arusaam , mida hinnata meeldivaks ja mida taunitavaks iseloomujooneks , on suhteliselt selgepiiriline , ehkki jätab ruumi ka teatud individuaalsusele . Erinevus emotsioonidega võrreldes seisneb pigem selles , et emotsioonide puhul on valitsev pluss/miinus hinnangu andmine inimese isikliku kogemuse põhjal , kuna teadmised inimomadustest tulenevad paljuski ühiskonnas valitsevate reeglite tundmisest . Käitumismustrite hindamine ja vastav inimeste " liigitamine " on kujunenud ajalooliselt , mil olukorrast lähtuvalt tuli otsustada , kas partner , kellega lävitakse , osutub meeldivaks-ebameeldivaks , ründavaks-sõbralikuks vms. Seega lisandub iseloomujoonte subjektiivsele tähendusele ka inimkäitumise liigitamiseks väljakujunenud sotsiaalne reeglistik , milles omaduste erinevad aspektid seostuvad mitmel võimalikul viisil . Lingvistiliste kriteeriumite järgi näitas vastandlikkuse kui sisulise teguri tähtsust suure hulga väljendite esiletulek , milles iseloomujoont oli määratletud vastandomadust tähistava sõna kaudu . Isiksuseomaduste sõnavaras kasutati vastandomaduste väljendamisel : · tuletisi prefiksiga eba- ( nt ebalojaalne , ebameeldiv , ebanormaalne , ebastabiilne , ebasõbralik , ebasümpaatne , ebatäpne , ebausklik , ebaviisakas ) · väljendeid osisega mitte ( nt mitte arvestav , mitte ahne , mitte edasipürgiv , mitte egoistlik , mitte hooliv , mitte pahatahtlik ) · väljendeid osistega pole ja vähe ( nt pole abivalmis , pole auahne , pole pahatahtlik , vähe tolerantne , vähe suhtleja , vähe auahne , vähe emotsionaalne ) · harvaesineva anti- ja a- prefiksiga sõnu ( nt antipaatne , akontaktne ) · -tu ja -matu liitelisi omadussõnu ( nt hoolimatu , tundetu , uskmatu , arenemisvõimetu , järeleandmatu , sallimatu ) . Eespool kirjeldatud vastanduse lingvistilised parameetrid näitavad , et üldiselt on inimesed antonüüme moodustanud eelkõige morfoloogiliselt , liites negatiivsust osutava osise , mis muudab sõnatähenduse polaarsust . Esile tuli ka " tehislikke " konstruktsioone , kuna inimene tol hetkel ei leidnud sobivamat sõna ( vormi ) : nt *ebausaldav , *kadelik , *ebasihikindel , *ebaustav , *ebatolerantne jm. <arv> . <arv>. <arv>. Gradatsioon ja skaalad Teoreetilis-semantiliselt orienteeritud töödes on gradatsiooniga üsna palju tegeldud ( nt Sapir <arv> ; eesti keele adjektiividega Mati Erelt ( <arv> ) , kelle huviks on olnud peamiselt adjektiivide komparatsioonisüsteemi süntaktiline iseärasus ) . Suuremate leksikaal-semantiliste andmebaaside loomisel on aga kontseptuaalselt oluline ja teoreetikuid huvitav gradatsioonisuhe omadussõnade organiseerimisel välja jäetud ( vt nt WordNet <arv> ) , tuues põhjenduseks gradatsiooni erandliku leksikaliseerumise . Vastavasisulise kirjanduse andmetel võiks gradatsiooni suhteid ingliskeelsete keelendite vahel olla maksimaalselt <arv>% u <arv> adjektiivi kohta ( vt Fellbaum jt <arv> ) . Kui palju on gradatsioon leksikaliseerunud eesti keeles , pole teada . Gradatsioon on oma süvaolemuselt võrdlemine , kuna mingi objekti omaduse intensiivsusaste on aste vaid teiste objektide vastava omaduse määraga võrreldes . Mõne atribuudi gradatsioon võib väljenduda järjestatud adjektiividega , mis kõik viitavad ühe ja sama nimisõnaga tähistatud objektile ( nt külm - leige - soe - kuum vesi ) . Seega on gradatsioon fundamentaalne semantiline tunnus ja eeldab teatud skaalade olemasolu omadussõnade struktuuris ( Rusiecki <arv> : <arv> ) . Ka isiksusesõnavara juures on üheks oluliseks kvalitatiivseks aspektiks iseloomumõistete skalaarsus ( omadust võib olla suuremal või vähemal määral ) ja skaalade laad . Paljudele inimese omadustele ei oska me vastandit nimetada , ehkki implitsiitne skaala võib olemas olla . Keel osutub olevat üsna ebajärjekindel isiksuseomaduste vastandmõistete väljendamisel , mis aga ei tähenda , et vastandit keelekollektiivi mentaalses leksikonis ei eksisteeri - kõneleja realiseerib vastandpaarid keelelises iseloomustamissündmuses teiste vahenditega . Kõige vähem on nimetusi neutraalse keskmise kohta , kuna äärmused on ulatuslikumalt leksikaliseerunud . Juhul , kui vastandmõistete leksikalisatsiooni pole toimunud , on omaduste määra mõõtmiseks keelel teised väljendusvahendid määrsõnade ( väga , üsna , liiga , liigselt , kõige , vähe jm ) näol . Seda , mis on näiteks kadeda , vassija , klatšija vastand , on ehk raske määratleda , kuid omaduste määra saab skaaladele omaselt mõõta alati kvantoritega ( nt liiga alandlik , hästi mõistev , vähe edasipüüdlik , väga visa , liiga külmavereline ) . Tähelepanu vääriva iseärasusena tuleb isiksuseomaduste käsitlemisel esile omaduste skalaarsus ja erinevad skaalatüübid . Keelematerjali põhjal tuvastasin järgmised skaala tüübid : <arv>. skaala puudub , nt kade , ülbe <arv>. otsene eitav polaarsus , nt naiselik-mehelik <arv>. kahe varjatud skaalaga , milles " keskel " on positiivne omadus , " otstes " negatiivne , nt laisk - töökas - töönarkomaan , aeglane - kiire - tormakas <arv>. gradatsioon , kus mõõdetav määr või hulk on omadusenimetuses leksikaliseerunud , nt liiga arg - &gt; arg - &gt; julge - &gt; külmavereline - &gt; liiga külmavereline või frigiidne - &gt; seksikas - &gt; meeleline - &gt; himur <arv>. hinnanguline skaala , kus figureerib hindaja antud suhtumuslik ( negatiivneneutraalne-positiivne ) hinnang , nt igav - omapärane - huvitav . Kõige huvitavam on kolmas skaalatüüp , millel opereerivad äärmuslikud ja taunitavad omadused , kuigi tundub , et keelekasutajate teadvuses vastandub omadusena ainult ühel skaalal opereeriv , sest usaldavale vastandub umbusklik , mitte kergeusklik ; töökale laisk , mitte töönarkomaan ; kiirele aeglane , mitte tormakas . Inimese äärmuslikku käitumisviisi ei vaadelda seega kui opositsiooni , vaid kui " hälvet " , mida on vaja eraldiseisvana ära märkida . Skalaarsus võib aidata ka teatud lähedaste mõistete eristamisel . Näiteks otsustusvõimeline ja sihikindel võivad tunduda väga lähedased mõisted , aga pole kohane öelda ( negatiivses mõttes ) , et keegi on liiga otsustusvõimeline , kuid saab öelda liiga sihikindel . Seega võib kinnitada , et varjatud skaalal pole vastandid absoluutsed , vaid teatud normide ( iseloomujoonte puhul sotsiaalsed normid ) jaoks suhtelised . Normatiivsuse juurest jõuame sellega ristuva probleemini - hinnanguni . <arv> . <arv>. Hinnangud ja nende väärtused Isiksuseomaduste keeleliste väljendite uurimise üheks peateemaks osutus hinnangulisus , sest siinse keelematerjali läbiv joon on omaduse ( ehk hinnangu ) märgilisus . Omadussõnu kasutades edastab inimene alati teatud hinnangulise aspekti , sest isegi kui ta kirjeldab mingit eset kui suurt , väikest või hiiglaslikku , annab ta edasi individuaalsetel tajudel tugineva hinnangu . Ammugi kehtib see kaasinimest iseloomustades . Küsimus pole tegelikult selles , kas ( omadus ) sõnaga kodeeritud käitumine ise on positiivne või negatiivne , vaid eelkõige inimeste suhtumistes - millise väärtusega hinnang antakse . Väitekirja analüüsiosas klassifitseerisin isiksuseomadused negatiivseteks , neutraalseteks või positiivseteks ( vt ptk <arv> ) . Mõningate eranditega ( nt paari inimese jaoks on töökas negatiivse tähendusega , üksildane aga positiivse ) langevad ühes ja samas kultuuriruumis tegutsevate inimeste arvamused valdavalt kokku . Seega on täiesti loomulik , et uurija määrab hinnangute laadi , kuna keelekogukonna liikmena on tal hinnangumärgist enam-vähem sama arusaam ülejäänutega <arv>. See ei pruugi olla ammendav , kuid siiski piisav põhjus . On teatud omaduse ( nimetuse ) d , kus sõnade tähendusega käib kaasas negatiivne konnotatsioon : vägivaldne , agressiivne , tölpa , labane , sõimav jne. Ka ajalooliselt positiivne omadus võib olla muutunud aja jooksul negatiivse märgiga omaduseks ja tekitanud vajaduse uue tähistuse järele . Näiteks liiga töökat ja töörügajat inimest nimetatakse moodsas keelepruugis töönarkomaaniks , mille tähendusega automaatselt kaasneb negatiivne konnotatsioon . Juhul , kui omaduse väärtuse omistamine on tugevalt seotud iseloomustamisakti konteksti või situatsiooniga , pole hinnangu loomuse määratlus uurija jaoks kergete ülesannete killast . Näiteks omaduse õpetav kasutuse korral ( vt ptk <arv>. <arv>. <arv>. <arv>. ) pole hinnangu olemus läbinähtav . Loetelukatses nimetati seda omadust kolmel korral , millest üks kord iseloomustati nii sümpaatset tuttavat inimest , teine kord iseennast üldiselt ja kolmas kord anti see vastus iseenda negatiivsete omaduste nimekirjas . Keeletajust lähtuvalt on õpetaval negatiivne tähendus juhul , kui seda kasutatakse nt targutava kontekstis , positiivne aga juhul , kui abivalmi ning hooliva käitumise kontekstis . Konkreetselt selle sõna puhul jäävad hinnangu väärtusteks keeleuurija seisukohalt mõlemad - nii positiivne kui negatiivne märk . Peaaegu klassikaliseks on muutunud Allen Edwards'i väide , et iseloomuomaduse keeleline tähistus osutab ennekõike sellele , et öeldud omadus käib ütleja enda kohta ( Edwards <arv> ) . Tegemist on projektsiooniga , kui inimene paneb alateadlikult teiste inimeste arvele need omadused ja tunded , mis kuuluvad talle , kuid mida ta endas ei suuda aktsepteerida . Eesti keeles on käibel ütlused sama nähtuse kohta : " Kes teisele ütleb , see ise on ! " või " Kes teisele nime annab , see ise seda kannab ! " <arv>. Allasurutud ja projitseeritud faktor on tavaliselt midagi seesugust , mida kogetakse kui ebameeldivat või halba ; midagi , mille üle tuntakse häbi või mida kardetakse . Inimene võib olla külm , kalk või isekas , kuid kritiseerib teisi inimesi nende omaduste eest . Samas võib projektsioon olla ka üks psühholoogilisi kaitsemehhanisme , et inimene iseennast ei hävitaks . Sedasorti psühholoogiline projektsioon leiab aset kogu aeg , projektsiooni element on peaaegu kõigis teistele inimestele antud negatiivsetes hinnangutes <arv>. Väide , et inimesed tegelevad oma mõtetes negatiivsusega rohkem ( Schrauf <arv> ) , puudutab kõiki inimtegevuse tahke , sh iseloomuomadusi . Põhjus peituvat selles , et negatiivsusega toimetulek nõuab inimese mentaalses tegevuses detailset ja nüansirohket eristust , sest haakuvus elu probleemide ning muredega on suurem kui rahuliku heaoluga . Probleemi olemusest arusaamine ( sh nimetamine , nt agressiooniaktide detailne keeleline eristus ) ja selle lahendamine tagab " ellujäämise " . Käesolev väitekiri kinnitab eelnevat - võrreldes positiivsete loomuomadustega ( umbes <arv> ) nimetati eestlaste poolt taunitavaid omadusi poole rohkem ( umbes <arv> ) Leidub ka teisi kaudsemaid ja vähemkasutavaid kõnekäände , näiteks : " Ilu peitub vaataja silmades ! " või " Isiksuse peenekoelist loomust mõistab vaid see , kes on ise peenekoeline . " Teadmised naiivteooriatest on sotsiaalset algupära : neid omandatakse vastava kultuuri kontekstis teiste inimestega suheldes , mitte pelgalt individuaalse tunnetamise tulemusena . Inimesed juhinduvad mingis kultuuris või ühiskonnas kehtivatest naiivteooriatest alateadlikult - neid rakendatakse igapäevaselt , aga vaevu osatakse kirjeldada . Inimestevaheline interaktsioon toimub suuresti keele abil ja sellest on tingitud ka keeleteadlase huvi keele kui kultuuris kehtivate teadmiste ja hoiakute peamise ülekandja ning peegeldaja vastu . Iseloomuomaduste teatud kategooriate olemasolu keeles , mille ümber koonduvad konkreetsed sõnad , osutab , et iseloomusõnavara semantilist struktuuri pole täpne kujutleda ühtlaselt liigendatuna . Keel osutub teatud suundades hoopis tugevamini esindatuks ning struktureerituks kui teistes , sest naiivteooriast lähtuvalt ei ole kõik mõistedomeenid korrastatud ühtlaselt , vaid ainult need , mis on inimese ( kultuuri ) seisukohalt piisavalt tähtsad . Väitekirjas valitud meetodi üks eesmärke oli teada saada , milliseid vahendeid iseloomustamisprotsessis vallatakse ning kasutatakse . Siinse materjali tulemuste põhjal on võimalik teha naiivteoreetilisi järeldusi eestlaste rahvaliku iseloomukäsitluse kohta kahe kriteeriumi põhjal . <arv>. Kõige sagedamini nimetatud omadused , so loetelukatse statistilised näitajad . Gustave Le Bon järgi peaksid ühe rahva iseloomulikud tunnused moodustama selle rahva hinge ning isikupära ( Le Bon , <arv> ) . Uurimusest selgus , et eestlaste rahvusliku iseloomu " isikupära " on mõneti vastuokslik , sest eestlaste endi poolt nimetatud sagedasemad loomuomadused olid töökas , sõbralik , tark , kade , abivalmis ja laisk ( vt Lisa <arv> ) . Kui püüda leida seletust sellele , miks kõikidest iseloomuomadustest just töökus domineerib eestlaste naiivteooria keskmes , siis on välja pakutud seletus , et töökus on eestlaste teadvuses üliesilduv kui efektiivseim strateegia olelusvõitluses ( vt Vainik , Orav <arv> ) - töökus kui strateegia ressursside loomiseks ja seega kvaliteetse oleluse kindlustamiseks . <arv>. Mõisterühmade hulk , nende suurus ja sisuline koostis . Lisaks vormilisele aspektile pöörasin selles väitekirjas tähelepanu sama ( lähedast ) mõistelist sisu omavate sõnade ja väljendite koondumisele . Selle liigitamise mõte seisnes nende üldiste dimensioonide kättesaamises , mille järgi eestlaste iseloomu ( jooni ) tavaarusaamades on võimalik fikseerida ja jagada . Osutub , et mõned valdkonnad on keelekogukonna teadvuses n-ö hüperkognitiseeritud - nende valdkondade semantiliseks liigendamiseks on käibel detailne sõnavara , samas kui mõned teised valdkonnad on suhteliselt vähe liigendatud . Töös estatud <arv> valdkonna seas on väga erineva väljendite arvukusega sõnarühmi , mõni on esindatud minimaalse väljendite hulgaga ( nt KADEDUSE rühm oma <arv> liikmega ) ja mõnes on väljendite hulk keskmisest suurem ( nt DOMINEERIMINE ) . Seega osutus oluliseks välja selgitada need dimensioonid , mis on hõivanud eestlaste mõttemaailmas erilise koha läbi kontseptualiseerimise ning keelelise tähistuse . Järgnev tabel ( vt tabel <arv> ) annab ülevaate isiksuseomaduste väljendite rohkuse poolest silma paistnud mõisterühmadest , kus on eraldi välja toodud negatiivse ning positiivse märgiga omaduste hulk <arv>. Tabel <arv>. Isiksuseomaduste dimensioonide keelendite hulk .  Pean tabelis <arv> toodud andmeid selle väitekirja peamiseks sisuliseks tulemuseks . Kuigi töökus oma suure sagedusega peaks olema eestlaste ( proto ) tüüpseim omadus , annab mõiste väljendusvariantide hulk ühe mõisterühma sees selgema pildi rahvalikust iseloomukäsitlusest kui ühe sõna nimetamissagedus . Eelnev tabel <arv> näitab omaduste valdkondi , mis on eestlaste jaoks olulised , millise detailsusastmega keelekasutajad teatud teemadest räägivad . Kõige arvukama keelendite hulgaga paistab silma DOMINEERIMISE kategooria , kus ülekaalus on inimeste jaoks taunitavad ning ebameeldivad omadused . Miks eestlaste isiksuseomaduste sõnavaras on nii arvukalt domineerimise kohta käivaid nüansirikkaid ütlusi , on ühelt poolt seletatav sellega , et ohtliku ( või vähemalt kahjuliku või ebameeldiva ) käitumisviisi variatsioone on keelekogukonnal vaja mitmeti tähistada , sest seesuguse info andmine ja saamine oli ja on " ellujäämiseks " vajalik . Teiselt poolt vaadeldes eestlaste sagedasemat emotsiooni viha ning keeles vaikimisi omaks võetud naiivteooriat viha olemusest ( kõrge energeetilise potentsiaaliga , aga ohtlik , mürgine ja piiritlematu aine ) ( vt Vainik , Orav <arv> ) , aga ka seda , et eestlased on oma viha väljendamisel otsekohesemad ja avatumad kui teiste rahvuste esindajad ( vt Realo jt ilmumas ) , ei peaks nende väljendite hulk ega sisu eriti kedagi imestama panema . Teine , väga suure erinevate väljendite hulgaga on tähendusväli , mis hõlmab inimese vaimseid võimeid ning mentaalset tegevust ja kus märgatavas ülekaalus on " ideaalsed " ning soovitud omadused . INTELLIGENTSUSE dimensiooni freimisemantilise analüüsi juures oli näha , et mõisterühma põhituuma moodustab suhteliselt väike hulk omadusi , enamik jääb assotsiatiivseoste kaudu perifeersesse sfääri . Põhjusena pakun välja seletuse , et kuna tarkus ja üldisemalt intelligentsus on oma olemuselt väga abstraktne ( isegi laialivalguv ) mõiste , püüavad keelekõnelejad maksimaalselt eristada nüansse , mille järgi on võimalik üht inimest targaks nimetada . Eestlaste poolt on väärtustatud empaatiline ning hooliv hoiak kaasinimeste suhtes , mida näitab suur väljendite hulk HOOLIVUSE dimensioonis . Üsna võrdses koguses on iseloomustavaid väljendeid nii nende kohta , kellele läheb korda kaaslaste käekäik , kui ka nende kohta , kes sedavõrd tähelepanelikud pole <arv>. Lisaks valdkonna tüüpilistele omadusenimetustele osutub vajalikuks ka kodeerida detailsemaid ning konkreetsemaid hoolimise väljanäitamisviise ( nt tähelepanelik , hea kuulaja ) . Tabelis <arv> toodud järgmises isiksusekategoorias olevad arvukad väljendid mõõdavad eestlaste emotsioonide hulka ning nende vaheldumise kiirust . TEMPERAMENTSUSE dimensioonis domineerivad valdavalt anti-ideaalsed omadusenimetused , kõnelejatele ei meeldi kaasinimese juures ei emotsioonide puudumine ega liigne emotsionaalsus , mis näitab , et eestlased hindavad ja väärtustavad tasakaalu . Eestlaste enesehinnanguga seotud omaduste kaalu kohta annavad aimu tabelis <arv> viiendal kohal asetseva ENESEHINNANGU mõisterühma näitajad . Arvulises ülekaalus on negatiivsed omadused , mis räägib enda eest - eestlaste ennastmadaldavast suhtumisest . Kas see näitab eestlaste ( rahva ) psühholoogiliste teadmiste kasvu ja eneseanalüüsi suurenemist ? Kahtlemata , kuna on tekkinud vajadusest neid protsesse ja seisundeid keeleliselt märgistada . Kas eestlastel on madal enesehinnang ? Või osutab see eestlaste tagasihoidlikkusele , kus on " viisakas " omada ennastvähendavaid mõtteid ? Arvamusele , et kaaslased suudavad iseendaga võrreldes korda saata paremaid ja vapustavamaid tegusid ? Sõnavara põhjal viimastele küsimustele vastuseid pakkuda ei saa . Emotsioonisõnavara uuringutes ei tulnud alaväärustunne esile , mis on pannud spekuleerima n-ö " valgetest laikudest " tundemaastiku kaardil ( vt Vainik <arv>b ) . Tundub , et kui muidu on leitavad isiksuseomaduste ja emotsioonide kategooriatel paljusid ühisjooni , siis mitte nende omaduste puhul - neid peetakse kindlat isiksuse püsiomadusteks . Põhjus võib peituda selles , et inimese enesehinnangu kujundavad väga laia spektriga emotsioonid . Seega põhineb enesehinnang emotsioonide komplekssel kooslusel , mitte üksikul tundel . Ülejäänud mõisterühmade näitajad jäävad võrreldes eelnimetatutega vähemusse . <arv> . <arv>. Individualistlikud vs kollektivistlikud omadused Anu Realo on analüüsinud , miks peavad eestlased end ise individualistlikeks , ehkki nii mõnedki kultuuriuurijad peavad neid kollektivistlikeks ( Realo <arv> ) . Põhjusena pakub ta välja , et argiteadvuses peavad eestlased individualismi-kollektivismi all silmas seda , kuivõrd eelistatakse tegutseda üksinda või hulgakesi koos , kultuuriuurijad aga peavad silmas seda , kuivõrd ollakse emotsionaalselt ning intellektuaalselt teistega seotud või iseseisvad . Emotsionaalset seotust kaasinimestega on sõnavara-uuringuga raske välja selgitada . Mida aga on võimalik vaadata , on see , kui paljude omaduste hindamiskriteeriumiks on inimese sotsiaalsus , st inimsuhete hindamine . Vastavalt eeltoodud isiksuseomaduste dimensioonide jaotusele interpersonaalseteks vs intrapersonaalseteks omadusteks , osutab see peegelpildile eestlaste individualistlikust või kollektivistilikust olemusest . Eritlesin materjalist <arv> sotsiaalseid omadusi ja <arv> inimese siseelulisi protsesse tähistavat mõisterühma , millele lisandub <arv> inimese väärtusi ning eelistusi määratlevat dimensiooni . Viimased pole otseselt käsitletavad ei sotsiaalsete ega inimese sisemiste omadustena ( nt loodussõbralik inimene ei pruugi teiste inimestega koostööd teha , kuid perekeskne vastupidiselt on määratletav peamiselt kaasinimeste kaudu ) . Nagu näha , on mõlemal üldisel kategoorial näitajad tasavägised . Lisaks mõisterühmade arvule on sarnane ka konkreetsete sõnade ning väljendite hulk - sotsiaalseid omadusi tähistab umbes <arv> erinevat keelendit ning intrapersonaalseid umbes <arv>. Kuna psühholoogide arvates sisaldab enamus kultuure nii individualistlikke kui ka kollektivistlikke elemente ( vt Realo <arv> ) , kinnitas käesolev uuring sama - eestlaste jaoks on võrdselt olulised nii koostöö kaasinimestega kui " omaette " olemine . <arv> . <arv>. Ratsionaalsus vs emotsioonid Robert Plutchiki väitel tähistavad kõik sõnad , mis märgivad isikutevaheliste suhetega seotud iseloomujooni , ka kindlat emotsionaalset seisundit , sest suhtlemises avalduvad iseloomujooned kujunevad vastusena emotsioone ( viha , rõõmu , hirmu , kurbust ) vallandavatele situatsioonidele ( Plutchik <arv> : <arv> ) . Samas võime avastada ka teatud kirjeldusi inimese iseloomu kohta , mis ei ole rakendatav tujude nimetamisel ( nt professionaalne , viisakas ) , sest nende tekkepõhjuseks pole emotsioon ( id ) , vaid põhinevad ratsionaalsusel ja teadmistel ümbritseva kohta . Valitud freimisemantiline meetod võimaldab mõiste analüüsis vaadelda eraldi neid aspekte , mis osutavad inimese ratsionaalsetele või emotsionaalsetele protsessidele ja mis tulevad ilmsiks mõiste semantilise analüüsi alussituatsioonis . Näiteks tavaarusaamade järgi juhivad praktilise ning realistlikuna iseloomustatava inimese käitumist mõtlemise ning kaalutlemise tagajärjel tehtud otsused , kuigi tunded võisid olla põhjuseks , kuidas inimene otsustamiseni jõudis . Seega vahetegemine ei ole jäik ja alati jääb ruumi teatud emotsionaalsele foonile . Üldistades ning lihtsustades julgen väita , et eestlaste puhul on valdavalt tegemist ratsionaalsusel põhinevate omadustega . <arv>-st töös esitatud isiksuse dimensioonist umbes <arv> alussituatsioonis toimub inimese käitumine tahtliku mentaalse tegevuse ( nagu kaalutlemine , otsustamine , analüüsimine jms ) baasil . Põhjus võib peituda selles , et mittetahtlikke ( alateadvuslikke ) ja emotsionaalseid protsesse on raske neis alusstsenaariumites hinnata . <arv> . <arv>. Suhtumine , tegevus , suhtlus Järgmisena on võimalik sõnavara semantilisest analüüsist välja tuua oluliseks osutunud komponente , millest eestlased iseloomustamisprotsessis lähtuvad ja mida kaasinimeste juures tüüpiliselt hindavad . Need on : · inimese suhtumine ümbritsevasse · inimese tegevus · inimese suhtlustegevus · inimese emotsioonid · inimese teadmised Tähelepanekud näitavad , et peamiselt hinnatakse konkreetseid tegusid . Freimisemantilise analüüsi järgi tuli välja , et <arv>-st dimensioonist umbes <arv>-s on peamiseks hindamisaluseks hinnatava tegevus . Eesti keeles toetavad seda ka käibel olevad ütlused nagu Tegu näitab ning Vähem möla , pikem samm . Üsna võrdselt hindavad eestlased kaasinimese juures nii tema suhtumist ümbritsevasse ( <arv> ) kui suhtlustegevust ( <arv> ) , sh iseloomulikku suhtlusviisi ja suhtluses edasiantavat sisu . Emotsioonide hulk või kvaliteet mängivad olulist rolli <arv> mõisterühma hindamiskriteeriumites ning teadmised ainult korra - intelligentsusega seoses . <arv> . <arv>. Negatsioon Freimisemantilise analüüsi põhjal järeldasin , et eestlased hindavad kaasinimeste juures eelkõige tegevust . Järeldusele lisakinnitust otsides kontrollisin , kas väide kehtib ka omaduste negatsiooni korral . Selleks on iga mõisterühma freimiskeemis ( ptk <arv> ) ära toodud näited nii positiivse kui negatiivse stsenaariumi kohta . Huvitusin , milline konkreetne aspekt eristab pluss/miinus hinnangumehhanismi alusel määratletud omadusi omavahel . Uurimuses tuli välja , et plussmärgiga omaduse pööramine miinusmärgiga omaduseks toimub peamiselt tegevuse pinnalt ( tegemine vs mittetegemine ) . Tegevuse poolest erinesid üksteisest positiivse ja negatiivse omaduse hindamisstsenaariumid <arv> korral ( nt ABIVALMIDUS , VIISAKUS , KOOSTÖÖ , TEOTAHE jt ) . Järgmise erinevusena võib välja tuua hinnatava tegevuse tagajärje ( nt USALDUS , SUUREMEELSUS , ÕIGLUSTUNNE , IHNUS jt ) , mis on tegelikult suure määral seotud tegevusega , ehkki viimane pole fookuses ega rõhutatud . Viies freimiskeemis osutus määravaks erinevuseks kvantiteedi erinevus . Näiteks JUTUKUSE juures tuleb välja suhtlushulga erinevus , TÖÖKUSE ja AVATUSE rühmas tegevushulga erinevus , INTELLIGENTSUSE juures teadmistehulga ning KIIRUSE juures ajahulga erinevus . Viie mõisterühma analüüsis negatsiooni põhikriteerium ei avaldunud ( VAIDLEMISOSKUSE , ÜLBUS , KADEDUS , AHNUS , SEKSUAALSUS ) , kuna nende mõistete vastandid pole keeles otseselt leksikaliseerunud . Neljal korral õnnestus välja tuua hinnatava tegevuspõhjuse erinevus ( nt SELTSKONDLIKKUS , KONSERVATIIVSUS , TÖÖKUS , TEOTAHE ) . Nagu töökuse ja laiskuse analüüsis osutasin ( vt ptk <arv>. <arv>. <arv>. <arv>. ) , on nende mõistete positiivse ja negatiivse hindamiskriteerium erinev - tööka juures hinnatakse tegevust , laisa juures põhjust mittetegevuseks . Seda , et negatsioon toimub erinevate tegijate kaudu , näitas kahe mõisterühma analüüs ( DOMINEERIMINE , NALJASOON ) . Negatsioon läbi erineva sõnumi toimub kahe mõisterühma puhul ( SUHTLUSOSKUS , AUSUS ) . Kahe mõisterühma analüüsis avaldus negatsioon erinevates eesmärkides ( EDASIPÜÜDLIKKUS , ÕPIHUVI ) . <arv> . <arv>. Kokkuvõtteks Antropoloogid Dorothy Holland ja Naomi Quinn on öelnud , et keelekasutuses avalduvad kultuurilised teadmised on olulised nii antropoloogidele kui lingvistidele ; kultuurimudelid on võtmeks keelekasutusele ning keelekasutus on parim materjal kultuurimudelite ( re ) konstrueerimiseks ( vt Holland , Quinn <arv> ) . Siinses väitekirjas kasutatud freimisemantilise analüüsi tugevus seisneb selles , et isiksuseomaduste alusstsenaariumite fikseerimine võimaldab konstrueerida eestlaste kultuurimudeli selles osas , mis puudutab inimese iseloomu , ja fikseerida eesti rahva teadvuses olulist rolli mängivad omadused . " Naiivne pilt " näitab , et tüüpiline eestlane on ratsionaalne , pigem tegutseja ( sest tegemata jätmine toob kaasa halbu tagajärgi ) , võrdselt suunatud nii kaasinimestele kui jättes ka endale " iseolemise " ruumi . Eestlane on keskendunud ühelt poolt töökusele ( olelusvõitluses kvaliteetse oleluse tagamisstrateegia ) , teiselt poolt domineerimise saavutamisele ( olelusvõitluses aktiivne võitlus oma positsiooni eest ) , sest eestlasele on tugevalt omane kadedustunne , et teistel läheb paremini . Kaasinimeste heaolu tekitab eestlasele ennastmadaldavaid ning ennasthaletsevaid mõtteid . Tarkust on eestlasel vaja efektiivseks olelusvõitluseks , tasakaalu saavutamiseks või kaasinimestega hooliva ning sõbraliku läbisaamise säilitamiseks . Võrdluseks võib siinkohal tuua eestlase iseloomustuse eelmise sajandi algusest . Nimelt kirjutab <arv>. aastal Albert Saareste Wiedemanni sõnaraamatu ( Wiedemann <arv> ) eessõnas : " Loomu poolest on eestlased tõsised , pisut flegmaatilised , sagedasti ka koleerilised , teravalt individualistlike kalduvustega , iseseisvust armastavad , praktilise mõtteviisiga , töös ja ettevõtetes visad ja püsivad , sagedasti kangekaelsed ja jonnakad . Tööd armastab eestlane kirglikult . " ( Saareste <arv> ) . Käesoleva uurimuse eesmärk - esitada isiksuseomaduste sisulisi iseärasusi - tekitas vajaduse leida sobivaim sõnavara mõisteline esitus-kirjeldusviis . Siinses uurimuses valisin erinevate meetodite hulgast freimisemantikal põhineva esitusviisi , mille puuduseks loen mitmeid asjaolusid . Järgnevalt neil peatungi . Esiteks on keeruline leida isiksuseomaduste mõisterühmadele lihtne ning põhjendatult loogiline esitusjärjekord . Teiseks nõrkuseks osutus isiksuseomaduste mõistete ja selle alla koonduvate konkreetse keelelise tähistuse saanud väljendite omavaheliste suhete ebamäärasus . Esituse abil peaks saama loomulikul viisil siduda mitmesuguseid üldisi seaduspärasusi kirjeldavaid reegleid , tuues välja situatsiooni komponentide vahelised kontseptuaalsed ja eelkõige kausaalsed seosed . Näiteks on loomuomaduste puhul üks olulisi teadmistüüpe see , missugused iseloomujooned ei saa koos esineda , mis üksteist välistavad . Kõikide loomuomaduste vahel pole seost otsima hakata mõtet , sest üks omadus ei pruugi alati välistada teist . Kui sügavamalt uurida seoseid erinevate dimensioonide vahel , võib tekkida väga vastandlikke mudeleid . Näiteks kas tark inimene saab olla õel ? Esimene reaktsioon on , et muidugi saab . Aga kui inimene hakkab järele mõtlema , oma naiivteooriat analüüsima , siis võib ta näiteks avastada , et õel inimene ei saa tegelikult olla tark , sest tark inimene ei saa käituda õelalt , sest tark inimene peaks ette nägema õela käitumise halbu tagajärgi ( enda suhtes ) jne. Teine näide puudutab sõbralikkuse detailsemat analüüsi , kus tulevad suhtluse kaudu sisse mitmed suhtlejaid iseloomustavad aspektid , näiteks suhtlejate sotsiaalne staatus teineteise suhtes ( nt ülemus - alluv , aga ka laiemalt suhtlejate paiknemine tinglikus sotsiaalses hierarhias ) . Sotsiaalse staatuse aspekt tuleb huvitaval viisil esile just positiivsete sõbralikkusesõnade kasutuses . Keelelis-semantiliselt oleks näiteks ebakohane öelda , et alluv on ülemusega suheldes armastusväärne või lahke , neid omadusi saab suhtluses omistada vaid inimesele , kes kontrollib partnerit ja nendevahelisi suhteid . Eelnevad näited osutavad õpitud assotsiatsioonidele , mis on kontseptualiseeritud kui iseloomuomaduste ja käitumise omavahelistele suhetele põhinev järelduste süsteem ja mida freimisemantiline esitusviis ei suuda täielikult näidata . Piiratus seisneb eelkõige nende omaduste ristkasutuses ja läbipõimumistes nii inimestes endis kui ka keelesüsteemis , kus erinevate valdkondade vahel leidub erinevat tüüpi ühendavaid seoseid . Kolmandaks on omadussõnade freimisemantiline analüüs ning kirjeldusviis üsna uudsed , nende jaoks ei leidu üldtunnustatud eeskuju . Uurimused , mis käsitlevad teatud keelematerjali freimisemantiliselt , on igaüks kasutanud oma väljatöötatud mudelit . Nii kasutasin ka mina oma materjali analüüsis suhteliselt vabas vormis kirjeldatud freimielementide ja tüüpsituatsioonide loetelu , kuigi on selge , et sel kujul pole need freimiskeemid rakendatavad sõnastiku kirjetena , ehkki võivad olla nende teoreetiliseks aluseks . Kokkuvõtvalt võib aga öelda , et freimisemantika on kiiresti arenev loomuliku keele semantika kirjeldamise teooria ja meetod ning ka loetletud puudused ületatakse eeldatavasti varem või hiljem . Seda enam , et freimisemantika on mõeldud ulatusliku keelematerjali ( mitte ainult sõnade ) semantiliseks kirjeldamiseks . Mitmed teised semantilised lähenemised nagu nt Wierzbicka semantiliste primitiivide meetod ( vt nt Wierzbicka <arv> , <arv> ) oleksid muutnud esituse veelgi ähmasemaks . Formaalse semantika mitmesugused variandid sobivad seni vaid väikesearvulise materjaliga töötamiseks , ehkki võivad anda huvitavaid tulemusi ( nt järelduste tuletamises ) . Uurimuse " Isiksuseomaduste sõnavara semantika eesti keeles " eesmärk oli analüüsida eestlaste iseloomukäsitlust , so kuidas inimesed vaadeldavat valdkonda mõistavad ning liigendavad . Igapäevaelus mõistetakse tugevat või nõrka , head või halba karakterit üheplaaniliselt ja lihtsustavalt , kuid isiksus on kompleksse struktuuriga mõiste ( Kidron <arv> ) . Seda tõestab ka käibelolev sõnavara uuring , sest selgus , et keeles kodeeritud objektiivne pilt ei erista kitsalt iseloomuomadusi , vaid iseloomu all mõeldakse tavaarusaamade järgi inimese " sisemisi " omadusi ja omavahel seostuvad ning kattuvad iseloomujoonte , püsiomaduste , sotsiaalsete rollide , emotsioonide ja hinnangute piirid . Antud uuringul on nii objektiivne kui subjektiivne tulemus . Objektiivseks tulemuseks on käsitletud materjal - sõnavara , mida eestlane kasutab iseloomu hindamise vahendina . Mingil hetkel inimkonna arengus on osutunud otstarbekaks käitumisviisid kontseptualiseerida , st üldistada üksikud väljendused mõisteks ja tähistada need keeleliste vahenditega . Selle uurimuse järgi hõlmab eesti iseloomusõnavara üle <arv> keelendi , mis osutab , et eesti keeles on isiksuseomaduste sõnavara mitmekesine ning rikas , kuna oluliste mõistete tähistamiseks ja nüansside eritlemiseks on keeles nii palju nimetusi . Väitekirja subjektiivne tulemus on siin väljapakutud eestlase iseloomumudeli struktuur , milles keelelised väljendid kodeerivad umbes pooltsada käitumismustrit . Subjektiivsus avaldub omaduste liigitamises mis tahes kategooriate alusel ja paratamatult on osaliselt seotud uurija mõttemaailmaga , kus mängivad rolli tema arusaamad , hoiakud ja arvamused inimestest , nende iseloomudest , sotsiaalsetest normidest jne - ehk siis uurija naiivteoreetilised teadmised maailmast ja inimesest . Uurimusest selgus , et keeleliste tähistustega osutatakse eestlaste kultuuriruumis olulist rolli etendavatele väärtushinnangutele . Eestlaste jaoks hinnatavamateks omadusteks osutusid töökus , tarkus ning kaasinimestest hoolimine . Teiselt poolt tekitavad eestlastes põlgust ning negatiivset suhtumist loomuomadused , kus püütakse partnerit madaldada tema üle domineerides . Seega võib märkida , et eestlaste jaoks mis meelel , see keelel avaldus sõnavaras kaheti . Ühelt poolt kindla tähendusega sõna sageda kasutamise kaudu , teiselt poolt sarnase kvaliteediga spetsiifiliste variantide kaudu , kuna oluliste omaduste kohta on kõnelejatel varuks rohkesti sisult sarnaseid , kuid vormilt erinevaid nüansirikkaid väljendeid . Ükski mõistesüsteem ei ole tõelisuse täiesti adekvaatne peegeldus , ülitäpset kirjeldust ei oska keegi anda ning kõike ei ole võimalik hõlmata . Iga keel annab reaalset maailma edasi natuke omamoodi , iga keele taga on ainukordne kultuuriline mõtlemine . Siinses doktoriväitekirjas ei käsitletud " objektiivsesse tegelikkusesse " kuuluvaid iseloomuomadusi , tegeleti vaid isiksuseomaduste sõnavaraga , mille tundmine annab meile teatud osas need vahendid ehk tööriistad , mis aitavad kaasinimesi hinnata või nende käitumist ette ennustada .     <arv> Mentaalsete representatsioonide ehk esituste kohta kasutatakse ka mõistet 'kontsept' , mis väidetavalt kaldub olevat avarama tähendusega kui 'mõiste' ( vt Tenjes <arv> ) . Kuna 'kontsepti' eestikeelseks tõlkevasteks on pakutud 'mõiste' ( Erelt jt <arv> : <arv> ) , jään selles väitekirjas eestikeelse sõna juurde . <arv> Siinses töös ma ei kasuta seadumuse mõistet . <arv> See ei kehti blondi puhul . Ta on blond/blodiin osutab meie kultuuriruumis ka iseloomule . <arv> Ka sõnade esitusi on nimetatud freimideks , aga siis saaks anda sellele erinimetuse , nt sõnafreim . <arv> Vt : <hyperlink> ( <arv>. <arv>. <arv> ) <arv> Vt : <hyperlink> ( <arv>. <arv>. <arv> ) <arv> DELIS'e koduleht : <hyperlink> ( <arv>. <arv>. <arv> ) . DELIS'e projektis oldi keskendunud eelkõige süntaktilisele infole . <arv> DELIS'e sõnastikuartikli vorm pole väga erinev nt HPSG ( puukujulise tunnustestruktuuri ) leksikoni vormist . <arv> Uku Masing ( <arv> ) on meie meeles keele poolt konstrueeritud reaalsuse kohta kasutanud mõistet keeletõelus . <arv> Urmas Sutrop viis loetelukatse keelekõnelejate seas läbi selleks , et kindlaks teha sõnade kognitiivne esilduvus . Seega rakendan tema meetodit poolikult . <arv> Siinse töö eeskujuks oli Ene Vainiku küsitluskriteeriumid emotsioonisõnavara kogumisel ( vt Vainik <arv> ) . <arv> Eelviimasele küsimusele vastati tihti keskvõrdega ( nt tahaksin olla targem , arukam , enesekindlam jne ) . Sellistel juhtumistel ei loetud neid sageduslikult ega mõisteliselt eraldi , vaid arvesti sõna algvormiga kokku ( tark , arukas , enesekindel jne ) . <arv> Siin viidatud hollandi uurija Hofstee kasutas Uit den Boogaart'i ( <arv> ) koostatud hollandi kõne- ning kirjakeele korpuse põhjal tehtud <arv> sõnalist sagedusloendit . <arv> Sotsiaalsuse mõiste on siinses kontekstis tinglik . Kuna tegemist on hinnangutega , siis seotus kaasinimeste ja ümbritseva maailmaga sisaldub igas loomuomaduse mõistes kaudselt ühe kindla komponendi - hindajana - alati . <arv> Dimensiooni nimetus on nimisõnaline , sest omaduste ja " abstraktsete objektide " vahel pole semantiliselt tegelikult suurt vahet , nt truu ja truudus . <arv> Anna Wierzbicka hilisemates töödes on semantilisi primitiive rohkem ( vt nt Wierzbicka <arv> ) . <arv> Freimielementide seotus konkreetse mõisterühmaga on ära toodud Lisas <arv>. <arv> See , et umbusklik iseloomujoon on negatiivne , on tingitud ilmselt inimühiskonna ja koostöö normidest : kui mitte keegi mitte kedagi mitte milleski ei usaldaks , ei oleks koostöö võimalik . <arv> Siinse alajaotuse üldnimetuseks valisin DOMINEERIMISE , kuna kirjeldatud omaduste avaldumiskriteeriumiks on teise osapoole madaldamine , manipuleerimine tema " füüsilise , emotsionaalse või vaimse tervisega " kõrgemalseisva positsioonilt . <arv> Viimased viis osutavad omadustele , mis kuuluvad praktilise psühholoogia valdkonda ning mida on väärtustama hakatud suhteliselt hiljuti . Seda kinnitab fakt , et praeguses Eestis leidub koolituspakkumiste seas muuhulgas mitmeid enesekehtestamise kursusi , millel osalejate sooviks on parandada oskusi oma vajaduste eest seismiseks kõigile osapooltele sobival viisil . Ehkki eestlaste mentaalses leksikonis tundub sel olevat oma koht , ei leidu neid sõnu nt EKSS-s . <arv> KADE <arv> on käsitletud IHNUSE tähendusvälja sees . Ka EKSS-s eristatakse kahte moodi kade olemist , kuid seal on üks teise alltähendus : KADE <arv> - teiste saavutuste , edu , heaolu vms. puhul meelehärmi tundev ning kõike endale ihkav ; seda meelelaadi väljendav KADE <arv> - midagi ainult endale hoida tahtev , millegagi kokkuhoidlik , säästlik , kitsi ( EKSS II , <arv>. ) . <arv> Dimensiooni üldnimetus pole ehk kõige õnnestunum , kuid tahtes seda selgelt eristada emotsionaalsest seisundist , leidsin selle olevat sobivaima võimalikest . <arv> Vt : <hyperlink> ( <arv>. <arv>. <arv> ) <arv> Seda , et inimesed kalduvad ühest semantilisest väljast rääkima sõnaliigiliselt sarnaste sõnadega , on kontrollitud sõna assotsiatsioonitestidega ( vt Aitchison <arv> ) . <arv> Hollandi keeles kasutatakse iseloomustamisel <arv>% verbe ja <arv>% omadussõnu Uit den Boogaart'i ( <arv> ) koostatud <arv> sõnalisest hollandikeelsest sagedusloendist . ( vt ka ptk <arv>. <arv>. <arv>. ) <arv> WordNet - <hyperlink> wn/w <arv>wn.html ( <arv>. <arv>. <arv> ) <arv>. aastal alustati ka eesti wordnet'i ( lähemalt vt Orav , Vider <arv> ) koostamist Euroopa Komisjoni projekti EuroWordNet ( EuroWordNet - <hyperlink> ( <arv>. <arv>. <arv> ) ) raames , mille eesmärgiks oli luua Wordneti eeskujul mitmekeelne leksikaal-semantiline andmebaas . Vastavalt projekti ülesannetele on kaheksa osavõtnud töörühma koostanud oma keele nimisõnadest ja verbidest andmebaasi , omadussõnad jäeti projekti tööst üldse välja . Põhjuseks see , et omadussõnade käsitlemiseks pole üldaktsepteeritavat süsteemi nagu muudel täistähenduslikel sõnaliikidel . <arv> GermaNet'i kohta saab lugeda tema kodulehelt : <hyperlink> ( <arv>. <arv>. <arv> ) <arv> Vt : <hyperlink> wn/ ( <arv>. <arv>. <arv> ) <arv> Hille Pajupuu ettekanne " Transformation of stereotypes : the Estonian case " <arv>. Põhjamaade kommunikatsioonikonverentsil ( <arv>th Nordic Network for Intercultural Communication Conference ) Intercultural Dialogue : Creating New Perspectives . <arv>.-<arv>. detsember <arv> , Tampere . Vt ka Lehtonen <arv> ; Chomsky <arv>. <arv> Kas on tegemist asjaoluga , et taunitavad ning " halvad " käitumisviisid saavad endale kiiremini nime ? Või näitab see eestlaste negatiivset hoiakut kaasinimeste ning maailma suhtes ? Või viitab see eestlaste " alateadlikule kaitsemehhanismile " - projektsioonile , mis kollektiivset eneseteadvust mõjutab ? Ühtset tõde ja paikapidavust pole võimalik tuvastada , arvan , et kõik nimetatud asjaolud mängivad omavahelistes seostes ja koostoimetes olulist rolli . <arv> Projitseerida ei saa mitte üksnes halbu omadusi , vaid ka häid . Sel juhul pole need asjad , mille pärast inimene häbi või kartust tunneb , vaid väga sügaval asuvad võimed , mida ta ei rakenda ja millest ta ise pole teadlik . <arv> Arvud on antud umbes , et jätta ruumi ka kahtlustele või eksimustele negatiivsete ja positiivsete omaduste määratluses sest mitmed omadused sõltuvad kontekstist . <arv> Tabelis esitatud arvudesse ei saa suhtuda väga jäigalt , ruumi tuleb jätta perifeersete väljendite ebaselgele kuulumisele teatud rühma . <arv> Taanlane Tor Nųrretranders on püüdnud kultuuri , sotsiaalsete normide ning kaasaegse inimese seoseid analüüsides muuhulgas uurida , kas egoism on edukam elustrateegia kui koostöö ja teistega arvestamine ( Nųrretranders <arv> ) . Arutelu käigus jõudis ta järeldusele , et mitte . Tema arvates annab altruism inimesele subjektiivsest seisukohast tohutult eeliseid , nt muudab ta vastassoole ülimalt atraktiivseks .