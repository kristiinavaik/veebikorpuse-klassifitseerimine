kirjak	aja_ee_2001_41.tasak.ela	Jüri Käo ja Guido Sammelselg tegid Ameerika partneri selja taga salaleppe Eesti suurärimeestega . Sulev Vedler <email> Eesti Raudtee ostnud osaühing BRS pole maksnud mitte ühtki senti salaleppe põhjal , mille tema juhtivtegelased Guido Sammelselg ja Jüri Käo sõlmisid mullu enne jõule . Mehed tegid äärmiselt konfidentsiaalse ja suure lepingu firma RER juhtide , turvaärimees Urmas Sõõrumaa ja ehitusettevõtja Toomas Annusega . Mõlemad firmad tahtsid Eesti Raudteed erastada . Lepingu kohaselt pidi võitja maksma kaotajale <arv> miljonit krooni . Sellest <arv> miljonit pidi laekuma ühe kuu jooksul pärast raudtee kättesaamist ja ülejäänud <arv> miljonit ühe aasta jooksul . Kaotaja omakorda lubas anda teisele poolele oma äriplaani ning mitte teha trikke ( näiteks erastamisotsuse kohtusse kaebamine ) , mis raudtee ostmise määramata ajaks peataksid või edasi lükkaksid . Sõõrumaa ja BRSi juhid annavad lepingu kohta põiklevaid kommetaare ( vt kõrvallugu ) . " Minu teada oli see asi nii , " ütleb aga jurist ja ettevõtja Marcel Vichmann , kes tundis kaua aega huvi raudtee ostmise vastu . Burkhardti halb üllatus Allakirjutanud tõotasid pühalikult , et hoiavad oma suud lepingu koha pealt kindlalt kinni . Väljarääkija pidi maksma kopsaka trahvi . Möödus <arv>-<arv> kuud , kuni selgus , et härrad Sammelselg ja Käo olid isegi niivõrd konfidentsiaalsed , et kokkuleppest ei teadnud koguni nende äripartnerid USAst ja Inglismaalt . Eestlased kartsid asjast välismaalastele rääkida , sest neil puudusid volitused säärase salapakti sõlmimiseks . Nad olid lepingu teinud heas usus ja parima äranägemise järgi , sest riigipoolsed konkursitingimused olid nii kehvad , et konkurendid saanuks müüki väga hõlpsalt vaidlustada . Salakokkulepe oli garantii eestlasliku kärukeeramise vastu . Välispartneritele on selliste asjade seletamine paraku üsna raske . Ent varakevadel võttis Sammelselg südame rindu ja teatas BRSi suurimale peremehele , kroonimiljardärist ameeriklasele Edward Burkhradtile , kuidas asjad on . Burkhardtile ei meeldinud asi mitte üks kriips . Eestlased olid susserdanud tema selja taga , võtnud firmale suuri kohustusi ! Kuid teha polnud enam midagi : asja avalikustamine ning Käo ja Sammelselja häbistamine toonuks kaasa skandaali , mis võinuks lõppeda erastamise läbikukkumisega . Raudtee polnud kevadel veel BRSi oma . Niisiis võttis BRSi juhatus asja lihtsalt " teadmiseks " . Vichmann puksitakse mängust välja Teise tünga tegid Käo ja Sammelselg Marcel Vichmannile ja tema heale sõbrale , peaminister Mart Laari kunagisele nõunikule Tiit Pruulile . Vichmann on Edelaraudtee suuromanik . Lisaks töötasid Eesti Raudtees Vichmanni sõbrad Aivar Urm ( turundusjuht ) ja Priit Haller ( finantsdirektor ) . Seega võib arvata , et raudteeasja jagab Vichmanni punt hästi , vahest paremini kui teised eestlased . Kuigi Vichmann teatas korduvalt , et tema ei ole raudtee erastamisega seotud , oli tegemist vaid juriidilise nõksuga . Tema headel sõpradel oli aastaid optsioon osaluse ostmiseks BRSi Eesti-poolses osanikus Ganiger . Valitsus teadis kogu aeg , et müüs Edelaraudtee inglastele , kuni augustis selgus äkitselt , et inglaste asemel kontrollib firmat hoopis Vichmann . Nüüd oli oodata järgmist pauku - et Vichmann ampsab ka suure tüki Eesti Raudteest . Asjast said teada peaminister Laar , teede- ja sideminister Toivo Jürgenson , majandusminister Mihkel Pärnoja ja teised olulised tegijad . Ilmselt otsustasid poliitikud , et avalikkus ei talu , kui mõlemad raudteefirmad lähevad ühe varemalt suht nadi mainega mehe kätte ja avaldasid Käole survet , et too viskaks Vichmanni-Pruuli BRSist välja . Käo hea inimesena venitas otsustamisega . Teatas alles mõni päev enne erastamisraha ülekandmist Pruulile , et olete head mehed küll , aga seekord võite pikalt minna . Kuid Vichmanni käes on kogu BRSi info kuni augusti lõpuni . Seal olevat Käo ja Sammelseja kohta nii mõndagi , mis trükimusta ei kannata . Vichmann räägib linna peal , et kuigi ta mingit majanduslikku kahju raudteeafäärist ei saanud , tahab ta neile kahele petisele õige koha kätte näidata . Sammelselja koht olla vaatamata tema Kapo-sidemetele rootsi kardinate taga . Käod ei jäta ta rahule enne , kui mehe maine välikemmergu lampkastist vastu vaatab . Justiitsministri firma saab <arv>,<arv> miljonit krooni Lisaks avaldasid Käole ja Sammelseljale survet pangad . Ekspress kirjutas juba enne jaanipäeva , et BRS ei saa õigeks ajaks raudteeostu raha kokku . Sammelselg tunnistas , et tõepoolest , " igasugu jutte liigub " , ning kurtis , et Euroopa rekonstruktsiooni- ja arengupank ( EBRD ) on väga bürokraatlik masinavärk . Juuli keskel käiski kõmakas . BRSi rahastamisel eksklusiivseid õigusi omanud Hansapank otsustas , et tema raudtee ostmiseks laenu ei anna . Samasuguse otsuse langetasid Hansapanga suuromanik Swedbank ning EBRD . See tähendas , et BRSi ammuplaanitud finantsskeemid lendasid õhku . Need aga olid väga kallid plaanid . PriceWaterhouseCoopers küsis finantsnõuannete eest <arv>,<arv> miljonit krooni . Poola firma Gozdek Turner võttis <arv>,<arv> miljonit . Hansapank kasseeris üle kaheksa miljoni - mis sest , et ta laenu ei andnud , lepingud nägid raha maksmist ette . Hingehinda nõudsid ka advokaadid büroost Teder ja Rask , mille üheks omanikuks on justiitsminister Märt Rask . Augusti alguseks olid nad saanud ligi <arv>,<arv> miljonit krooni . Seejuures ei suutnud Teder ja Rask ise kõike tööd ära teha ja tellis alltöövõtu korras osa asju Urmas Arumäe büroolt . Lõppude lõpuks kooris BRSilt Sammelselg ise . Tema firma Hexagon tegi koos poliitik Riivo Sinijärvega ( Eesti Raudtee uues juhtkonnas idasuhete asjatundja ) turu-uuringud , mis maksis kokku veidi üle kahe miljoni krooni . Ja riik ootas endiselt kannatamatult miljardi krooni saamist . BRSi mehed kulutasid pankade ja rikaste fondide uksi , aga keegi ei andnud laenu . Üle jäi kõige nadim variant : mehed peavad raha ise kokku kraapima . Ameeriklane Burkhardt sai sellega hõlpsasti hakkama . Briti raudteefirma Jarvis samuti . Kuid Eesti omanikel tekkisid probleemid . Nad ei olnud nii suurte summadega arvestanud . Annate laenu või võtame Vichmanni kampa ! Jüri Käo tahtis saada ligi <arv> miljonit krooni laenu Hansapangast ning <arv> miljonit krooni Ühispangast , samuti erastamisgarantii <arv> miljonile kroonile Hansapangast . Ent mõned päevad enne erastamist ütlesid mõlemad pangad lõpliku ei . Nüüd jooksis Käo Hansapanga juhatuse esimehe Indrek Neivelti manu ja kuulutas : kas annad laenu või me võtame Marcel Vichmanni kampa . Hansapangale mõjub Vichmanni nimi nagu punane rätik vihasele härjale . Panga eksjuht Jüri Mõis nimetas Vichmanni avalikult pätiks . Kohtus tegi aga Vichmann pangale korduvalt tuule alla . Hansapank teeks kõik , et Vichmanni ärid nurjata . Käo saigi laenu . Vichmann pidi raudteest suu puhtaks pühkima . Ent vaadates Käo ja Sammelselja tänast seisu , ütleb Vichmann " jumal tänatud , et nii läks " . Sammelselg müüs maha Säästumarketite keti , kuid eestlased vajasid veel raha . Lõpuks said Sammelselg ja Käo kümne miljoni euro ( <arv> miljoni krooni ) suuruse laenu fondilt EMP , millega on seotud Jarvis . Aga raha on eriti kallis - intress ulatuvat <arv> protsendi kanti - ning tähtaeg väga lühike . Mehed loodavad laenu pikendamist ja refinantseerimist . Burkhardt võtab raudtees võimu oma kätte Mitu allikat on Ekspressile väitnud , et Käo ja Sammelselja suhted Burkhardtiga pole enam sama head kui aasta tagasi . Ameeriklane eelistab Eesti Raudtees ise otsuseid langetada . Võimalik , et ta ostab eestlaste osaluse hoopis välja . Salalepetest ei taha jänki aga kohe mitte midagi kuulda . Kui eestlased need volituseta sõlmisid , siis maksku oma taskust ! RERi mehed püsivad vait ja ei pressi väga peale . Esiteks on raudtee Sõõrumaa turvafirma ESS suur kunde . Hääd kliendisuhet ei tasu ohtu sättida . Teiseks ei pruugi kõik RERi aktsionärid asjast isegi teada . RERi ühe aktsionäri sõnul on asi siiski RERis hästi teada . Tegemist on advokaatide koostatud paberitega äriplaani omandamiseks . Lepingut tutvustati RERi juhatuse laiendatud koosolekul , kuhu oli teretulnud iga aktsionär . See juhtus ajal , kui riik lootis raudteed müüa veel Rail Estoniale , kelle rahastajate sekka kuulusid Antonio Angotti ja Giovanni Sposato . Ekspressi küsimustele vastavad Jüri Käo ja Guido Sammelselg . Kas leping RERiga oli olemas ? Käo : Oleme rääkinud RERi inimestega igal moel , et kes kuidas erastamisest võidab ja kas keegi tuleb osanikuks , aga pole kuhugi välja jõudnud . Sellist kokkulepet nagu siin loos meil ei ole . Sammelselg : Peame RERiga sõbralikult edasi rääkima . Kui Rail Estonia tegi ettepaneku , et ostke meie äriplaan ära , siis said ka nemad võibolla aru , et see on kokkulepe . Meie seda niimoodi ei mõistnud . Aga <arv> miljonit krooni valuraha ? Käo : Valurahast pole me rääkinud . Võibolla on siin tegemist numbritega , mida keegi pidi BRSi investeerima , kui osanikuks tuleb . Miks keegi osanikuks pole tulnud ? Sammelselg : Seda takistas erastamisprotsess . Poliitilist müra oli liiga palju . Kas olete Burkhardtiga tülis ? Käo : Ei ole . BRS on küll keerulise omandistruktuuriga , kuid kõik asjad on kokku loksunud . BRS on väga tugev , sest meil on Ameerikast efektiivse raudtee kogemused , Briti infrastruktuuri haldamise kogemused ja eestlaste Vene suhete kogemused . Meie Guidoga ei hakka raudteel liiklust korraldama , aga Venemaad me tunneme . Miks Vichmann nii kuri on ? Käo : Vichmann ei ole kuri . Arvan , et ei tohiks olla . Meie küll tema peale kurjad ei ole . Miks ta kambast välja jäi ? Käo : Ta ei ole kunagi BRSi või Ganigeri [ koondab BRSi eestlastest omanikke ] osanik olnud . Juttu osanikuks tulemisest on olnud paljudega . Kogu aeg tulid uudised , et meil on osanikuks küll Vichmann , küll RER , küll Siff , küll venelased . Oleme nende kõigiga rääkinud . Fakt on see , et oleme siin Guidoga kahekesi . Kuidas teil laenudega läheb ? Käo : Helenius võrdles meid küll kunagi jõuluvana sõpradega , aga meil läheb väga hästi . See ei kõla küll ajakirjanduslikult , aga raudteel läheb väga hästi . BRS - osaühing Baltic Rail Service - jäi erastamiskonkursil teiseks , kuid pärast Rail Estonia läbikukkumist sai õiguse osta <arv> protsenti Eesti Raudtee aktsiatest - välisosanikud oma firmade kaudu Edward Burkhardt USAst , Briti raudteeettevõte Jarvis - eestlastest osanikud on koondunud firmasse Ganiger . Selle juhid on Jüri Käo ja Guido Sammelselg RER - Raudtee Erastamise Rahva aktsiaselts - jäi erastamiskonkursil kolmandaks ehk Eesti Raudtee ostuõigusest ilma - kuulub ligi <arv>-le Eesti suurärimehele , nagu Aadu Luukas , Urmas Sõõrumaa , Toomas Annus , Rain Lõhmus , Hans H. Luik jt - erastamise lõppfaasis liitus RERiga Rootsi riigiraudtee tütarfirma Eesti Energia müüb kirjalikul enampakkumisel varjendit , mis asub Väätsa vallas Männarul . Tsiviilkaitse varjend on maa-alune ehitis , varustatud elektriga ja ruumi on seal <arv> ruutmeetrit . " See sobib kas puuviljakeldriks või kartulisalveks , " rääkis Eesti Energia haldur Riho Holter . " Elamiseks ei sobi , aga lastele on see hea liumägi . " Aasta tagasi pakkus Eesti Energia varjendit kaitseministeeriumile <arv> krooni eest , aga see öeldi ära . Varjendil fikseeritud alghinda ei ole . Varem oli ehitis mõeldud kasutamiseks energia juhtimiskeskusena . Samas kurdab kindralmajor Ants Laaneots eilses EPLis , et Eestil puudub elementaarne varjendisüsteem . Septembri viimasel nädalavahetusel viisid vargad Tallinnas Magdaleena tänaval asuvast ASist Werbitrex Group miljoni krooni väärtuses kaupa . Muuhulgas virutati ära <arv>. sajandist pärit daamipüstol väärtusega <arv> <arv> krooni . Varastati ka Preisi mõõk , püstol TT , kaks kasti padruneid , <arv> <arv> krooni sularaha ja <arv> <arv> krooni väärtuses aktsiaid . Miljonikroonise aktsiakapitaliga kolme mehe ettevõte tegeleb puidu ja puidutootmisvahendite vahendamisega . Alates <arv>. oktoobrist tõusis trahv ühistranspordis piletita sõitmise eest kuni <arv> kroonini , kontrollid hirmutavad jäneseid ka teiste sanktsioonidega . Trahvi suurus sõltub jänese käitumisest : kergendavate asjaoludena nimetatakse seaduses muuhulgas puhtsüdamlikku kahetsust , seaduserikkumist tugevate hingeliste emotsioonide mõjul , alaealisust , rasedust . Kontrollid hirmutavad jäneseid aga ka nime avaldamisega ajalehes Postimees , nime lisamisega Autoregistrikeskuse musta nimekirja , teatamisega kooli ja piiripunktidesse . Enne trahvi tasumist ka riigist välja ei saavat . Tallinna Linnavalitsuse ühistranspordi osakonna spetsialist Jüri Miglau ütles , et tegelikult teatatakse nimi vaid Tasuja programmi <hyperlink> , kust soovijad võlgnike nimesid näha saavad . Pangad kasutavad mõnikord andmebaasi laenude ja liisingute väljastamisel inimese tausta kontrollimiseks . " Kooli teatamise ja nimekirjade lehes avaldamisega pole meil küll aega tegeleda , näiteks eile tegime juba <arv> trahvi , " ütles Jüri Miglau . <arv>. Mine <hyperlink> <arv>. Rüütli pildi alla otsingusse kirjuta " kommunist " ( ilma jutumärkideta ) . <arv>. Vaata tulemusi . Esmaspäeval saabus keskkonnaministeeriumi faksile järgmise sisuga vene keeles käsitsi kirjutatud dokument : Debiilikutele ( ministrile ja tema pededest abilistele ) Kui kari sigu hakkab õpetama inimesi ( Nõukogude Liidu õpetajaid ) , kuidas lapsi õpetada , vabandage , pean silmas venelasi ( venekeelseid ) , siis võib rahva viha teid persse kihutada . Täna tulime kokku , rahvuslikud sead ja kõik vahendid + teie seapalgad ja /arusaamatu sõna/ viisid vene koolid arveteklaarimisele . Aitäh , Ruslan Zhelenin ( Ämblik ) President Bushil on vedanud . Donald Rumsfeld on kaitseminister , kes on terrorismivastases võitluses mees omal kohal . Lauri Lepik , Berliin <email> Kes on Donald Rumsfeld ? Ta on poliitiline konservatiiv , kogenud bürokraat , telgitagune niiditõmbaja ning edukas ärimees . Henry Kissinger iseloomustab teda oma mälestustes nii : " Rumsfeld võimaldas mul lähedalt jälgida erilist Washingtoni fenomeni : suurte oskustega täisajaline poliitik-bürokraat , kelles on sulandunud ambitsioon , suutlikkus ja sisu . " Rumsfeld astus suurde poliitikasse <arv>aastaselt . <arv>. aastal valiti ta Illionisi osariigis USA Kongressi liikmeks . <arv>aastasena sai temast president Nixoni kabineti liige ja <arv>selt USA saadik NATOs . President Ford kutsus ta oma kabinetiülemaks ja <arv>selt sai Rumsfeldist USA kõigi aegade noorim kaitseminister . Kaitseministriks sai Rumsfeld ajal , mil USA sõjaväe moraal oli pärast Vietnami sõda madalast madalam , vohas narkomaania . Sõjavastane protestiliikumine Ameerika ühiskonnas oli tugev ja avalik arvamus kohtles sõjaväge põlgusega . Rumsfeld seadis oma ülesandeks kaitsekulutuste tõstmise ja avaliku arvamuse võitmise enda poole . Ta saavutas lühikese ajaga palju . Kaitsekulud tõusid miljardite võrra , alustati tiibrakettide ja pommitajate B-<arv> väljatöötamist . Rumsfeldi juhtimisstiili on kirjeldatud kui " reeglite piires halastamatut " . Seda koges omal ajal Staabiülemate Komitee esimees kindral Brown , kui ta teleusutluses kritiseeris USA välispoliitikat . Rumsfeld ei vallandanud kindral Browni ega karistanud teda ametlikult . Ta kutsus bravuurikalt kokku uue pressikonverentsi , seisis kindral Browni kõrvale ja sundis teda eelmisel päeval lausutud sõnu sööma . Hoopis kavalama vembu viskas Rumsfeld aga president Gerald Fordile . Konservatiivse vabariiklasena ei meeldinud talle riigisekretär Henry Kissingeri NSV Liiduga aetav pingelõdvenduspoliitika . <arv>. aasta <arv>. jaanuaril oli riigisekretär Kissinger Moskvas venelastega strateegiliste relvade piirangu ( SALT II ) läbirääkimistel . President Fordil oli vaja läbimurret ja Kissingerile anti juhtnöörid kaugeleulatuvateks järeleandmisteks . Rumsfeld oli aga teist meelt . Samal ajal , kui Kissinger ootas Moskvas lõplikke volitusi , orkestreeris Rumsfeld Washingtonis Rahvusliku Julgeolekunõukogu istungi , mis kahetunnise koosoleku tulemusel tühistas kõik senised USA ettepanekud . " Olukord on sürreaalne , " saatis Fordi julgeolekunõunik Brent Scowcroft Kissingerile telegrammi , lisades : " Ma ei ole kunagi näinud presidenti nii vihasena kui täna . Ta karjus midagi kaitsepoliitika nurjumisest . " Nii nurjas Rumsfeld Fordi suurima välispoliitilise võidu ise Rahvusliku Julgeolekunõukogu istungil osalemata . Pärast president Jimmy Carteri võitu lahkus Rumsfeld erasektorisse . Tema erialaks kujunes kahjumis olevate ettevõtete ülestöötamine . Farmaatsiafirma G.D. Seale aktsiad tõusid Rumsfeldi juhtimise all üle <arv> protsendi . Rumsfeldi juhtimisstiil aga ei muutunud . Ajakiri Fortune paigutas ta " Ameerika <arv> karmima bossi " hulka . Rumsfeldil on jätkunud ka auahnust USA presidendiks kandideerida . <arv>. aastal osales ta mõnda aega Vabariiklaste Partei presidendikandidaatide eelvalimistel George Bush seeniori vastu , kuid loobus , mõistes , et avalikku esinejat ega nägemuslike kõnede pidajat temast ei ole . Ega olegi , sest Pentagoni ajakirjanikud hääletasid ta <arv>. aastal kõige halvemini pressiga suhtlevaks kaitseministriks . <arv>. aastal avaldas Donald Rumsfeld raamatu , mille pealkiri on " Rumsfeldi reeglid " . See võtab kokku tõekspidamised ja põhimõtted , mis on tema karjääri juhtinud . See ei ole ilukirjanduslik teos , kohati tunduvad " reeglid " banaalsedki . Ometi on reeglitest kinnipidamine taganud Rumsfeldile edu . Sa ei ole president . Ära teesklegi , et oled . Kui sa kahtled , anna asi otsustamiseks presidendile . Kasuta iga eelarvelist dollarit , nagu oleksid selle ise teeninud . Avalikud teenistujad saavad palka Ameerika rahva teenimise eest . Tehke seda hästi . Kui sind ei kritiseerita , siis sa võibolla ei tee kuigi palju . Käimasoleva globaalse võitlusega rahvusvahelise terrorismi vastu saab Rumsfeld auga hakkama . Ta on selleks piisavalt pragmaatiline ja ei loo endale illusiooni ülesande raskustest . Hiljuti võrdles ta võitlust terrorismiga ja Külma sõda . " Külm sõda kestis pluss miinus <arv> aastat . Selles ei olnud suurt ja nähtavat lahingutegevust . Kuid ta sisaldas pidevat survet . Ja paljude riikide koostööd . Ja kui ta lõppes , siis mitte suure pauguga , vaid ( kommunismi ) sisemise kokkuvarisemise tõttu . Mind hämmastab , et see võrdlus on ehk parim viis kirjeldamaks praegust olukorda . " Donald Rumsfeldil on muude tegude kõrval veel üks võimalus ajalukku minna . Kui ta jätkab oma ametiaja lõpuni , saab temast USA vanim kaitseminister . - Sündinud <arv> Chicagos - Lõpetas Princetoni ülikooli <arv>. a - USA mereväe piloot <arv>-<arv> - Abielus , kolm last , viis lapselast Kalev Kesküla toimetaja Tänavu antakse Nobeli auhinda välja sajandat korda . Dünamiidi leiutaja nime kandev preemia paistab silma sellega , et tekitab jätkuvalt üleilmset erutust : ikka veel sisaldab ta enam moraalset kui rahalist kapitali . Ometi saaks Jaan Kross selle raha eest ehitada Kirjanike Majja klaaslifti . Nobeli auhinna jagamise ajaloole tagasi vaadates imestatakse , miks ometi Tolstoi sellest ilma jäi . Aga Tolstoi oli tolle kaunites ideaalides õilmitseva Titanicu- ja ilmasõjaeelse ajastu jaoks liiga kole kirjanik . Ta kirjutas inimhinge kuristikest kaasaegsete arvates " vapustava naturalismiga " . Sama lugu oli ka teise kolekirjaniku , rootslase August Strindbergiga , kes olevat öelnud , et ta võiks leppida ainult Anti-Nobeliga . Ja üldse olevat Nobeli preemiat antud rohkem Salieridele kui Mozartidele , nagu üks asjatundja vaimutses . Tagantjärele tundub , et Nobeli auhinnast keeldumine on suuremat vastukaja ja moraalset võimu tootev samm kui selle vastuvõtmine . Oli ju ainus Nobeli kirjanduspreemiast tõeline keelduja ( Pasternak oli selleks sunnitud ) Jean-Paul Sartre <arv>ndail moraalne autoriteet , kellesarnast tänapäeva maailmas enam pole . Parempoolne ja posthistoorne kultuurikäsitlus on aga tänaseks selgitanud , et nii tema poliitiline kui ka seksuaalkäitumine olid vastikust tekitavad . Nii et kolekirjanik temagi . Nüüdseil sõjapäevil , kui kujutlus ajaloo lõpu heaolust hakkab lagunema , kostab tõsiseid hääli preemia andmiseks Fidel Castrole . Sest mis on tähtsam , kas õigus hääletada või saada tasuta arstiabi , küsivad Norra sotsialistid . Nobeli auhinna roll on tänapäeval ääretult vastuoluline . Ühest küljest peab ta seisma indiviidi rolli eest kollektiivide ja masinate maailmas , teisalt tagama " positiivseid arenguid " , asendama seda neitsit , kes draakonile lõugade vahele heidetakse , et ta meie kuningriigi allakugistamisega veel pisut ootaks . Niisiis tuleks eelistada kolekirjanikke ( nagu Sauter või Õunapuu , Kender on juba liiga sentimentaalseks muutunud ) , keda järelpõlved paremini mäletavad , ja õuduspoliitikuid , kes preemiast ilma jäädes lihtsalt kallale tuleksid . Kirjanduspreemia tuleks anda Salman Rushdie'le , kes julges prohvet Muhamedi üle irvitada , ja rahupreemia prohvet Muhamedile ( või siis tema sõjamehele bin Ladenile ) , et ta püha sõjaga uskmatute vastu pisut ootaks . <email> Vladimir Putin - tubli eestimaalane ! EE nr <arv> Putini aeg Lugedes Andrei Hvostovi artiklit , turgatas mõte , et Venemaa president Vladimir Putin peab olema üks tubli eestimaalane , kel Eesti asi alati meeles mõlgub . Küll sõidab ta Soome , kus Hvostovi arvates Putini " peamiseks eesmärgiks oligi sõnumi edastamine Baltimaadele " . Küll Saksamaale , kus ta pöördub Bundestagi saadikute poole saksa keeles ja muuhulgas ütleb " kallid sõbrad " . " Pärast septembrikuu välisvisiite on Putin tsiviliseeritud inimene nii soomlaste kui sakslaste silmis . Juhtumisi just neis riikides , keda peetakse Eesti parimateks eeskostjateks rahvusvahelises elus , " kinnitab Hvostov . Olgu eestkostmisega kuidas on , aga asi läheb veelgi keerulisemaks . Putin käis ka Brüsselis , kohtus NATO ja ELi liidritega ning vallandas Eestis küsimustelaine . Kas Eesti saab NATOsse ja Euroopa Liitu ? Kiiremini või aeglasemalt ? Kas Eesti kipuks NATOsse ka siis , kui Venemaa oleks NATO liige , jne. " Lääne tsivilisatsiooni piir hüppas ( pärast <arv>. sept ) mitu tuhat kilomeetrit edasi , maandudes kusagil Usbekistani ja Afganistani vahel . " Hetkega polegi me enam piiririik , vaid istume keset paksu Läänt . Segadus on suur ja nii mõnigi hääl kutsub üles viina jooma . Aga kellega sa jood ? Venelased on nüüd ju tsiviliseeritud Lääne inimesed . Nende hulgas tuleb käia nina püsti ja juua hoopis pudelivett või veini . " Praeguses olukorras käitub Venemaa jällegi nagu superriik , " kõlas Vene TV saate " Detailid " <arv>. okt kommentaaris , millest võib aimata , mida Putini sihiks seab . Venemaa eesmärgiks on olnud pikka aega taastada oma rahvusvaheline positsioon maailmas ja tekitada jõukolmnurk Venemaa - Euroopa - USA . Eksivad need , kes arvavad , et Venemaa soovib astuda NATOsse ja Euroopa Liitu . Venemaa soovib enamat - olla NATO ja ELiga võrdväärne partner ning samal ajal osaleda NATO ja ELi siseküsimuste ( k.a laienemine jne ) otsustamisel . " Mis puudutab NATO laienemist , siis võiks seda vaadelda täiesti uue pilguga , juhul kui NATO võtab uue vormi ja muutub poliitiliseks organisatsiooniks . Loomulikult me hindaksime oma seisukohad ümber , kui me tunnetaksime , et oleme sellesse protsessi kaasatud , " teatas Putin Brüsselis . Konks selles ongi , et Venemaa soovib osalust NATO kujundamisel poliitiliseks organisatsiooniks ja alles see muudaks tema meelt laienemise osas . Peale Putini on Euroopas veel teinegi poliitik , kes aktiivselt asju ajab - Briti peaminister Tony Blair . Erinevus on selles , et Blair toetab USA terrorismivastast võitlust tingimusteta , Putinil on aga soovinimestik taskus . Tuleb tunnistada , et eksisin pealkirja valikul . Vladimir Putin ei ole tubli eestimaalane ega aja Eesti asja , ta on hoopis tubli venelane . Eksib ilmselt ka Andrei Hvostov , arvates , et " Putin saab selle maailma ühe eestvõitlejana vabad käed paljudes sellistes valdkondades , kus tal seni need vabadused puudusid . " Ei saa , sest eestvõitlejad esiteks tingimusi ei esita . Ja veel . Lääne tsivilisatsioonis ei ole " vabu käsi " kellelgi , ehk siis ainult terroristidel , seniks kuni nad kinni nabitakse . Küll tahaks aga loota , et tihe suhtlemine Läänega teeb Venemaale selgemaks need väärtused , millele Lääne ühiskonnad rajanevad . LAURI LEPIK Berliin Eksitav info EE nr <arv> Sõritsa tulus titeäri Artiklisse on sattunud eksitavat informatsiooni rasedusvastaste pillide lastetust tekitava mõju kohta . Lastetus võib olla vabatahtlik . See tähendab , et lapsesaamist lükatakse edasi ( veel ei soovita lapsi ) või soovitud laste arv on olemas . Kuid pigem nimetaksin seda pereplaneerimiseks . Igal inimesel on õigus ise otsustada selle üle , millal ja kui palju lapsi soovitakse . Neil juhtudel ei pöörduta viljatuse ravile . Lapsesaamise edasilükkamine võib olla põhjuslikus seoses lastetusega siis , kui lapsesaamine lükatakse edasi kolmekümnenda eluaasta lõppu või neljakümnendatesse . Teismeliseeas on lapsesaamise edasilükkamine pigem positiivne ja ei põhjusta lastetust . Eriti eksitav ja ohtlik on artiklis sisalduv teave , et oraalsed kontratseptiivid põhjustavad lastetust . Vaatamata abortide arvu märgatavale kahanemisele , on abortide arv Eestis suur ja efektiivsete rasestumisvastaste vahendite kasutamine suhteliselt vähene . Üheks põhjuseks on levinud müüdid/kartused rasestumisvastaste vahendite , sh pillide ohtlikkusest . Teaduslikud uuringud on näidanud , et pillidel on pigem lastetust ärahoidev kui tekitav toime . Eeskätt seetõttu , et pillid vähendavad <arv>% riski väikese vaagna põletikulisteks protsessideks , samuti väheneb munasarjakasvajate ja menstruaaltsüklihäirete esinemine . Küll aga võivad pillid varjata lastetust , sest rasestumisest hoidutakse tegelikult teadmata , et rasedaks ei jääda . Kuid neil juhtudel oleks viljatuse probleemid esinenud nii ehk naa . Eestis on lastetuse vältimiseks esmatähtis reproduktiivtervise parandamine . Selleks oleks olulisim vastutustundlik seksuaalkäitumine , soovimatute raseduste ja sugulisel teel levivate haiguste vältimine . Seega rasestumisvastaste vahendite ( sh pillide ) kasutamine juhul , kui lapsi ei soovita . Raseduse katkestamine ja põletikulised protsessid on üheks sagedasemaks viljatuse põhjuseks . Rasestumisest hoidumine ja oraalsete kontratseptiivide kasutamine siis , kui last ei soovita , aitab ära hoida edaspidist viljatust . HELLE KARRO dotsent TÜ Naistekliiniku juhataja Erakond olgu avalik asi EE nr <arv> Rektori elu Intervjuus kunstiteadlase Ants Juskega , Tartu Kõrgema Kunstikooli rektoriga , tahab Heie Treier täpsustada oma kolleegi parteilisust ja lõpetab intervjuu õhku rippuma jääva küsimusega : " Aga sina oled ju parteitu ? " Juskelt saadud vastus jääb ka õhku rippuma : " Vähemalt ma ei osale parteipoliitikas . " Kompuuter annab aadressil <hyperlink> sellele küsimusele vastuse : Juske seisab Isamaa liikmena nimekirjas juba üle poole Eesti iseseisvuseaja . Siin pole midagi imestamisväärset , ka Kunstiakadeemia rektor Ando Keskküla kuulub Isamaasse . Kui Juske vastas kaudselt , et vähemalt ta ei osale parteipoliitikas , siis see võib nii olla . Aga võib ka naa olla , et mõnikord lipsas paratamatult sisse erakondlik eelistus aktiivse kirjutajana eelmises töökohas Päevalehe toimetuses ja ka otsustajana auametis . Moraal : avalikkus peab teadma avaliku elu tegelase parteilisust . Tihti pressis silma paistnud aktiivsete nimede taga on parteide kollektiivne mõtlemine ja nimed on parteidele kasulikud . LEA AVIKSON ANTI AASMA Microlinki turundusjuht Ei tea . Vaevalt et aitab . Ei ole asjaga üldse kursis . KALLE HAMBURG talupidaja Ei aita . Me ei tea ju , millal see rünnak tabab meid . Üldiselt oleme selle relva vastu võimetud ! Ega seda ei tooda lennukiga , punased vilkurid peal , hahahaa . INDREK KALD Äripäeva ajakirjanik Kas ma tean ? Parem see kui üldse mitte midagi . Tõtt-öelda ma ei ole selle ohvriks langenud ! TIIU ARO Tervisekaitseinspektsiooni peadirektor Gaasimaskist üksi bakterioloogilise rünnaku vastu täit abi ei ole , gaasimask kaitseb vaid hingamisteede kaudu leviva nakkuse eest . Bakterioloogilise rünnaku puhul võidakse aga kasutada ka muul moel ( näiteks naha kaudu ) levivaid mikroobe , nii et kaitset võiks pakkuda siis vaid skafander , millega käib kaasas hapnikuballoon . Skafandrist omakorda pole abi siis , kui mikroobid või nende mürk satub joogivette ja sealtkaudu inimese organismi . EVE KIVI näitleja Ega see bakterite vastu küll aita . Eks Ameerika peab ikka kartma . Meist on õnneks kaugele jäänud . Aga mul on endal üks mure - mind kutsuti Usbekistani ühte seriaali ja nüüd algas sõda , ei tea , kas seda filmi üldse tulebki ? Sergei Stadnikov vaatleja Kolmas maailmasõda ei alanud <arv>. septembril ega ööl vastu esmaspäeva , vaid juba aastate eest . Enamikule inimestele jäi see siiski märkamata , sest tänapäeva sõda erineb paljuski oma eelkäijatest . See ei ole enam heitlus sõjalispoliitilistesse blokkidesse liitunud riikide relvajõudude vahel , vaid hoopis Lääne tüüpi demokraatlike maade sõjaline vastasseis uute subjektidega geopoliitilisel areenil - nn paariamaade , narkokartellide , klannide ning etnilis-religioossete terroristidega . Juba praegu on selge , et see ülimalt ohvriterohke võitlus ilma selge rindejooneta , uue taktika ning vahenditega - eelkõige mobiilsete massihävitusrelvadega - vältab aastakümneid . Seadusvälised rühmitused on võimelised aeg-ajalt andma vägagi tugevaid lööke isegi maailma kõige võimsamale suurriigile USA-le , kelle õhujõud kõigest hoolimata ei suutnud ära hoida hiljutisi terrorirünnakuid . Rahvusvahelist olukorda pingestab üha uute omapäraste poliitilis-kriminaalsete " mustade aukude " tekkimine , kus päriselt ei toimi ühegi riigi keskvõim ega institutsioonid : säärased moodustised on näiteks Afganistanis , Kosovos , Somaalias , Sudaanis , Angolas , Colombias , Kongos ( endine Zair ) , Tadzhikistanis , Moldovas , Rwandas , Gruusias , Tshetsheenias . Selgesti märgatav on niisuguste tsoonide laienemissuundumus , kusjuures majanduslikule autonoomiale lisaks taotleb osa neist üsna edukalt teatud legaalset riiklikku staatust ( näiteks nn Tiraspoli Vabariik Dnestri vasakkaldal , Abhaasia , Adzhaaria ) . Liiatigi tuleb maailma paljudel piirkondadel hakata kohanema eluga sageli väliselt motiveerimata pommiähvarduste kartuses - vaadake tänapäeva Iisraeli . Minu meelest saavad kõikvõimalikud terroristid , hoolimata massihävitusrelvade ning kamikazede kasutamisest , siiski lõpuks lüüa , küll aga õnnestub neil tunduvalt vähendada Iisraeli-meelse lobby ja Ameerika Ühendriikide rahvusvahelist mõju , mille järkjärgulise hääbumise tunnistajateks me juba oleme . Viimase kõige sümptomaatilisem tunnus on nende poliitilis-ideoloogiliste jõudude esilekerkimine , kes julgevad avalikult heita väljakutse Ameerika eliidile . Saddam Hussein küll kaotas Lahesõja , aga see ei vähenda tema teo tähtsust - ja diktaator on praegugi võimul . Terrorivastases globaalsõjas satuvad Lääne poolel põhilöögi alla Ameerika Ühendriigid ja nende tähtsaim partner maailmas , Iisrael . Väljakutset ei esitata ainult välismaal , vaid ka demokraatlike riikide sees : ärgem unustagem - kõigil USAd rünnanud terroristidel oli pikaajaline lääneriikides elamise kogemus . Toimepandud terroriakte saab käsitleda osa islamiusuliste identiteedikriisina ja väljakutsena Lääne demokraatlik-tarbijalikule ideoloogiale . Globaliseerunud massimeedia edastab profaneeritud , jumalata pildi Lääne nautlevast elulaadist üha kiiremini maakera kõige kaugematesse kohtadesse , Lääne tippkultuur aga ulatub arengumaadeni haruharva . Samal ajal ei jätku progressi elementaarseid materiaalseid hüvesid vähemalt kolmele miljardile inimesele ja nii parimal juhul jääbki . Ometi ei ole enamik maailma vaestest sugugi haiglaselt agressiivsed . Ideoloogiliselt rahulolematu on vaid osa kohalikust rikkast ülikkonnast , kes teatud oludes ja hetkel võib üles kütta suure hulga lihtrahvast tegelikult või näiliselt ohustatud kultuurilise eripära ja majandushuvide kaitsele . Nagu paljud teisedki revolutsionäärid ei pärine Osama bin Laden kehviku perest , hoopis vastupidi : <arv>. aastate algul oli ta Beirutis tuntud Lääne stiilis ööklubide külastaja , ringihooraja ning joodikuna , kuni teda tabas ootamatu meelemuutus . Praktilise poliitika tasandil oleks USA-l ilmtingimata tarvilik saavutada mõõdukate Araabia riikide ( eeskätt Egiptuse ning Jordaania ) kestev neutraliteet alanud sõjategevuses . Selleks aga tuleb lahendada vähemalt kolm pakilist probleemi : Ida-Jeruusalemma küsimus , Iisraeli asunduste likvideerimine Palestiina okupeeritud aladel vastavalt ÜRO resolutsioonidele ja palestiina põgenike tagasipöördumine kodukohtadesse . Senist Iisraeli riiklikku ideoloogiat arvestades on need lahendamatud küsimused . Pärast <arv>. septembrit muutus maailm väiksemaks , ettearvamatumaks ning ohtlikumaks . Ta on veelgi julmem , kui me karta oskasime . Pole midagi teha - tuleb kohaneda ja vastu pidada . Intervjuu Vabariigi Esimese Leediga Keele ja Kirjanduse Instituudi suitsunurgas . Madis Jürgen <email> Proua Rüütel , ega te veel ajakirjanikest ära tüdinenud ei ole ? Saame hakkama ! Kujutate ette , mulle juba öeldi , et ma pean hakkama ajakirjanikega suhtlema läbi pressisekretäri ! No ma ei tea . Ma mõtlen , et ma saan nendega ikka ise ka hakkama . ( Tõstab jala üle põlve . ) Kuidas oli , kas pärast esmaspäevast tähtsat päeva magada ikka saite ? Jaa , sain . Mis meelde jäi ? Kõik läks sellise tempoga , et midagi eriti ... Kas midagi naljakat ka juhtus ? Ma vaatasin televiisorist , et auvahtkond ei öelnud presidendile tere vastu . Nojah . Aga ega ma ei hakka ju ometi seal presidendi või sõdurite üle naerma . Ma ei tea , mis seal oli , kas ta ei pidanudki tegelikult midagi sõduritele ütlema või ? Postimehe Arteris olite üsna kriitiline president Meri suhtes . Kas õhkkond on vahepealsetel päevadel leebunud ? Oi jumal ! See artikkel oli natuke karm küll . Ma ei hakka selle väljaütlemise tagamaid praegu selgitama . Aga nüüd on tõesti pinged maas . Esmaspäevaõhtusel vastuvõtul Kadriorus ütles Meri väga ilusti . Ta ütles tõesti ilusti . Ja kui ta nüüd teeb näo , et kõik on hästi , las siis olla pealegi hästi . Kes võiks olla Arnold Rüütel praegu , kui teie poleks olnud nii kaua aastaid tema kõrval ? ( Küsimus paneb proua Rüütli tõsiselt imestama . ) Kes ta oleks ! ? Eks ta teeks ikka seda , mis ta teeb . Ega mina siis tema töökohti pole määranud ! Ju te ikka teda tagant torgite . Meil on ehk erinev temperamenditüüp , aga me elame mõlemad väga intensiivselt . Ja kuna meil on nii erinevad erialad , siis me oleme väga viljakas integratsioon , me täiendame teineteist . ( Suitsunurka saabub proua Rüütli kolleeg , kes vabandab , et segab , aga ütleb , et mobiil muudkui heliseb proua kotis , ja Ingrid läheb ja toob telefoni ära . ) Millal Arnold Rüütel viimati käratas ? Ei mäleta . Võibolla interrinde peale omal ajal. Tal peab väga kaua kogunema , enne kui midagi sellist juhtub . Kassi peale ikka vahel häält tõstab ? Ei . Mitte kunagi . Milles kass süüdi on , süütu loom ! ( Mööduv kolleeg soovib õnne , Ingrid noogutab . ) Ega Arnold Rüütel isikuomadustelt väga juhi moodi ei ole , kuigi juht on ta olnud kooliajast saadik . Ta on demokraatlik juht . Väga suhtlemisaldis . Ta ei ole selline , kes üksi teeb ja otsustab . Tal meeldib võtta vastu konsensuslikke otsuseid , vaielda asi selgeks . Ja surub läbi ? Alati ei lähe läbi ka . Kui hääletatakse maha , pole midagi teha . See on muidugi väga ebameeldiv , kui ei saa ennast realiseerida , eriti kui võimu juures oled . See ongi minu meelest kõige ebameeldivam . Sa nagu saaksid midagi teha , aga ei saa ka . Seetõttu on väga oluline , et juhil on kaaskond , kes ajab sama asja . Tal on iseloomulik pikk lause , kus mõte käib tihti üsna keerulist rada . Olete te seda püüdnud siluda ? Ta pole kümme aastat esinduspoliitikas olnud , nii et viimasel ajal pole vaja olnud . Aga ma teen ise ka pikki lauseid . Neil on küll saba ja sarved , aga toimetajad on mu tekstidega hädas , sest laused on üsna pikad . ( Saabub kolleeg , kes ütleb , et ta läheb praegu käsi pesema , ja lubab õnne soovida , kui käed on pestud . ) Miks teil autojuhilube pole ? Ma ei oska öelda ... Saaksite käia autoga Setumaal ja Kihnus rahvalaule üles kirjutamas . Minu unistus on olnud väike kahekohaline helikopter . ( Naerab helisevalt . ) Abikaasa ütleb selle peale , et helikopteri ju veel kuidagi saaks , aga kes seda bensiini jõuab osta ! Te olete ise ka Kihnu naise moodi . Te sobite nende hulka . Ega ma iseloomu puuduse üle ei kurda küll . Mehed kipuvad seal viina võtma , naised hoiavad elu üleval . Kihnu mehed võivad purjus peaga ka paati juhtida . Ükskord ülikooli ajal tulime Ruhnust pulmast . Paadimootor jäi poole tee peal seisma , aga nad said hästi hakkama . Kui ikka lapsest peale oled harjunud merel käima , saad hakkama igas olukorras . ( Pestud kätega kolleeg tuleb õnne soovima . Kerge see olema ei saa , ütleb kolleeg . Aga palju-palju õnne ! ) Või oli joomine nõukogude igand ? Kui ma koolis käisin , siis olid kõik meie vead kodanlik igand . Nüüd on kõik , mis on halb , nõukogude igandid . Küllap meil neid igandeidki on , aga mitte ainult . Kiired sotsiaalsed muutused jätavad oma jälje . See on objektiivne paratamatus . ( Järgneb loeng Siberi rahvastest , Ameerika indiaanlastest ja eesti <arv>aastastest ääremaa meestest . Arvutisse lööduna on see loeng täpselt A<arv> pikk . ) Mis peaks olema Eesti märk ? Kas peab olema üks märk ? Eesti keel on kõige olulisem Eesti märk . Kui seda ei ole enam , siis ei ole eesti rahvast . See on asi , millel põhineb ka kultuur . Ingliskeelse massikultuuri sissetungi ei saa takistada , aga oma kultuuri peab teadlikult toetama . Kuidas oleks kaks keelt riigikeelena ? Kaks keelt riigikeelena oleks väga ohtlik väikeses riigis . Eriti kui seda teist rahvast on nii palju . Kui seda oleks nii väike protsent nagu Soomes rootslasi , siis pole mingi probleem . Aga kui ta muutub võistlevaks keeleks , siis on halvasti . Niisuguse jutuga Narvas eriti ei veena . Narvas on ka kenasid inimesi , kes tahavad integreeruda . Seal on väga mõistlikke venelasi , aga on muidugi igasuguseid . Kas teile on öeldud ka , et te peate oma radikaalseid väljendusi hakkama kontrollima ? Eks ma pean nüüd vist hakkama natuke tagasi küll tõmbama . Sellest oleks kahju . ( Kohendab seelikut . ) Kas teie olete oma ütlemistega abikaasale palju pahandust kaela toonud ? ( Kõlav naer . ) See oli vist <arv> , kui ma olin Soomes Kaustise folkloorifestivalil peakõneleja . Pärast oli pressikonverents ja seal küsiti , et mida eestlased praegu kõige rohkem Soomelt ootaksid . Mina vastasin , et meie iseseisvuspürgimuste toetamist loomulikult . Ja see osutus skandaaliks . Mitte keegi eesti poliitikutest polnud seda neile niimoodi otse öelnud . Ja enne kui mina koju jõudsin , oli abikaasal Soome ajalehe koopia laua peal , et mis abikaasa seal Soomes korraldab . Kes selle koopia talle sinna siis pani ? KGB loomulikult ! Või tuli see välisministeeriumist , ma ei tea . Ega me siis polnud veel iseseisvunud . Soome ametlik poliitika oligi nii , et kui Moskva on nõus , siis laske käia . Ja siis tuli veel üks Soome leht , kus öeldi , et Viron presidenttin rouva moitti Suomen hallitusta . Moitti tähendab noomis . See veel teravdas olukorda . Tegelikult ei noominud ma midagi . Mis abikaasa arvas ? Ei midagi . Naeris rohkem . Et mis sa siin nüüd korda saatnud oled . ( Heliseb telefon ja järgneb jutuajamine , mille sisu Ingridit ilmselgelt häirib . Halloo ... Kuulen ... Telefoni teel või ? ... Ma ei taha tõesti isiklikest asjadest rääkida ... Ma saan aru , teie lehe profiil ... Ma olen väga kinnine inimene , mis puudutab intiimsemat poolt ... ) Mida te presidendiprouana praegu tõelise huviga ootate ? Mind huvitavad välisreisid . Saab käia sellistes kohtades , kuhu muidu ei juhtu . Aga praegu ei tahakski kuskile minna . Mida te välismaal Eestist räägite ? Kuidas Eestit tutvustate ? Kui Prantsuse president Mitterrand käis siin , siis rääksin ma talle õhtusöögi ajal terve Eesti ajaloo ära . Eelajaloolisest asjadest peale . Ja Mitterrand vaatas piinatult kella , millal õhtule saab ? Ta kuulas muidugi . Ja küsis veel küsimusi ka . Ma rääkisin , et meil on olnud ajaloo jooksul probleeme küll sakslaste , küll venelastega . Prantslastega pole õnneks olnud . Mitterrand vastas , et see on tänu sellele , et me nii kaugel oleme ! Mis te sellest arvate , et päev enne teie Kadriorgu minekut algas suur sõda ? Väga , väga , väga paha asi . Ma kohe ei taha üldse , et see nii oleks . Aga ma saan aru ameeriklastest , et seda vastulööki oli neile vaja . Loomulikult tuleb Talibanile piir panna . Samas on mul kahju nendest afgaanidest , kes pole mitte milleski süüdi . Ja mul on kahju , et selle sündmuse varjus saab õigustuse sõda Tshetsheenias . Ei ole ju olemas puhast definitsiooni , mis on vabadusvõitlus , mis on terrorism . Milline on olnud teie kõige õnnelikum päev ? Kui sündisid lapsed ja lapselapsed . Iga inimese sünd on tähelepanuväärne sündmus . Mul on kaks last ja viis lapselast - seitse õnnelikku päeva . Missuguste päevade hulka te liigitate esmaspäeva , kui teist sai Eesti presidendiproua ? Ka see on tähelepanuväärne päev . Aga ma ei oska öelda , on see nüüd õnn , mis sellega kaasneb , või on see midagi muud . ( Telefon heliseb . Tere ! Ingrid tõstab silmad piinatult lae poole . Ei , seda ma ei saa küll teha ... Ei , seda ma ei saa teha ... Mind ja minu abikaasat saadetaks selle peale maalt välja , kui ma seda teen ! ... Paneb telefoni kinni . ) Priskilla !!! Ei ! Ma arvan , et pressisekretär oleks siiski mõistlik idee . Ja telefoninumbri vahetan ma ära . Oma valge kassi Ingli võtate Kadriorgu kaasa ? Vat ongi probleem . Ma tahaks küll väga võtta , aga ta on harjunud väljas käima ja Kadriorus jooksevad koerad ümberringi . Kass lisaks presidendilossile kõvasti jumet . Ma mõtlen ka . Saksa sõduri Eestisse jäänud kaksikutest lapsed leidsid Frankfurdist üles oma õe . Juhani Püttsepp <email> Perekond ühes Lõuna-Eesti väikelinnas istub laua ümber ja vaikib . Isa , ema ja poeg joovad kohvi . Selles pole mitte midagi ebatavalist . Vaid ema näojooned pole eestlasele kõige tavalisemad ja ta kannab eesnime , mida eesti lapsele just sageli ei panda . Mõned aastad tagasi saabus väikelinna kiri Saksamaalt - rohkem kui pool sajandit pärast Teise maailmasõja lõppu hakkas Saksa sõdur otsima oma Eestisse jäänud last . Aga perekond kohvilaua ümber ei taha sellest rääkida . " See on liiga-liiga isiklik asi , " ütleb pereema , Saksa sõduri tütar , punastades ja lööb pilgu oma kena elumaja parketile . Perepoeg ei teagi , kas tema sakslasest vanaisa elab või mitte . Pool sajandit on peresuhetes väga pikk aeg . Nagu see vaikus kohvilaua ümber , mis ei lõppegi ära . Kümme valget roosi isale " Selg läks praegu täiesti märjaks , " ütleb Viinistu kalamees Hartvig Niiholm telefonis , kui jutt siirdub siiapüügilt ühele tema jaoks väga tähtsale inimesele , kes lahkus Loksa kaunite mändidega rannast <arv>. aasta septembris . Ei pöördunud tagasi ega saatnud ka ühtki sõnumit . Hartvig Niiholmi selg läks higiseks , aga telefonitoru ta hargile ei pane . " Tuleb naeratada ka läbi pisarate , sest elu on nii ilus , " rääkis mõned aastad tagasi selge ja kaunis naisehääl Uudisteraadio õhtusaates . Hartvigi kaksikõde Annelie Järvlepp hoiab tänini alles seda raadiolinti , millel ta jutustab oma kaotatud ja taasleitud sugulastest . Septembris <arv> kohtas Vihasoo poodi leiba ostma läinud Järvlepp leti ääres Lääne-Virumaa kodukanti külastanud baltisakslast Arvid von Fersenit , astus vanahärrale juurde ja tegi juttu . Saksamaale tagasi sõitis von Fersen koos fotoga sõjamehest , kelle pisut kongus nina sarnanes äravahetamiseni Annelie Järvlepa ja Hartvig Niiholmi omaga . Saksa Punane Rist asus otsingutele ja teatas <arv>. juulil <arv> : " Härra Rudolf Würfel suri <arv>. aprillil <arv>. " Veel seisis kirjas Würfeli tütre Ingeborg Buchanani ( sündinud <arv> ) postiaadress koos soovitusega kontakti võtta . Eelmise aasta juulis sõitis Annelie Järvlepp Frankfurti Maini ääres . Poolõde Erika ega poolvend Dieter oma Eesti sugulast kohata ei soovinud , aga Ingeborg võttis Annelie vastu südamlikult , nagu päris õe . Ta kõneles , et isa Rudolf oli pereringis meenutanud teenistust Loksal heade sõnadega , pajatanud mererannast ja ilusatest mändidest . " Kuid mitte poolt sõnagi sellest , et tal kaks toredat last sinna Loksa randa maha jäid , " ütleb Annelie ühegi etteheitepisarata silmis . Seal , Frankfurdis astus ta sisse ühte lillepoodi ja viis isa hauakivi juurde kümme valget roosi . Abieluõnn jäi enamasti leidmata Tartu Perekonnaseisuameti abieluregistris seisab , et septembris <arv> abiellus linnas kaks Suur-Saksa kodanikku . Mõlemad sõjaväelased ütlesid jah-sõna endast vanematele eestlannadest pruutidele . Mõlemal aktil leidub märge , et abielu sõlmitakse ilma kuulutamiseta , sest peigmehed peavad kiiresti ära sõitma , üks Tallinna , teine väeliinile . Vaid kaks abielu Saksa sõduri ja eesti neiu vahel Tartus ja Tartumaa üheksas vallas ligi kahe tuhande sõjaaegse abielu hulgas . Altari ette jõudis kiireid sõdurisuhteid vähe . Lustlik vana daam pilgutab oma pruune säravaid silmi ja avab pildialbumi , kust mustvalgelt ülesvõttelt vaatab vastu väga kena , intelligentse olekuga Saksa armee leitnant . " Ta soovis minuga abielluda , aga mind oleks selle abielu eest parteist välja visatud ja Siberisse saadetud . " Kui sündis tütar , tõi blond leitnant sületäie valgeid põllulilli ja kordas oma ettepanekut . Tulemuseta . " Ma hakkasin seda meest austama , kui ta meid <arv>. aastal üles otsis ja tütart toetama hakkas , " sulgeb daam pildialbumi . Eesti Punase Risti poole pole Saksa sõdurid viimasel aastakümnel oma mahajäänud laste leidmiseks pöördunud . Punase Risti otsimisteenistuse spetsialist Sirje Eller on aga püüdnud aidata ligi kümmet Eesti kodanikku , kes soovisid üles leida oma Saksa armees teeninud isa . " Need on väga traagilised lood . " Aasta tagasi otsis Punasest Ristist abi Eestis võidelnud Hollandi sõduri tütar . Selgus , et nüüdseks juba kümmekond aastat surnud hollandlane oli <arv>ndatel aastatel väga oma tütart otsinud . " Õnneks leidis see naine nüüd Hollandist üles tädi , " ütleb Sirje Eller , kel praegugi käsil mõned peaaegu lootusetud Saksa sõdurist isa otsimised . Juhani Püttsepp töötab alates oktoobrist Eesti Ekspressis reporterina . Kui Narva pataljoni võitleja Kalju Jakobsoo pärast Tsherkassõ kotist väljamurdmist <arv>. aasta märtsiõhtul koos kamraad Heino Kurega puhkuserongist Tartu jaama perroonile astus , lähenes sõjameestele kohe krapsti kaks väga ilusat tütarlast . Tüdrukud pidasid kenades mundrites aumärkidega mehi sakslasteks . Üks neist oskas saksa keelt ja tegi ettepaneku : " Te olete nii üksikud ! Kas tuleme seltsi ? " Mehed ei hakanud keelduma , läksid mänguga kaasa ja vastasid , saksa keeles : " Tulge muidugi ! " " Paarikesed jalutasid kevadtuigetest rikkas õhtus linna poole . Siis pihtis see saksa keele oskaja tüdruk , et Tartus leidub eesti poisse ka , aga need ei kõlba kuhugi . " Kuradi litsid ! " kostis siis vihane hõige Kuperjanovi tänaval ja tüdrukud põgenesid häbiga . " Muidugi me ei sallinud , kui nägime Eesti tüdrukuid lõhnavate ja lakitud sakslaste käevangus jalutamas , " ütleb sõjameeste klubi Wiking-Narva esimees Kalju Jakobsoo . " Enamik tüdrukutest ei olnud küll sellised . Aga eks meiegi jätsime Saksamaale omi jälgi . Elu tahtis elada ja kuhu sa selle seemnekese ikka paned . " Sportlikust advokaadist Margus Fingist on saanud aastaga üks pealinna suurimaid kinnisvaraärimehi ? Birgit Püve <email> Kroonika ajakirjanik moosis Margus Finki ( <arv> ) kaks nädalat , et Fink vastaks paarile küsimusele ajakirja raharubriiki . Midagi keerulist ei ole - paar lihtsat küsimust rikkale mehele nagu tavaliselt . Kui kallis on teie käekell , teie hullumeelseim unistus rahast , esimene mälestus , suurim ekstravagantsus ... Rahaküsimustele on vastanud Dmitri Demjanov ( restoranide Egoist ja Gloria omanik ) , ärimees Robert Lepikson ( endine siseminister ja Tallinna linnapea ) , Lembit Öpik ( ainuke eestlane Briti parlamendis ) jpt. Fink leppis ajakirjanikuga aja kokku , läks kohale ka - aga mitte rahast rääkima , vaid veenma , et lugu ei tuleks . Jutustasid sõbralikult üsna pikalt , hiljem lugu ei kuskil . Fingile meeldib , kui tal on tegemist . Ta hindab tulemust - ja selle juures mängu ilu . Liigne tähelepanu ei too tema arvates head . Fink on jätnud ajakirjanduses mulje sportlikust advokaadist , kes miljoneid lehvitades kinnisvara kokku ostab . Ta on Aivar Pilve advokaadibüroo advokaat ja ajab samal ajal abikaasaga kinnisvaraäri . Ta on jaol , kui pakkumisele lähevad pealinna kopsakamad tükid . Fink on aastaga rajanud terve impeeriumi , kirjutavad lehed . Temast on juttu palju - tema endaga napilt . Varem teati Margust kui Tallinna endise abilinnapea Eve Fingi abikaasat . Kui Fingid lõid eelmisel aastal perefirma EMF Invest ( E nagu Eve , M nagu Margus ja F nagu Fink ) , hakkas Finkide nimi magusate majadega seoses figureerima rohkem kui lihtsalt järjekindlalt . Restoran Gloria , Raeköök , viie hoonega kinnistu Olevimäe nurgal vanalinnas ( mille Fingid said paljude ärimeeste arvates häbematult odavalt , <arv>-<arv> korda alla turuhinna ) , Imperiali hotell ... Sel suvel nimetati advokaat Finki esimest korda üheks suuremaks pealinna kinnisvaraärimeheks . Perekonna äriasjades paneb Margus paika strateegia ja on tehingute juures , Eve tegeleb igapäevaste asjadega . Kust võtab Fink selleks kõigeks raha ? " Minge panka ja küsige sealt . <arv> protsenti esimestest tehingutest tuli pangast . " Fink on leebe - ja konkreetne . Fingil on pangas sõpru , mõned tema endistest koolikaaslastest töötavad seal . " Raha on vaja esimeste tehingute jaoks . Edasi tuleb ringi vaadata ja mõelda . " Et läbi lüüa , on vaja kolme asja : pealehakkamist , jonnakust ja õnne , ütleb Fink . Tegelikult tutvusi ka . Fingil on oma autojuht ja suhtekorraldaja . Lapsehoidjat ei ole , väikest Evat hoiab Eve ema . Autojuht on Fingil selleks , et sõidu ajal saaks mõelda . Tal on selline graafik , et ühest kohast teise sõitmisel valmistab ta ette järgmist kohtumist . Fink armastab käia diskodel - viimasel ajal siiski vähem . Pidudel tantsib ta harva . Üks tuttav räägib , kuidas Fink käis ootamatult Itaalias - õhtul lennuki peale , öösel disco italiano , ja hommikul tagasi Eestisse . Fink ütleb , et kui ta tahab diskole minna , ei pea ta sõitma Itaaliasse . Kui Fink sõpradega diskosaali vajub , hoiab rahvas kahte lehte . Sest kõik nad on sportlikud , laiaõlgsed ja enesekindlad - ja keegi ei taha neile ette jääda , kui nad sisse sõidavad . Fink on teinud keskkoolist saati - üle <arv> aasta - kõvasti sporti , ta on heas vormis ja temaga kaklema minna on suurem julgustükk . Ta lihvis koos lapsepõlvesõbra Argoga idamaade võistluskunsti võtteid juba ülikoolis , kus ta õppis juurat . Selles pundis oli Fink omamoodi liider . Vahepeal oli tal eratreener ja ta harjutas korraga kolme-nelja võitluskunsti ! Kui Margus tahaks asja kätte võtta , võiks ta olla maailmatasemel , arvab üks tuttav . Fink naerab selle peale . Fingil on terav õiglustunne , ütlevad tema sõbrad . Kui asi on seda väärt , võib ta anda piki kukalt . Tuttavad on seda näinud . Fingile heidetakse ette , et ta mängib vahel liiga suurt isa . Teinekord arvatakse , et see tuleb talle pigem kasuks . Fink ise ütleb , et ta ei lase endale liiga teha . Naistele mõjub Fink turvaliselt . Kui temaga välja minna , võib olla kindel , et halba veini ta tuua ei lase . Tal on endal pisike veinikelder . Oma majas Pirital käib Finkidel suurem ehitus . Fink ütleb , et ostis maja tütre Eva pärast . Tallinna kesklinnas on neil vinge korter . Tütar Eva on Margusele A ja O. " Kui Eva oskaks küsida , saaks ta ilmselt kõik , mis ta ihata oskab , " ütleb Marguse tuttav . Aga Eva on kõigest kahe ja poolene . Eva pärast on Margus jätnud ära nädalavahetuse-üritusi sõpradega , kus juuakse Rioja punast veini ( Rioja on Hispaania parim veinipiirkond ) ja suitsetatakse sigarit . Vahel minnakse edasi diskole . Meelis Laoga käib Fink kolm korda nädalas jõusaalis ja Rene Kuulmann on Marguse hea sõber . Mõlema ümber on klopitud palju vahtu . Fink : " Ma valin inimesi nende sisu järgi , mitte selle põhjal , mida räägivad teised . " Fingil on sõpru vene ärimeeste seas . Räägitakse , et Fink ostab neile kinnisvara . " Ma ei vali , kellele ma müün . Kui mulle tehakse hea pakkumine , võib see olla norra , taani või vene ärimees . " Pole karta , et Fink vastuse võlgu jääks . Kui Fink autoga sõidab , käib tal Eeva raadio . Tal on Mercedes ja Evel Audi . Fink ei kannata , kui diskorid iga loo ette ja taha rumalalt mulisevad . Fingile meeldiks tegelikult tegutseda nii , et keegi temast midagi ei räägi . Ta imetleb ärimehi , kes on tõeliselt suurte asjade taga , aga kellest keegi mitte midagi ei tea . Kui Fink märkab , et tähelepanu on paratamatu , mõtleb ta hetke , teeb veel viimased katsed kõrvale hiilida - ja mängib siis hooga kaasa . Juba paarsada aastat valitseb USA maailma vallutussõdade , karistusaktsioonide ja terrori abil . Sulev Vedler <email> Ühendriikide ajalugu tõestab kindlalt , et tähelipp ja vägivald käivad kokku samamoodi nagu Osama bin Laden ja globaalne terrorism . USA on osalenud keskmiselt vähemalt ühes sõjas või relvastatud kokkupõrkes iga iseseisvumisaasta kohta . Ligi kolmandiku oma maa-alast hankisid ameeriklased vallutades . Pidev laienemine aitas USA valitsejatel vältida klassivahede konflikte ( maad sai iga mees ) ning toetas elanikkonna kasvu . See vastas ka maaga äritsejate huvidele . Hiljem käitasid sõjamasinat suurtöösturid , kes nõudsid uute turgude leidmist ja avamist kas või jõuga ähvardades . Just nii tungis Ameerika kapital Jaapanisse . Kõige rohkem kannatas Mehhiko , kes loovutas <arv>. sajandi keskel oma riiakale põhjanaabrile ligi poole territooriumist . Teiste seas viljaka California , mille liitmine oli usalaste vana unistus . Kuna mehhiklased keeldusid California müümisest , võtsid jänkid kasutusele jõu , tuues ettekäändeks oma kodanike investeeringute kaitsmise . Mehhiko piir polnud nimelt täpselt paika pandud ning USA ärimehed ostsid maad ka teisel pool piiri , pidades seda Ühendriikide omaks . Ameeriklased võtsid kõvasti matti ka Hispaanialt ning püüdsid anastada Kanadat . Jumal eelistab ameeriklasi Väga hästi väljendas usalaste veendumusi kirjanik Herman Melville : " Meie , ameeriklased , oleme eriline , valitud rahvas - meie aja Iisrael . Me kanname oma õlul maailma vabadust ... Jumal on ette määranud - teised rahvad peavad käima meie järel . " Ameeriklaste seas levis veendumus , et Ühendriigid võivad haarata enda kätte kogu maa Atlandi ja Vaikse ookeani vahel . See , et maa kuulus tegelikult indiaanlastele , ei morjendanud kedagi . Punanahad veeti reservaatidesse või löödi maha . Halastust ei leidnud isegi naised ja lapsed . Ameerika sõduritel oli kombeks naistel häbememokad ära lõigata ning kaunistuseks mütsi külge õmmelda . Kui tsherokiide hõimujuht John Ross pöördus USA Ülemkohtusse ja tuletas meelde pärimisõigust , peteti indiaanlastelt maad välja . Valged korraldasid maa ostmiseks " üldrahvaliku " nõupidamise . <arv> <arv> indiaanlasest osales seal vaid nelisada . Koosolek andis lepingule heakskiidu . Tsherokiid keeldusid lahkumast . USA saatis nende vastu sõjaväe , kes ajas elanikud algul vangilaagritesse ja küüditas siis läände . Poole aasta pikkune surmaretk nõudis <arv> inimelu . Enamasti surid lapsed . Sarnane oli ka paljude teiste hõimude saatus . Valge Maja põles maha Ameeriklased on vaprad . Nad ei ole kunagi sõda peljanud , liikudes enamasti võidult võidule . Vaid <arv>. aastal vallutasid britid Washingtoni ning põletasid maha Kapitooliumi ja Valge Maja . Võõrväed lahkusid aga linnast kiiresti , sest selle vallutamine tundus liiga kergena , mis pani inglasi lõksu kahtlustama . Hiljem on ameeriklased ainult kaks korda oma kodumaal tõsiselt peksa saanud . <arv>. aastal pommitasid jaapanlased Havai saartel puruks USA Vaikse ookeani laevastiku . Tänavu septembris sõitsid Osama bin Ladeni käsilased kaaperdatud liinilennukitega sodiks New Yorgi kaks kõrgemat pilvelõhkujat . Ameerika sõjalist käitumist dikteerisid majandushuvid , mis kasvasid kiiresti ning muutsid sõjatandriks kogu ilma . Vaid <arv> aastat pärast iseseisvumist sattus USA esimesse konflikti teisel mandril , Aafrikas . Tripoli ( praegune Liibüa ) oli tüüpiline berberi piraadiriik , kes lubas Ameerika kaubalaevad rahule jätta vaid raha eest . Kui tribuut kasvas ja jänkid selle tasumisest keeldusid , kuulutas pasha Ameerikale sõja . Veebruaris <arv> tungis käputäis usalasi Stephan Decaturi juhtimisel väikelaevaga Tripoli sadamasse , põletas maha seal seisnud vallutatud purjeka Philadelphia ning pages ühtki meest kaotamata . Ameeriklased pidasid hiljem rea merelahinguid ning ründasid maavägedega . Pasha taandus oma nõudmistest . Pancho Villa - " bin Laden " Mehhikost President James Monroe kuulutas detsembris <arv> avalikult , et eurooplased ei tohi edaspidi Ameerika mandril uusi asumaid luua ega sõdu pidada . Vastutasuks lubas USA mitte toppida oma nina Euroopa siseasjadesse . Hiljem lisandus siia dollaridiplomaatia ( huvisid laiendati investeeringute kaudu ) ning aastal <arv> Theodore Roosvelti " suure kaika " poliitika , mis andis õiguse sekkuda naabrite siseasjadesse . USA aitas Panamal Colombiast lahku lüüa , anastas Haiiti ja Dominikaani , viis väed Mehhikosse . Mehhikos leidsid aset sündmused , mis meenutavad paljuski tänast lugu bin Ladeniga . Märtsis <arv> ründas legendaarse lindprii ja vabadusvõitleja Pancho Villa jõuk ööpimeduses USA piirilinna Columbust , lõi maha <arv> ameeriklast ning põletas majad maha . Villa sattus tagaotsitavate sekka juba <arv>aastaselt , kui tappis mehe , kes vägistas tema noorema õe . Hiljem ühines ta riigivastastega . Suur osa tema meestest surid kodusõjas , kusjuures vastased said relvaabi USAst . Villa tõotas seepeale kõigile ameeriklastele surma . Siit tuleneski rünnak Columbusele . USA saatis röövlit otsima <arv> <arv> sõjameest kindral John J Pershingi juhtimisel . Ameeriklased ratsutasid mitu kuud mööda Mehhiko mägesid ja taganesid alles siis , kui Mehhiko ähvardas võõrvägede sisenemise eest sõda alustada . Villa jäi tabamata . Ta suri seitse aasta hiljem mõrtsuka käe läbi . " Rahupääsuke " Wilson Pärast Esimest maailmasõda oli Ameerikal võimalus muutuda kiiresti globaalseks politseinikuks , sest sel ajal kui teised riigid pidid oma majandusi taastama , USA oma õitses . Varasem võlgnik muutus teiste riikide võlausaldajaks . Ühendriigid laenasid Euroopa riikidele üle <arv>,<arv> miljardi dollari . Kaubandusbilanss oli võimsalt positiivne . Kuid president Thomas Woodorow Wilson tegi kannapöörde ning esitas Kongressile rahuprogrammi , milles soovitas loobuda saladiplomaatiast , lahendada koloniaaltülid ja alustada desarmeerimist . Sellest programmist sai Rahvasteliidu alus . Seda kasutati ka pärast teist ilmasõda ÜRO moodustamisel , mille peakorter leidis koha New Yorgis . Nn Wilsoni <arv> punkti ei leidnud aga täielikku rakendamist mitte kunagi . Kommunistliku ploki tõus ja külm sõda nõudsid Ameerikalt aktiivsemat sekkumist välisasjadesse . Nafta tõi tülid Panama ja Liibüaga Ameeriklaste arsenal oma huvide kaitseks on äärmiselt lai , ulatudes lihtsast nootide saatmisest riikliku vägivallani välja . Näiteks <arv>. aastal , kui Mehhiko president Lazaro Cardenas natsionaliseeris välismaiste naftakompaniide vara , lõi riikliku naftafirma Pemex ning muutus sellega rahvuskangelaseks , nõudsid parempoolsed ameeriklased vägede saatmist Mehhikosse . Roosevelt ütles ei , kuid kuulutas Mehhiko naftale boikoti , mis kestis ligi <arv> aastat . Usalased on praktiseerinud kõikvõimalikke salaleppeid ja -plaane , et valitseks tasakaal või Ameerika ülekaal . Nad müüsid isegi salaja relvi oma suurele vaenlasele Iraanile , et tolle vastane Iraak liiga tugevaks ei muutuks . USA on sobitanud rahu Lähis-Idas ja Jugoslaavias , vallutanud Grenada saare , sõdinud Koreas ja Vietnamis , treeninud Kuuba ja Afganistani mässulisi , pommitanud Sudaani ... Jne , jne ... Tuld tsiviilelanike pihta ! Jänkid ei põrganud tagasi isegi kõige kohutavamast terrorist . Teise maailmasõja ajal pommitasid USA lennukid pihuks ja põrmuks Dresdeni linna Saksamaal . Hukkus kuni <arv> <arv> elanikku . Samasuguste pommirünnakute laine tabas augustis Jaapanit . Rünnakud tipnesid tuumaplahvatustega Hiroshimas ja Nagasakis , kus hukkus vastavalt <arv> <arv> ja <arv> <arv> inimest . Ka siin polnud tegemist sõjaliste objektidega . Ameeriklased rikkusid kõiki sõjapidamist puudutavaid rahvusvahelisi konventsioone . See oli ehtne terror . Aga hirmutamine aitas . Saksamaa ja Jaapan alistusid ning Ameerika esitles toimunut oma suure võiduna . Mis neil ikka väga häbeneda : teiste suurriikide ajalugu on veelgi verisem ning tihti on teised riigid USAga mestis , mis aitab vastutust jagada . Võitjate üle teatavasti kohut ei mõisteta . Eesti õnn , et oleme ameeriklaste poolel .  Pakistani rahvas protestib USAd toetava valitsuse vastu ja lubab seista oma Talibani vendade kõrval . Raja Riaz Ahmad <email> Pakistani rahvas on rahulolematu ja hirmul . Pervez Musharafi juhitud valitsus , mis toetab Ameerika rünnakuid Afganistanile , läheb vastuollu hulkade sooviga . Inimesed kogu riigis kardavad rünnakuid . Protestiaktsioonid valitsuse tegevuse vastu on nõudnud kolm inimelu . Siiani . Pakistani valitsus on lubanud , et toetab iga jõupingutust , mis aitab terrorismi maailmast välja juurida . " Me mõistame hukka igasuguse terrorismi , ükskõik millise riigi vastu , ükskõik kus kohas , " ütleb ametlik pressiteade . Nad usuvad USAd , sest neid rahuldavad tõendid , mis näitavad , et World Trade Centerit ja Pentagoni rünnanud lennukeid juhtis Osama bin Ladeni pikk käsi . See Saudi päritolu mees on endine USA liitlane sõjas Nõukogude Liiduga . Praegu on ta FBI most wanted . Aga Pakistani rahvas keeldub bin Ladeni süüd uskumast . Usuparteid on pannud liikuma tohutu protestilaine . Nende arvates on Ameerika löögid Afganistanile rünnak kogu islami vastu . Nende usu vastu . Tappa ameeriklasi kõikjal , kus neid leidub Kõiki protestijaid USA ja Pakistani valitsuse vastu koondab partei nimega Jamiat Ulema-e-Islam ehk JUI-F ( Islami Usujuhtide Partei ) , mis on oma järgijatele andnud vastutusrikka ülesande : tappa ameeriklasi . " Me tapame ameeriklasi kõikjal , kus aga leiame , " lubab JUI-F-i juht Maulana Fazl Ur Rehman , kes istub ise USA rünnakute algusest saadik koduarestis . " Nemad on algatanud sõja meie usu vastu . Talibani kuuluvad meie vennad . " Pole ime , et Rehman Talibani liikmeid vendadeks peab - just tema partei liidrite juhitud madrastes ehk usukoolides on õppinud enamik Talibani liikmeid . Neil on küllaldaselt järgijaid Afganistani-Pakistani piirialadel , eriti Beluchistanis ja loodepiiri äärsetes provintsides , kus protestid Pakistani valitsuse ja USA rünnakute vastu on kõige metsikumad . Beluchistani pealinn Quetta on protestijate peakorteriks . Just siin hukkus kolm inimest mässu ajal , mida valitsusjõud püüdsid ohjes hoida . Mässajad põletasid maha kinosid ja valitsusasutusi . Põlema süüdati ka ÜRO maja . Üks mässulistest ütles mulle : " Afganistan on meile sama püha kui Pakistan . " JUI-F-i sekretär Hafiz Hussain Ahmad lubab , et ei jäta oma Afganistani usuvendi hätta . " Ameerika on alustanud ristisõda . Meie seisame oma Talibani vendade kõrval . Veel enamgi - me võitleme kaasa . Kõik meie järgijad on alustanud püha sõda dzhihhaadi . " Teine moslemite usujuht Shah Ahmad Noorani , partei Jamait-Ulema-e-Pakistan juht , on omalt poolt kuulutanud , et ükski Ameerika sõdur ei lahku tema maalt elavana . Noorani järglased juhivad proteste riigi suurima provintsi Punjabi pealinnas Lahores . USA on ise terroristide pesa Kõige organiseerunum poliitiline usupartei , mis koondab enda taha tuhandeid inimesi , on islamistide partei Jamat-e-Islami . Selle president Qazi Hussein Ahmad pole USA suhtes kübetki soosivam . " USA on ise üks suur terroristide pesa . Kogu Pakistani rahvas mõistab Ameerika terroriteod hukka , " leiab Ahmad , kes süüdistab <arv>. septembri löökides hoopis Iisraeli . Dzhihhaadi USA vastu plaanib alustada ka Kashmiri vabastamist taotlev organisatsioon Lashkar-e-Taba . Nüüd on valitsuse vastu pöördunud ka Pakistani Moslemiliit Nawaz . Selle president Javed Hashmi nõuab , et Musharafi juhitud sõjaväevalitsus laseks rahval endal sõtta sekkumise üle otsustada . " Sõjaväevalitsus ei suuda ju seda probleemi käsitleda ! Musharaf reedab oma rahva . Sellega peaks tegelema kõikide poliitiliste parteide esindajate poolt kokku pandud valitsus . " Mis oleks sellest aga kasu ? Usust eemal seisvad poliitilised parteid toetavad Musharafi . Kui Pakistani Millet-partei veel kahtleb ja leiab , et sõja võib lahendada läbirääkimiste laua taga , siis Rahvapartei esinaine , riigi endine kuulus peaminister Benazir Bhutto pooldab USA rünnakuid avalikult . Valitsus seisab USA kõrval , parteid vaidlevad , usklikud mässavad . Aga Pakistani tavainimene tunneb kaasa afgaani rahvale . Neid , kes toetavad Ameerikat , on väga vähe . Kõik usuparteid vannuvad , et mäss jätkub , kuni rünnakud kestavad . Raja Riaz Ahmad on Pakistani päevalehe Daily Pakistan uudistetoimetaja . Selle loo kirjutas ta spetsiaalselt Eesti Ekspressile . Uut eestlasest male suurmeistrit Kaido Külaotsa võib Jaan Ehlvestist mööda astumast takistada ainult see , et ta on liiga normaalne inimene . Helen Urbanik <email> Septembri lõpus avaldas Eesti Päevaleht intervjuu Iivo Neiga : " Uus suurmeister ? Kerese , Ehlvesti ega Olli sarnast talenti mul teile praegu nimetada ei ole , ehkki silmapiiril on mõningaid väga silmapaistvaid noori mängijaid . " Uskumatu , et Neini ei olnud veel jõudnud paar nädalat vana uudis Kaido Külaotsa ( <arv> ) nimetamisest suurmeistriks . Kas Paikuse , kus Külaots elab , on Tallinnast tõepoolest nii kaugel ? " Peaks talle saatma teksti kevadisest partiist Nei-Külaots ja tuletaks selle võiduga oma olemasolu meelde , " ütleb Kaido mulle oktoobri alguses . Augustis mängis Jaan Ehlvest esimest korda pärast <arv>aastast vaheaega Eesti meistrivõistlustel . Ehlvest rääkis enne Pühajärve turniiri teleusutluses , et tal ei ole lähema kümne aasta jooksul Eestist vastast tulemas . Nendel võistlustel Ehlvestiga mängitud partiid peab Kaido elu parimaks emotsioonide poolest , mida see lõppedes pakkus . Ta sisendas endale , et peab esinumbrit võitma ja Ehlvestile allajäämine oleks kaotus . Mõlemad tegid mängus vigu , aga viimasena eksis siiski Ehlvest . Ta raputas pead , tõusis püsti ja õnnitles vastast vandudes . Kaido hüppas laua tagant püsti , karjus " Jess ! " , tormas Pühajärve puhkebaasi pubisse ja tegi sõpradele õlut välja . Turniiri lõppedes oli ta löönud korraga kolm suurt kärbest : tulnud Eesti meistriks , võitnud Ehlvesti ja saanud lõpuks suurmeistriks . Kui meistrivõistluste kolme esimest pildi peale kutsuti , läks Ehlvesti kohale meelitamisega pikalt aega . Teda huvitas poseerimisest rohkem salati söömine . Kaidos on mõndagi sarnast kuulsa Pärnu maletaja Paul Keresega . Keres õppis käigud selgeks nelja-aastaselt , isa kõrvalt . Kaido isa mängis kirimalet ja Kaido sai käigud tema lauale välja pandud seise uurides selgeks viie-kuueselt . Pärnu meistriks välkmales tuli Keres <arv>aastaselt . Sama vana oli Kaido , kui ta samuti Pärnu täiskasvanute meistriks sai . Esimese võistluse võitis Külaots Pärnus Arne Juurika maletrennis , kus poisid endi vahel aeg-ajalt turniiriga paremad välja selgitasid . Esimese tõeliselt suure auhinnana on Kaidol meeles hiiglaslik tort , mis oli peaaegu sama suur kui ta ise . " Nägu läks mul laia naeru täis , " ütleb Külaots . " Suure magusasõbrana oli mul hea elu mitmeks päevaks kindlustatud . " Alguses tulid võidud väga lihtsalt . " Ma peaaegu arvasin , et nii peabki olema . " Ta käis kolm korda nädalas Pärnu spordikoolis trennis . Tuli mitu korda Eesti noortemeistriks ja noorte maailmameistrivõistlustel kolmandaks . Noorteklassis on eestlastest nii kõrgele tõusnud vaid Ehlvest ja Oll . Koolivend Pärnu Sütevaka gümnaasiumist Priit Vare meenutab : " Paar klassivenda püüdsid temaga vahetundide ajal mängida , aga ta tegi neile lõdva randmega ära . " Sama juhtus poistega , kes Kaidoga kaitseväes jõudu katsusid . Kord võttis ta neid pimesimultaanis ette tükki kümme ja võitis kõiki . Kaido on muuseas väheseid tippsportlasi Eestis , kes teinud läbi aastase sõjaväeteenistuse ja käinud kordusõppustel . Edasi enam nii lihtsalt ei läinud . Lõpuks taipas Kaido , et august aitab teda välja ainult järjekindel ja pidev töö . Paar viimast aastat loeb Kaido ennast professionaalide hulka . Ta pühendab malele oma kaheksa tundi päevas . Esimest korda mängis Kaido arvutiga malet koolis . Juku oli üsna algeline aparaat , aga nüüd on <arv> MHze riist tema põhiline töövahend . Kaidol on neljandat aastat kodus internetiühendus . Ta saab reaalajas jälgida näiteks mõne parasjagu käimasoleva turniiri seisu . Viimasel ajal sarnanevad maleturniirid live-kontsertidega : mängitakse erilistel laudadel , mis kannavad seisu kohe internetti üle . Spetsiaalsetesse male andmebaasidesse võib olla kogutud kuni poolteist miljonit tippmängijate partiid . Turniiriks valmistudes saab neist vastaste taktikat õppida . Kerese ajaga ei saa neid võimalusi võrreldagi . Räägitakse , et kui Keres oli pisut üle kümne aasta vana , sõlmis ta kokkuleppe ühe Pärnu ajalehetädiga . Pisike Paul tõi need lehed , milles ilmus malenurk , koju , kirjutas sealt partiid ümber ja viis lehed lehemüüjale tagasi . Nii aastate viisi . Kaidol oleks hädasti vaja veel ühte töövahendit - sülearvutit , kuhu salvestada märkmed turniiridele kaasa võtmiseks . Praegu peab ta seda laenama . Õhtuti mängib Kaido malet meelelahutuseks : võrguküljel <hyperlink> saab mängida peaaegu tuhande partneriga , kellest paljud on suurmeistrid ja rahvusvahelised meistrid nagu ta isegi . Kõik mängivad varjunimede all . Tiitlita mängijad peavad liikmeks astumiseks maksma . Vahel võib Kaidot kohata ka Eesti võrguküljel <hyperlink> , aga seal tuntakse ta enamasti varjunimest hoolimata ära . Treenerit Kaidol praegu ei ole , ta on ennast ise tippu ajanud . " Töökas ja meeldiv noormees , maletaja jaoks ehk liigagi meeldiva välimusega , " ütleb Kaido kohta Valter Heuer . Tippmaletajad on tavaliselt keerulise iseloomuga inimesed . " Alles ta istus mul siinsamas kõrval ja me vestlesime pikalt , " räägib Heuer . Teda üllatas väga , et selle poisiga saab nii kergelt jutu peale . " Ma üritan olla normaalne inimene , teistele vastuvõetav , " kinnitab Kaido . Ta veab vahel võõraid ninapidi ja räägib neile , et mängib tegelikult hoopis jalgpalli . Kaido välimust arvestades lähevad inimesed kergesti liimile . Kuigi Kaido arvab , et Lembit Olli fenomenile jääb ta alla , on tal siiski ebatavaliselt hea mälu . Kaidol on peas kõigi maailma riikide pealinnad ja ta suudab korraga meeles pidada kümne partii seise ilma lauale vaatamata . Kaido elab ema ja isa juures Paikusel . Vanemaid nimetab oma kõige suuremateks sponsoriteks , kes lasevad rahulikult malega tegelda . Äsja hakkas ta Avatud Ülikoolis kehakultuuri õppima . Kaidol on veel kaks nooremat õde ja noorem vend . " Nemad on normaalsed inimesed ja malega ei tegele , " ütleb ta . Küll mängib kaks aastat noorem vend Pärnu liigas korvpalli ja tema kaksikõde võistles kunagi Eesti tasemel mitmevõistluses . Poisikesena huvitasid Kaidot veel jalgpall ja korvpall . " Tahtsin mängida midagi peaga , " ütleb ta . " Järelikult oli valida jalgpalli ja male vahel . " Ka Keres vaimustus peale male teistest spordialadest . Tema lemmik oli tennis - pinginaabriga tõmbasid nad üle shlakiga kaetud kõnnitee nööri ja tagusid tennisepalle puulabidatega . Poisid olid siis kümne-üheteistkümneaastased . Kaido taob siiani pea iga päev jalkat . Sel suvel mängisid omavahel Eesti ja Läti sada jalgpallivõistkonda . " Eesti tippmaletaja Kaido Külaots näitas osavust ka jalgpallis , lüües palli Tiit Kõmperi stiilis otse nurgalöögist väravasse , " kommenteeris üks spordireporter meeskondade heitlust . Lõunanaabrid kaotasid <arv> : <arv>. Kaido usub , et ilma hea füüsilise ettevalmistuseta ei ole tipptasemel males midagi teha . Kui partii kestab neli tundi , ei pea nõrk inimene lõpuni vastu . Olgem ausad , eestlastele on male sama väheseksikas ala nagu füüsika või keemia . Kui vaadata eri vanuseastmetes EMile pääsenud Eestist pärit mängijaid , siis peaaegu kõik neist kannavad vene nime . " Minu unistus on , et male muutuks inimestele südamelähedasemaks ja arusaadavamaks . Et nad ei vaataks malet nagu mingit müsteeriumi ega kardaks seda , " ütleb Kaido . Tegelikult on male üks kõrgema tasemega meeskonnaalasid Eestis . Meie korvpallimeeskond ei jõudnud EM-il alagrupist kaugemale . Meie jalgpallimeeskond ei mängi nii pea MM finaalturniiril . Aga eelmisel maleolümpial ( Istanbulis <arv> ) jagas Eesti meeskond <arv>. kohta ( meeskondi oli kokku <arv> ) . Mis sest , et sinimustvalgetes särkides fänne seekord Türgis polnud . Kaido peab Istanbuli olümpiat oma karjääri üheks paremaks turniiriks . Ta mängis koondises kolmandat lauda , olles tagapool Ehlvestist ja Mihhail Rõtshagovist . Kuid kuuest võistkonnaliikmest kogus ta kõige rohkem punkte - kaheksa <arv>st . Esimest lauda mänginud Ehlvesti tulemuseks jäi <arv>,<arv> punkti . Eriti tugev oli Kaido lõpuponnistus : ta võitis kolmes viimases voorus , täitis teist korda suurmeistri normi ja oleks kolmandate laudade arvestuses äärepealt medali saanud . " Jäin viiendaks , neljandale kohale tuli Judith Polgar , kes sellel talvel Tallinnaski mängis . " Maailmas on palju suurmeistreid . Lähiaastatel peab Kaido näitama , kui kaugele ta ennast nende hulgas suruda jaksab . Sel nädalavahetusel mängib Kaido esimest korda oma uue Rootsi klubi SödraSASS eest . Rootsi liiga on kõva tasemega ja Kaido mängib klubis esimest lauda . Kolme partii eest makstakse talle päris korralikult . Lisaks välisklubide eest mängimisele tahab Kaido parandada ka oma kohta Rahvusvahelise Maleliidu ( FIDE ) edetabelis . Viimati suvel enne Eesti meistrivõistlusi jagas Ehlvest <arv>.-<arv>. kohta <arv> ELO-punktiga . Kaido oli <arv>. kohal ( <arv> punkti ) . Kaido eesmärk : vähemalt <arv> punkti aastaks <arv>. Kaido valmistub talve alguses Hollandis toimuvaks individuaalseks EMiks . Ta tahab seal tõsiseid tegusid teha ja loodab , et Maleliit sõitu oluliselt toetab . Heuer kardab , et Kaidol võib vanuse pärast olla liiga keeruline ennast tippu suruda . " Praegu saadakse suurmeistriks <arv>aastaselt . " Kaido ise arvab , et vanus ei loe , tema areng on lihtsalt olnud pisut aeglasem . Üks on kindel : Kaido Külaots tahab Jaan Ehlvesti asemel Eesti esinumbri kohale hüpata . Kui Suure Isamaasõja võidukast lõpust möödus <arv> aastat , kutsusid Ülemnõukogu Presiidiumi esimees Arnold Rüütel ja EKP Keskkomitee I sekretär Karl Vaino veteranid , kangelased ja muidu tähtsad mehed -- aga mitte ühtegi naist ! -- endale <arv>. mail <arv> külla . Pärast punaste nelkide ja raamatu " Suur Isamaasõda " pidulikku kätteandmist tehti kõigist asjaosalistest EKP Keskkomitee maja trepikojas ühispilt . Eesti Ekspress tuvastas <arv>. septembri numbris avaldatud fotolt olulisemad külalised . I rida ( istuvad ) : Vasakult Nõukogude Liidu kangelane Denissov , Nõukogude Liidu kangelane Anatoli Konjajev , Nõukogude Liidu kangelane Nikolai Matjašin , EKP Keskkomitee parteikomisjoni esimees Leonid Lentsman , Eesti NSV Ülemnõukogu Presiidiumi esimees Arnold Rüütel . Praegu Eesti Vabariigi president . EKP Keskkomitee I sekretär Karl Vaino . Praegu pensionär Moskvas . Kontr-admiral Boriss Rumjantsev , Leonid Aljošin , Nõukogude Liidu kangelane Albert Repson . II rida ( seisavad , vasakult ) : <arv>. Sotsialistliku töö kangelane ja teeneline ehitaja Ludvig Vammus , <arv>. Eesti Laskurkorpuse veteran Reginald Kallas . Töötas ajakirja Kehakultuur ja Spordilehe toimetajana . III rida ( vasakult ) : <arv>. ALMAVÜ Kohtla-Järve linnakomitee esimees Aleksandr Kinjajev , <arv>. Võru Rajooni Täitevkomitee esimees Feliks Pärtelpoeg . IV rida ( vasakult ) : <arv>. Sotsialistliku töö kangelane ja Rahva Võidu kolhoosi esimees Rudolf Mannov , <arv>. Sotsialistliku töö kangelane ja <arv>. mai kolhoosi esimees Endel Lieberg , <arv>. Eesti Laskurkorpuse veteran ja Tartu Ülikooli žurnalistikakateedri juhataja professor Juhan Peegel . Praegu emeriitprofessor . <arv>. ALMAVÜ Tartu rajoonikomitee esimees ja Eesti Laskurkorpuse veteran Elmar Millert , <arv>. Sotsialistliku töö kangelane ja Tartu Riikliku Ülikooli rektor Arnold Koop , <arv>. EKP Keskkomitee ideoloogiasekretär Rein Ristlaan , <arv>. Vinni näidissovhoosi partorg August Kondoja . Praegu Memento tööpataljonlaste nõukogu esimees . V rida ( vasakult ) : <arv>. ALMAVÜ Tallinna linnakomitee esimees Jevgeni Petrenko , <arv>. EKP Tartu linnakomitee sekretär Arno Almann . Praegu Eesti Kõrgema Kommertskooli õiguse ja avaliku halduse õppetooli juhataja , <arv>. Ühingu Teadus esimees Viktor Maamägi . Praegu Eesti Teaduste Akadeemia akadeemik , <arv>. Eesti NSV Ministrite Nõukogu nõunik ja KGB erukindral August Pork , <arv>. Eesti Laskurkorpuse veteran Nikolai Solovei , <arv>. EKP Tallinna linnakomitee I sekretär Matti Pedak , <arv>. Erukindralmajor Jüri Raudsepp . Endine ALMAVÜ keskkomitee esimees , praegu Eesti Laskurkorpuse veteranide juhte , <arv>. Rahvakontrolli Komitee esimees Otto Merimaa , <arv>. Ministrite Nõukogu esimehe I asetäitja Indrek Toome . Praegu kinnisvaraärimees . Pimple Patty ehk Vinni Virve . Kes on Vinni Virve , Tuule Tuuli , Paks Peeter ja Röga Robert ? Joonisfilmikangelaste ingliskeelsed nimed on Pimple Patty , Windy Wanda , Chubby Charlie , Loogie Louie . Nende sõnum lastele : " Piim on paha ! " ( milk sucks ) . Eesti koolides saab iga esimese , teise ja kolmanda klassi juntsu päevas ühe klaasi piima . Koolipiimaprogrammi maskott Piimanina kuulutab : " Piim teeb tugevaks . " Samal ajal on Suurbritannia koolides alanud hoopis vastupidine kampaania . Loomaõiguste organisatsioon People for the Ethical Treatment of Animals ( inimesed loomade eetilise kohtlemise poolt ) võitleb selle eest , et lapsed ei jooks piima ega sööks isegi juustu . Nende arvates ei ole lehmapiima joomine mitte ainult ebaeetiline , vaid inimese tervisele kahjulik . HELEN URBANIK Helsingin Sanomate peatoimetaja palus <arv>. septembril lugejatelt vabandust USA terrorirünnakute " maitsetu ja südametu " pilamise pärast . Ühtlasi jäi esimest korda ilmumata väga populaarne rubriik , mis sarnaneb Areeni Überi ja Unteriga . Nädal varem avaldas see kolm järgnevat kildu : Über President Bush mõistis hukka argpükslikud kallaletungid ja hoidis julgeolekukaalutlustel Washingtonist ja New Yorgist kaugele . Unter Investeerimispanga Morgan Stanley reiting kukkus ühe hommikuga <arv> korrust . Seoses New Yorgi terrorirünnakutega kardeti suurt kahju , kuid president Bush kinnitab , et Vabaduse ja Rahvuse ühtsusel läheb hästi . TARMO VAHTER Pärnu linnapea istub kahel toolil . Tal on omad huvid ka kaubanduses . Signe Leesmann <email> Seitse aastat tagasi näitasid Pärnu ärimehed Einar Kelderi peale näpuga : näe kus hull , tahab ennast juba eos põhja kõrvetada . Keegi ei uskunud , et linnaäärse kaubanduskeskuse rajamine võiks olla tulus ettevõtmine . " Kui ta midagi pähe võtab , on teistel väga raske talle vastupidist selgeks teha , " iseloomustab Kelderit ehitusärimees Meelis Pitk . Ja võttiski kätte . Ehitas lagunenud sõjaväe-garaazhide asemele Pärnu esimese kaubanduskeskuse , Härma Kaubahoovi . Siis oli Einar Kelder veel lihtne ärimees , aga täna istub ta Pärnu linnapea toolil . Aasta tagasi toimunud erakorralistel valimistel otsustati nii . Eelkäijal Andres Soonistel ei jäänud üle muud kui tunnistada : said oma tahtmise . " Kelder on tugev natuur . Tal jätkub jõudu läbi suruda oma tahtmine iga hinna eest , " iseloomustab linnapead isamaaliitlasest linnavolikogu liige Rain Rung , kes nimetab aastatagust valimist Einar Kelderi reformiks . Kaubandusärimehena tuntud Linnarahvale on Kelder tuntud kui uutele kaubanduskeskustele vastuseisja . Sellise maine teenis ta välja , kui umbes poolteist aastat sõdis Port Arturi teise kaubanduskeskuse detailplaneeringu vastu , mis lõpuks ikkagi algsel kujul kinnitati . Aga muidu sõbralik ja soliidne mees , kes oma tegemistest valjul häälel rääkida ei armasta . Naisegi võttis sel suvel nii ära , et ka lähemad kolleegid said sündmusest teada siis , kui juba sõrmused sõrmes . Kaubandusärimehe staatust on linnapeal raske maha raputada , olgugi et see pole olnud ainuke äri , mida ta on vedanud . Härma kaubahoovi ASi kõrval töötab Härma Metall OÜ , millest paljud pole kuulnudki . " Kaubahoovi tullakse mulle pidevalt nina peale viskama , kui tahetakse midagi välja pressida , " nendib Kelder , kes pole linnapea ametiajast päevagi Härma Kaubahoovi ASi juhatusse kuulunud . Praegu on juhatuse esimees tema noor naine Eiri Kelder-Mäesalu . Pärnu linnapea tunnistab , et kaubanduse areng on linnas tõepoolest juba mõnda aega topanud . Ta isegi ostab oma särgid-lipsud pealinnast . Aga võibolla pole siin ärimehe jaoks küllalt atraktiivne ? " Tänase seisuga kardavad investorid Pärnusse tulla , sest ostujõud on siin madalam . " Suured kaubandusketid , kes on Pärnusse tulemise vastu huvi tundnud , on mingi aja pärast jätnud asjaajamise pooleli . Näiteks Maksimarket . ETK juht Mihkel Sims kahtleb , kas üldse linna piiridesse tulla . Kogenud Mihkel Sims ei näe selles midagi uut , et väiksemad linnad on suurte kettide tulemise vastu . Üsna sageli osalevad kohalikud ärimehed otsesemalt või kaudsemalt omavalitsuse poliitikas . Säästumarket ründab Suurtest kettidest on Pärnusse trüginud Säästumarket . Esimese kaupluse avamisest sai septembri lõpus aasta täis . Säästumarketi juht Maldar Mäesalu kinnitab , et asjaajamine Pärnu linnavalitsusega on olnud keerulisem kui teiste kohalike võimukandajatega . " Nõudmised linnavolikogu vastuvõetud teise hoone detailplaneeringule muutusid põhjendamatult ja pidevalt . " Talle meenub küll juhtum , kus ühe väikelinna kaupmehed pöördusid kohaliku omavalitsuse poole kirjaliku palvega , et mitte lasta Säästumarketil tulla . " Oleme väikeste tegijate suurim hirm . " Kelder toob välja esimese põhjuse , miks Säästumarketi detailplaneeringu arutelu venis kavatsetust pikemaks : " Vaja on säilitada nii palju kui võimalik Ülejõe Noorteväljaku pargi haljastust . " Teiseks polnud liikluskorraldus hästi lahendatud ja kaupluse hoone juurde kavandatud kolmkümmend parkimiskohta jääb ilmselgelt väheseks . Linnapea laotab lauale laiali vastava detailplaneeringu . Ebakindla käega , kuid enesekindla näoga mängib ta kaardil läbi variandi , kuidas planeering võiks lahendatud olla . " Säästumarketi tuleku vastu ei ole mul midagi , aga poisid peavad oma asjad enne korda saama , " võtab linnapea probleemi kokku . " Iga ametniku mõttesähvatuse peale ei tohi linnavolikogu heakskiidetud detailplaneeringut muuta , " peab Linnavara komisjoni liige Ain Pajo linnavalitsuse käitumist Säästumarketi suhtes ebaseaduslikuks . Linnavolikogu opositsiooni liikmed Rain Rung ja Veljo Vetik on kindlad , et linnapea ei suhtu ükskõikselt Härma Kaubahoovi käekäiku . " No mis seal rääkida . Säästumarket tuleb Härma Kaubahoovi mängumaale ja viimasel ei ole kõige paremad ajad , " arvab Rain Rung . Kui kaubahoovi toidupoe rentnikul ei lähe hästi , kolib ta minema . See mõjutab otseselt Härma Kaubahoovi käekäiku . " Ja Kelderis on rohkem ärimeest kui poliitikut . " Härma Kaubahoovi senised peamised konkurendid , keda on kokku kolm , jäävad kõik teisele poole Pärnu jõge . Säästumarketi hoone tuleb kaubahooviga ühte kanti , aga poolteist kilomeetrit kesklinna poole , Tallinna maantee ja Jannseni tänava ristmiku lähedale . Eestlased käivad Lätis klienti püüdmas , aga Hansapank peahoonega Riias ei kiirusta . Paavo Kangur <email> Riia on Baltikumi keskel . Vilniusest on siia kolm tundi ja Tallinnast kolm tundi ja <arv> minutit sõitu . Paljud rahvusvahelised üritused koonduvad paratamatult Riiga . " Kui tahame olla tegijad , siis peame Riia arengutel silma peal hoidma , " ütleb EMT peadirektor Peep Aaviksoo . Tema ja Hansapanga peadirektor Indrek Neivelt ei ole ainukesed Riia fännid Eesti ärimeeste hulgas . Läti unistus Tegelikult tahtis Gundars Vectirans ( <arv> ) Ameerikas arstiks õppida , aga sattus hoopis Tartu Ülikooli spordimeditsiini erialale . Ameerikas õppimiseks ei olnud raha , nii läks ta Soome tööle ja tagasi tuli alles pärast augustiputshi . " Ilma seiklusteta on elu igav . " Igav asemel kasutab ta sõna boring - 'tüütav' soome aktsendiga inglise keeles . Ta töötas Soomes miljonäri kojamehena , ostis teenistuse eest vana Fiat <arv>. Kümmekond aastat hiljem on ta Riia suurimaid autoärimehi , kes omab kahasse eestlastega vastavatud <arv> miljoni kroonist Toyota autokeskust jõeäärsel Krasta iela'l . Autokeskuste tänaval Krastal liigub pool Läti rahast . Siin ostetakse iga teine Läti auto . Siin on riialaste lemmikrestoran Lido ja kaubamaja Mols . Tartus õppis Gundars Vectirans oma esimese eestikeelse väljendi : " Oodake , naine , kuhu lähete ? " Neli aastat möödus Tartus , kuid ülikool jäi lõpetamata . Perekond tahtis oma osa ning leib teenimist . Liiga palju spordimeedikuid Riia ei vajanud . Gundars ostis siin , müüs seal ning nii see kapital tuli , kuid armastus spordi vastu jäi . " Olen adrenaliininarkomaan " - veesuusatamine , mäesuusatamine , jäähoki , maastikujalgratas kuuluvad tema igapäevase elu juurde . Ta on Võnnu , läti nimega Cesise poiss . Täna elab ta Adazis - jalgrattaga tuleb sealt Riiga ühe tunniga ära . Luksusautode mood Gundars Vectirans on Riia ärikliimaga harjunud . " Kui sa oled kohalik mees , siis sul ei ole probleeme . Riias äri tegemiseks on kasulik osata läti keelt . Lihtsalt kui omanikud või juhid ei oska keelt , siis ühel hetkel võib tekkida usalduskriis või otsustamine võib hakata venima . " Raha linnas liigub . Ka riik saab raha teisel-kolmandal ringil kätte . Kes makse ei maksa , see ostab siiski teenuseid ja kaupu ning lõpuks jõuab raha ikka ka maksudena riigikassasse . Läti omapära on see , et seal ostetakse endiselt kõige enam luksusautosid Baltikumis . " Lätis müüakse rohkem uusi Lexuseid kui Tallinnas , Helsingis ja Vilniuses kokku , " kinnitab Vectirans . Kes ostab Lexuseid ? " Igasugused . " Ta kõnnib mööda uut Amservi hoolduskeskust . Siin on Lexuse klientide ooteruum , näitab ta . Kui klient tuleb õlivahetuseks , siis on tal mugavam tunnike siin oodata kui tormata tagasi tööpostile , ütleb Gundars Vectirans . Tema kabineti kõrval asub firma juhatuse esimehe Alar Metsoni tööruum . Gundars Vectiransi näost on näha , et viimased nädalad on olnud rasked . " Saab ka lihtsamalt . Hakka trammijuhiks või kojameheks , " ütleb ta . " Müüdud autode arv ei ütle palju . Ühe Landcruiseri müük toob sama palju sisse kui viie Yarise müük . Mul ei ole plaanis omanikke petta . See on pikaajaline äri , " kinnitab ta . Tema hangitud on ka <arv>,<arv> hektariline krunt . " Saime rendile ja nüüd üritame seda erastada , " ütleb Vectirans . Konkurendid ennustavad , et projekti tasuvusaeg jääb kümne ja enama aasta pikkuseks , kuid Amservi juhatuse esimees Raivo Kütt on optimistlik . Tiit Pekki juhtum Hansapankur Tiit Pekk tundis ühel päeval , et vajab uut väljakutset . Enne kui lahkud , räägi Indrek Neiveltiga , soovitasid kolleegid . Ja Neivelt küsis ühe küsimuse : " Kas Riiga tahad tööle minna ? " Pekk , poiss Ida-Virumaalt Vokalt , võttis pakkumise vastu . Hansapanga tõde on lihtne . Lätis on lihtsam uusi kliente püüda kui Eestis . Läti kasvutempod on kiiremad . Kui mõned aastad suhtusid lätlased Hansapanka kahtlusega , siis nüüd hoiavad seal oma raha lõunanaabrite liidrid . " Investeeringutega , millega Tallinnas saab teha kosmeetilisi parandusi , võib Lätis ja Leedus võita oluliselt kliente . Täna lisandub Lätis <arv>-<arv> klienti kuus . Eriti edukas oli pank septembris , kui võideti tudengite õppelaenu konkurss ja lisandus <arv> <arv> uut klienti , " ütleb Pekk . Rohkem kliente ei tähenda panganduses enam uusi kontoreid , vaid hoopis paremaid internetilahendusi . Hansapanga tähelend Riias algas <arv>ndate teisel poolel , kui osteti kohalik Saksa-Läti Pank , mille laenuosakonda juhtis Ingrida Bluma . Tollest ajast on palju vett merre voolanud ja Hansapangast on saanud Rootsi pank . Aga tänaseni on see daam Hansapanga eesotsas Lätis . " Tahame olla hea panganduse suunanäitajad Lätis , " kõneleb Ingrida Bluma . Oma peahoone on plaanist maha võetud . " Usume , et paari aasta pärast on Riias küllalt büroohooneid valida . " Ta jäi Indrek Neiveltile silma juba Stockholmi Ülikooli kursustelt . " Neivelt mõtleb inimestele , " sõnastab Bluma Neivelti fenomeni . Tõelist edulugu ootab Hansapank aga Leedust , kus pank saab aastavahetusel uue nime Hansa-LTB . " Selline nimi nagu Swedpank Lietuva lihtsalt ei müü , " arvab Pekk . Räägime temaga Riia kesklinnas , Reval Hotel Latvijas , mida juhib soomlane Heikki Vanhanen . Hotelli ukse ees seisab ikka mõni vägev sportauto . See hotell kuulub Tallinnast alguse saanud Reval Hotel Groupi , mis tänaseks kuulub suuremasse rahvusvahelisse võrgustikku nagu kõik eelnimetatud Eesti firmad . Hotellist viie minuti tee kaugusel on õllerestoran Andalusia Suns , kuhu kogunevad kolmapäeva õhtuti Riias tegutsevad Eesti ärimehed , müügimehed , saatkonna töötajad ja üliõpilased keerulise nimega asutusest Stockholmi Kõrgem Majanduskool Riias . Klubi president on Saku Metalsi peadirektor Hillard Taur . Tol õhtul , kui teen seal kannu õlut , on Arco Vara Läti projektijuht Indrek Porila Tallinnas , kuid neilgi on Riia kesklinnas korterelamu projekt kohe katuse alla saamas . Kruntide pärast käib Riias kõva heitlus . Hansapank on loobunud oma Riia peahoonest , sest ikka tahab keegi dollarit miljon-paar vahelt võtta . Ja nii suur nende Läti projekti kasum ka ei ole .  Rohkem kui <arv> inimest käis möödunud nädalavahetusel tuhmuva kitarritähe Francis Goya kontsertidel Tartus ja Tallinnas . Ligi <arv>kroonine piletihind ei sulgenud vananeva publiku rahakotisuud . Vaheajal läksid Goya <arv>kroonised plaadid " Pleased to meet you , Mr Valgre ! " nagu soojad saiad . Ikka kaks või kolm korraga . Jõuludeks mahe kingitus ! Pealegi maksab plaat poes <arv> krooni . Pärast pühapäevast esimest lisakontserti andis staar niiskel pilgul poolteist tundi autogramme . Rahvas sai kontserdisaalist välja vahetult enne seda , kui kella seitsmeks välja kuulutatud lisakontserdi inimesed saabuma hakkasid . Mis toimus ? Maailmas ärakäiatud artist leiab väikese riigi kultushelilooja . Ta ei pea vajalikuks isegi laulude sõnu lugeda . Võtab noodid , laseb sõbral seaded teha ja plaadistab ! Esimeseks looks paneb " Saarema valsi " , sest nii võib seda müüa ka Soomes . Eestimaalaste hämmastuseks algab aga kontsert tunnusmeloodiaga filmist " Titanic " . Esimese Valgre loo unustab virtuoos ära ja hakkab sissejuhatust tegema hoopis järgmisele palale . Aga kõik töötab . Õnnest täpilised eestlased jooksevad muusikale tormi ja on tänulikud , et Valgre jõuab nüüd maailma . Osaliselt on neil ka õigus . Pole raske ennustada , milline äriidee mõlgub Goya mõtetes . " Nice to meet you , Mr Pauls ! " Lätis , mõistagi . TIINA JOOSU Maitsetu ja hirmkalli sööklatoidu üle kurdavad nii panga- kui tehasetöötajad Anne Prommik <email> " Uzhas ! Kakije tsenõ ! " End teenistujateks nimetanud kaks Elcoteqis töötavat sõbrannat vangutavad pead . " Mida siis veel töölised peavad tegema ? Nende jaoks on ka neli krooni tatrapudru eest liiga palju . " <arv> Elcoteqi töötajat käivad lõunat söömas tehase sööklas , kus peaksid olema kõigile taskukohased hinnad ja tervislik toit . Sööjaid jätkub nii õhtul pärast kümmet kui ka kell neli hommikul . Vahetustega töö eeldab , et söögikoht on avatud ööpäev ringi . Tehasetööline eelistab kodust võileiba Heledaks võõbatud ruumi on diagonaalis paigutatud plastlauad ja -toolid . Sööjad räägivad , et toit on üldiselt hea . Ainult nädalavahetustel on valik vilets . " Me oleme püüdnud arvestada ostujõudu , " räägib toitlustusfirma Fazer Amica müügidirektor Mari Pelmas . Ka maitsed on erinevad - töötajaid on eri rahvustest . " Menüüs on alati liha , kala , linnuliha ja taimetoit , " selgitab peakokk-juhataja Maret Kalmaru . Puder maksab keskmiselt viis , supp kuni kümme krooni . Valges vormiriietuses istuvad ühise pika laua taga nii põhiliselt venelastest reatöölised kui ka soomlasest peadirektor Panu Kaila . Ainult töölistel on endale kodus võileib kaasa tehtud . Võtavad kotist purgid-karbid välja ja sööklast ostavad vaid teed . Ka <arv>kroonise päevaprae põlgavad liiga kalliks . Kõrgema ametikoha esindaja saab endale lubada a la carte valmistatud veise välisfileed ( <arv> kr ) . " No tühja kõhuga ei peaks küll keegi jääma , " arvab Elcoteqi teabekorraldaja Triin Olvet , kes just nautis risottot . " Väga maitsvad ja taskukohase hinnaga toidud on . Eriti hästi tulevad neil välja eksootilised road , " kiidab ta kööki . Elcoteqi töötaja keskmine palk on <arv> krooni kuus , aga selle eest endale iga päev praadi lubada ei saa . Hansapanga söökla meeldib kaalujälgijatele Palju kõrgemad pole hinnad ka Hansapanga lõunatamiskohas . Siseveebist saavad töötajad juba hommikul vaadata , mis on täna nende Liivalaia kontori viimasel korrusel asuva söögikoha menüüs . Merevaatega lõunatamiskohas on järjekord juba pool tundi enne lõuna algust . Prae saab siin kätte keskmiselt <arv> krooniga . Kuid see ei ole soodne hind ka pangatöötajate meelest . " Siin on liiga tervislikud toidud ! Soola ja muid maitseaineid vist üldse ei lisata . Kõik tuleb ise panna , " kaebavad koolituskonsultandid Tiina Truuväärt ja Mari Pervik . " Natuke võiks ikka maitset olla . " Samas on rahul kaalujälgijad ja muidu menüü suhtes nõudlikud inimesed - soola- ja rasvavaest toitu naljalt iga pubi või restorani menüüst ei leia . Aurutatud juurviljast ja rasvavabast piimast rääkimata . Suhtekorraldusspetsialist Kristiina Tamberg leiab , et eriti hea on endale roogi ise komplekteerida - valida saab lisandite vahel , igale maitsele . Populaarsed on hommikusöögid ja pudrud . Minu valitud toit - spageti bolognese ja piim - maksab <arv> krooni ja saab hea hinde . Maitseainetega koonerdatud pole . Ainult teenindus võiks sõbralikum olla . Magister Sirje Vaask Eesti Toitumisteaduste Seltsist ütleb , et lõunasöök olgu südamesõbralik . Pool taldrikut peaks olema täidetud köögiviljaga , välja arvatud kartul . Soovitatavalt võiks see olla keedetud või aurutatud . Neljandik taldrikust võiks olla makaronid , riis või kartul ja ülejäänud neljandik liha , soovitatavalt kala või linnuliha . Sinna juurde viil täisteraleiba õhukese võikihiga ja klaas <arv>,<arv> protsendilist piima , mitte rammusamat . Päris rasvavabast piimast aga on peaaegu võimatu omastada olulist D-vitamiini . Magustoiduks sobib kõige paremini puuvili . Soola võiks toidule natuke ikka panna . Aga kui lisada õiges koguses maitseaineid , siis polegi see nii tähtis , sest organismile vajaliku soola saame nagunii juustust , vorstist , leivast ja muudest valmistoitudest kätte . Heiti Kender <email> Ma mäletan , kui ma olin veel väike ja jooksin lehmadega heinamaal võidu . Koju tulles oli laual värske piim , pehme sai ja arvuti - koos flopiseadme ja järjestikliidesega . Kakskümmend aastat hiljem neidsamu asju näha pole üldse meeldiv . Kui protsessorid vahelduvad iga kuu nagu mood , siis ülejäänud arvutijupid on nagu muuseumisse tõstetud eksponaadid . Milline oleks popp arvuti ? Mina pakuks välja midagi sellist . Juhtmeta klaviatuur ja juhtmeta optiline hiir , eriti see uus Microsofti oma . Kes on paranoik ja kardab , et punanahad selja tagant ligi hiilivad ja eetrit pealt kuulavad , neile juhtmega klaviatuur ja juhtmega optiline hiir . Infrapuna . Mu telefon oskab seda , mu pihuarvuti oskab seda . Isegi mu telekal ja raadiol on infrapunaliides , rääkimata kaugjuhtimispuldist . Hea meelega laseks telefonil ja pihuarvutil suure arvutiga suhelda . Kui infrapuna jääb aeglaseks , siis tahaks kõikidele seadmetele <arv>.<arv> USBd . Sellega võib telefoninumbrid kas või videona üle kanda . Konkurent USB-le on Firewire , aga seda oskavad suuresti ainult Macid , nii et see ei loe . Kui mälu hind on naeruväärselt odav , siis miks arvutimüüjad ei soovita solid-state kõvakettaid , millel puuduvad liikuvad osad ja salvestamine toimub kiipidele ? Kiirust ei anna tavaliste kõvaketastega võrreldagi , kiibid on suurusjärkude võrra paremad . Ekraan peab olema samasugune nagu mu pihuarvutil - aktiivmaatriks-LCD . Teleka laua peale toppimise aeg on ümber , LCD on silmale parem ja ergonoomilisem . Heli peab olema vähemalt Dolby Surround ehk ruumiline . Enamik tänapäeva mänge seda toetab , miks siis mitte seda ka muus olukorras kuulata . Kuna meil on ruumiline heli , võib CD-ROMi surnuks lugeda - DVD-ROM on kindel valik . Arvuti graafikakaardil peab olema videoväljund , et seda toredust telerisse suunata . Paned arvuti mängima , telekas näitab pilti , tood köögist nosimist ja kino missugune . Ütlesingi välja - arvuti on kodus filmivaatamiseks . Kirjade kirjutamine ja tabelarvutus las jääda kontoriarvutisse . Töö on igav , pidu tuleb panna . Terrorirünnakud USAs ja äsjaalanud sõjategevus Afganistanis on oluliselt muutnud otsingumootoritele esitatavate päringute struktuuri . Sõna " seks " on minetanud oma positsiooni , hoopis rohkem tuntakse huvi Osama bin Ladeni ja Talebani vastu . <hyperlink> Kuigi Talebani-Afganistanis on internet keelatud , leidub veebis hulgaliselt Afganistani-teemalisi saite . Wired.com on kokku pannud väikese lingikogu . <hyperlink> , <arv>,<arv> , <arv>.html Saksamaal Paderborni ülikoolis õnnestus optilise kaabli kaudu andmeside <arv> kilomeetri kaugusele kiirusega <arv> gigabitti sekundis ehk kaks korda senisest kiiremini . ont.upb.de/publikationen/ecoc<arv>/ Laadige oma mängudesse Osama ! <hyperlink> Suzuki Liana pakub madala hinna juures huvitavaid lahendusi . Toomas Vabamäe <email> Suzuki on Eesti autoturul tuntud tegija . Mitte just esimese suurusjärgu müügihitt , aga oma koht on sellel margil kindlalt olemas . Ja mis siin salata - seni on Suzuki suutnud ahvatleda põhiliselt kõhnema rahakotiga ostjaid . Tema autod on olnud pisut alla keskmise - nii suuruse kui ka kvaliteedi poolest . Mitte et neil otse midagi viga oleks , aga kallimate liigikaaslastega võrreldes on paljudes punktides pisut-pisut järele antud . Vähemnõudlikke kundesid see häirinud pole . Mitte ainult Eestis , vaid ka mujal Ida-Euroopas , samuti Aasias ja Põhja-Ameerikas . Äärmiselt magusal Lääne-Euroopa autoturul on aga Suzuki seni pea tundmatu . Firma on kindlalt plaani võtnud ka seal läbi murda ning on asunud usinasti uusi mudeleid välja tooma . Mullu debüteerinud Ignis Eestisse ilmselt ei jõuagi , värskeim uudis - väiksemasse keskklassi kuuluv Liana - aga on juba müügil . Kaine arvestus ja range distsipliin Liana kontseptsioon järgib sõiduautoehituse moodsaimat trendi - tavalise kombikere ja mahtuniversaali kombinatsiooni . Peugeot <arv> ja eriti viieukseline Honda Civic on teised sama suuna parimad esindajad . Ja väline sarnasus Civicuga on lausa rabav - nagu oleks üks disainer " kogemata " kaks autot valmis joonistanud . Vast ainult Liana tagantvaate joontes on teatud isikupära märgatav . Suurt osa tagaluugist katab klaas , kuid aken ise on suhteliselt kitsuke . Ent kui aken on hästi tumedaks toonitud , jääb mulje , nagu koosneks kogu luuk klaasist . Ja sellist autot enda ees liikumas näha on üsna efektne vaatepilt . Ja nime pole värskeim Suzuki saanud mitte mõnelt kaunilt autoehituse muusalt . Tegemist on hoopis vastiku tehnokraatliku konstruktsiooniga - Liana on lühend sõnadest Life In A New Age ( elu uuel ajastul ) . Liana sisemuses püüab pilku juhist ettepoole jääv osa . Futuristlikus armatuurlauas puuduvad traditsioonilised mõõdikud . Seieriga spidomeetrit asendab suur numbriline näidik , tahhomeetrit helendav kaar . Lõpuks ometi on hüvasti öeldud ka ventilatsiooni-kütte kangidega juhtimisele ning neid asendavad tavapärased kolm pöördlülitit . Paljud lülitid ja muud pisividinad tulevad tuttavad ette Balenolt ning värske väljanägemisega just ei hiilga . Ka armatuurlaua ja uste polstrid on käe all vastikult kõvad ja külmad . Aga eks sellised asjad ole odavas autos vältimatud . Ent üks tähtis asi on autotegijatel küll täiesti meelest läinud . Otsi kui palju tahad , Liana küljest kella ei leia . Lihtsalt pole . Võibolla poleks eraldi kell tõepoolest armatuurlauda sobinud , kuid olemasoleva tabloo lisafunktsioonina oleks olnud vaid paari nupuvajutuse kaugusel . Õnneks laseb enamik autoostjaid oma sõidukisse ka raadio paigaldada ja õnneks suudab enamik moodsaid raadioid ka kellaaega näidata . Nelivedu turvalisuse teenistuses Kõrge kere väärtustel pole vast mõtet pikemalt peatuda , need on ammu teada - mugavam sisenemine-väljumine , rohkem siseruumi , parem väljavaade , enam võimalusi istmeid ümber paigutada . Liana öeldakse olevat omataoliste hulgas kõrgeim , järelikult peaks need väärtused olema temas ka eriti silmatorkavalt väljendunud . Praktikas näeb asi välja nii , et midagi erilist silma ei hakka . Kitsas seal tõepoolest pole ja autosse istuda on sama mugav kui diivanile . Aga kõrgelt on hea välja vaadata küll . Sest minu meelest ei taha paljud inimesed dzhiibigagi sõita mitte niivõrd suure kogu tekitatud kaitstuse tunde pärast . Pigem hoopiski sellepärast , et dzhiip on kõrge ja sealt näeb kaugele - ka üle eessõitvate autode . Lianal on veel üks meeldiv eripära . Nimelt saab teda tellida ka automaatkäigukastiga või neliveoga või mõlemaga korraga . Automaatkast pole selles suurusklassis väga haruldane , nelivedu aga küll . Ning nende kombinatsioon on vist lausa ainulaadne . Vedeliksiduriga nelivedu pole Liana puhul mõeldud mitte " rallimeeste moodi " kihutamiseks . Proovisin küll kruusateel enne kurvi autol külje ette ajada ja siis täisgaasiga kurvist välja kiirendada . Aga ei midagi - külje sain ette , kuid mootori võhmast uhkete poognate joonistamiseks ei piisanud . Vast ainult talvel libedaga tuleksid sellised trikid kõne alla . Liana nelivedu ongi mõeldud mitte kiiremaks liikumiseks , vaid sama kiiruse juures ohutumalt kulgemiseks . Ja seda oli asfaldilgi tunda , et järskudel pööretel allus neliveoline auto roolile veel selliseski olukorras , kus esiveoga liigikaaslane ammu kurvist välja oleks kandunud . Kaheksasilindrilise mootoriga BMW M<arv> on tänavu olnud võidusõidurajal konkurentidele püüdmatu . Seniehitatud eksemplarid olid mõeldud vaid tehasetiimile , uuest aastast läheb M<arv> GTR aga väikeseeriatootmisse , üks variant ka tänavasõiduk . Kaalu vähendamiseks kasutatakse laialt ülikergest süsiniklaminaadist detaile ning kogu mugavusvarustus on autost välja visatud . Tänavavariant kaalub võistlusautoga ühepalju ( <arv> kg ) , kuid müra- ja saastenormide tõttu öeldakse neljaliitrise mootori võimsuseks ringrajavariandist sajakonna hobujõu võrra vähem - " üle <arv> " . Fiati uus väiksema keskklassi auto Stilo jõuab lähinädalatel müügile kõigil Euroopa tähtsamatel turgudel . Kuid juba on välja imbunud üht-teist ka Fiati järgmise uudise kohta . Inglise AutoExpress avaldas pildi uue põlvkonna Seicentost . Seicento ( kuussada ) on Fiati valiku väikseim sõiduk ning hakkab konkureerima eelkõige Ford Ka , Volkswagen Lupo ja Seat Arosaga . Ühtlasi hakkab ta asendama ka Fiati vanimat mudelit Panda , mis on vooluliinil püsinud üle kahekümne aasta , kuid müüb endiselt hästi . Laupäeval peeti Tartus Eesti meistrivõistluste viimased kaks etappi autode ringrajasõidus . Kõige osavõturohkemas klassis Golf <arv> käis hooaja jooksul rajal <arv> võidusõitjat ning üheteistkümne etapi summas tuli meistriks Jaak Maaten . Vormelitel oli etappe kaheksa ning <arv> osalenu hulgast oli kindlalt parim Sten Pentus , kes lõpetas esimesena seitsmel võidusõidul . Kahes klassis loeti meistrivõistlused sõitjate vähesuse tõttu mittetoimunuks . Super <arv> sõitjatest kogus enim punkte Tanel Lepp , B<arv>s lõpetasid Paavo Rebane ja Aivis Ohtla võrdse punktisummaga . <hyperlink> Tiit Blaat ( <arv> ) on ainuke eesti fotograaf , kes on pildistanud kahe viimase sõja jälgi . Kaks aastat tagasi käis ta Belgradis , tänavu septembris New Yorgis . Piltniku leiba on Blaat maitsnud juba kümme aastat , neist viimased kaheksa ja pool Eesti Ekspressis . " Tööõhkkond on minu loomuse jaoks sobiv . Ja ära pole kah nagu aetud . " Lihtsa maapoisina töötanud ka traktoristi , auto- ja kraanajuhina . Koolipõlves käis isegi karjas . Jõudnud tsiba studeerida nii ajakirjandust kui näitejuhtimist . Eks praeguses töös kulu kõik eelnevalt omandatu ära . Pildistanud nii elavaid kui ka surnuid , nii liikuvaid kui ka liikumatuid objekte . Arvab , et " paremini tulevad välja ehk pildid ilusatest inimestest . " Fotograaf Tiit Blaat võrdleb oma muljeid sõjast haavatud Belgradist ja New Yorgist . Esimene üheksakümne üheksanda aasta juulis , teine selle aasta septembris . Niivõrd erinevad ja samas ühesuguse saatusega linnad . Uhke rahva ja ülbe poliitilise juhtkonnaga väikeriigi pealinn ja maailma võimsaima riigi üks suurimaid linnu . Mõlemad haavatud , mõlemad kaitsetud vägivalla ees . Häbistatud . Meenub Belgradi lendav reisilennuk - väike , kahe aknaga reaktiiv , siseseintel lahtised-lotendavad seinapaneelid , teliku väljalaskmisel tekkiv tohutu müra salongis ja reisijate , FC Flora jalgpallimeeskonna aplaus õnnestunud maandumise puhul . Ja närviline nädal New Yorgi lendu oodates . Justkui sõtta minnes . Abikaasa muretsemine ja tuttavate haletsus ainult kinnistamas totrat ettekujutust , et New Yorgi poole lendavad lennukid võivad maanduda ka mõnes kõrghoones ... Hirmutavad mõlemad . Kiirelt saab selgeks , et Belgradi tänavatel liikudes tuleb vaadata vaid otse , enda ette . Taluda pidevalt sadu tähelepanelikke pilke kuklal . Igasugune kõrgendatud tähelepanu purukspommitatud objektidele tähendamas kohest kokkupuudet kõikjal valvavate politseinike ja sõjaväelastega . Väikerahvaste alaväärsuskompleks - näha kõigis enda vaenlast - avaldub kõiges ka siin . Justkui väikesed koerad ründamas tavaliselt esimesena - hirmust suuremate ees . Ja maailmalinn New York . Esimest korda Ameerikas , ei oska esmapilgul inimesi vaadates millestki aimata , et vaevalt kümme päeva tagasi elasid paljud neist üle õudusi , mida siiani võis vaid kinoekraanidel näha . Ikka neoontuledes särav Manhattan ja autodest ummistunud tänavad . Kuid kui tänaval räppivad neegrid politseiauto huilgamise saatel laiali aetakse , tekib esimest korda nõutus - ons selles linnas lustimine keelatud või tuletatakse lihtsalt meelde , et pidutsemiseks pole põhjust ? Ja kui siis veel kärssavate ja haisvate WTC rusude kõrval näen pisaraid pühkivaid inimesi , tajun ehk esimest korda , kuivõrd kaitsetu on tegelikult inimene ka kõige turvalisemas ühiskonnas elades . Tarmo Vahter ( <arv> ) jälgis Estonia kontserdisaalis päev otsa presidendivalimisi . Pärast tulemuse selgumist ostis ta Ararati alkoholipoest kolm pudelit Törley vahuveini ja läks Rahvaliidu spontaansele peole . Ajakirjanikku huvitasid Arnold Rüütli võidu põhjused . Pärast Rahvaliidu ja valijameeste tausta uurimist jõudis ta üllatava järelduseni . " See võit oli täiesti loomulik , võibolla isegi ainuvõimalik . " Kuidas võita presidendivalimised , kui sinu parteil on riigikogus kõigest üksteist liiget ? Tarmo Vahter avastab , et Arnold Rüütli edu aluseks on EPA vilistlaste vendlus . Kaks päeva enne presidendivalimisi , <arv>. septembril , kohtusid Toompeal kaks endist kolleegi Lennart Meri kantseleist . Rain Rosimannus oli töötanud Kadriorus sisenõunikuna . Viis aastat tagasi juhtis ta Meri tagasivalimist . Nüüd vedas ta Reformierakonna kandidaadi Toomas Savi kampaaniat . Teda võttis vastu Tarmo Mänd , endine presidendi kantselei direktor . Praegune rahvaliidu Lääne-Eesti piirkonna juht pingutas Arnold Rüütli heaks . <arv> võitis Meri Rüütlit ülekaalukalt häältega <arv> : <arv>. Tänavu ei pidanud poliitikud ja ajakirjandus viimast enam tõsiseks tegijaks . Rosimannuse vaist ütles valimispäeva lähenedes siiski midagi muud . ISAMAALIIT LUGES PEETER Tulviste hääli omavalitsuste kaupa arvutis tehtud tabeliga . " Juba esimeses voorus peaks teda toetama vähemalt sadakond valijameest , " lubas peaminister Mart Laar . Kuna samas suurusjärgus olid ka teiste parteide lootused , oleks pidanud valimiskogu koosnema ligi <arv> liikmest . Tegelikult oli valijamehi <arv>. Parteid kas eksisid rängalt või luiskasid . Tõe selgitamiseks küsisid reformistid konkurentidelt , kelle häältega nad arvestavad . Isamaaliit ja Mõõdukad ei tahtnud oma kaarte avada . Ainsana nõustus sellega Arnold Rüütli tiim . Õhtusel kohtumisel osalesid veel Rahvaliidu esimees Villu Reiljan ja Reformierakonna aseesimees Meelis Atonen . Paberil näpuga järge ajades arutati koos läbi kõigi <arv> omavalitsuse valijamehed . Tulemus selgitas kõige suuremad bluffijad - Keskerakonna ja Isamaaliidu . Just viimane arvestas paljuski Rahvaliidu pooldajate toetusega . Edetabel ise oli valitsusele trööstitu . Arnold Rüütel <arv> Toomas Savi <arv>-<arv> Peeter Kreitzberg <arv> Peeter Tulviste <arv> Umbes viis häält jäi jagamata , kuid sel polnud tähtsust . Rosimannus ja Atonen lahkusid Toompealt murega . Valimisteni jäänud <arv> tunni jooksul polnud võimalik enam midagi ette võtta . Jäi lootus , et teises voorus ei kogu Rüütel võiduks vajalikku <arv> protsenti + üht häält . Järgmisel päeval vahetasid oravad ajakirjanduse tarbeks Rüütli ja Savi numbrid ära . Olukorras , kus kõik bluffisid , ei võinud teistele alla jääda . ENDINE üLEMNõUKOGU presiidiumi esimees ja kahekordne presidendikandidaat istus riigikogu tagumises pingis . Ta oli nagu ameerika korvpalliveteran Michael Jordan , kes ei pidanud ennast enam tõestama . Arnold Rüütel ei tahtnud veel kord platsile tulla . <arv> valimiste eel küsis Postimees , miks pole mees oma partei peaministrikandidaat . " Usun , et Rüütel on siiski oma elutöö juba teinud , " vastas Villu Reiljan tookord . Kuid eelmisest aastast ei andnud kunagine põllumajandustudeng oma rektorile enam asu . Rahvaliit vajas eelsoojendust <arv>. aasta kohalikeks valimisteks . Huvi äratamiseks tegi partei veebruaris juttu koguni neljast võimalikust presidendist . Akadeemik Jüri Engelbrechtilt polnud luba küsitud ja mees taandas ennast ehmunult . Järgnesid telestaar Enn Eesmaa ja riigikogulane Ants Käärma . Rüütli lõplik veenmine toimus juunis päev enne Rahvaliidu kongressi . Reiljan rääkis temaga poolteist tundi . Rüütel kõhkles endiselt . Partei maa-organisatsioonid olid juba tema taha asunud . Kongressil loobus ka viimane vastaskandidaat , lastekaitseliidu president Ene Tomberg . Rüütlile ei jäänud valikut . Suvel puhkas Rüütel koos naise ja lastelastega Saaremaa suvilas . Kui Reiljan sealt läbi astus , oli tal neljasilmavestlus Ingrid Rüütliga . Proual kipitas keelel üks küsimus : " Kas tasub jännata ? " TALLINNAST VAADATES ei paistnud Arnold Rüütli toetus eriti tugev . Riigikogus on kõigest <arv> rahvaliitlast . Kuid peale parlamendi kuulub valijameeste kogusse veel <arv> linnade ja valdade esindajat . Villu Reiljan tundis neist isiklikult umbes <arv>. Iga neljas oli tema partei liige . Eesti erakonnad tegutsevad tavaliselt suuremates linnades . Rahvaliitlased käivad koos ka väikeasulates . Enamasti on nad põllumajandusharidusega mehed , harva naised . Agronoomid , veterinaarid , metsnikud . Endised kolhoosiesimehed ja spetsialistid tegutsevad täna ettevõtjate ja tootjatena . Reiljan on kudunud nende vahel üleriikliku võrgu . Selle esimene test oli eelmisel aastal , kui Narva elektrijaamade erastamise vastu koguti üle <arv> <arv> allkirja . Riigikogu jahiseltsi pealikuna on Reiljan korduvalt võõrustanud Soome kolleege . Saunajuttudest on jäänud kõrva taha mitmeid tarkusi . Rahvaliit on alati platsis , kui maal avatakse uus koolimaja , haigla või staadion . Võimaluse korral astuvad ürituselt läbi ka Rüütel , Reiljan ja teised . Poliitik peab olema oma valijale kogu aeg nähtav . VILLU REILJANI PLAAN oli lihtne . Arnold Rüütel tuli seada üles natuke aega enne valimisi kõva toetusega . Erakonnal polnud rahaga kiita ja pikk kampaania ei tulnud kõne allagi . Kohe oma teeneid pakkunud PR-mees Rain Sillaste pidi ootama tööleasumisega sügiseni . Tema soovitus kandidaadi juuksed siledaks lõigata andis edule viimase lihvi . Augustis toimus Paide kultuurikeskuses Rüütli toetajate avalik esitlus . Nende nimekirja avaldas ainult Postimees ja sedagi poliitilise reklaamina . Pool lehekülge maksis <arv> <arv> krooni . Kultuuritegelaste nimede nappuse tõttu jäi sündmus tähelepanuta . Olulised olid hoopis kümnete omavalitsustegelaste allkirjad , mis kõnelesid koonduvast jõust . Augustis kogunes Reiljani Volkswagen Passati läbisõiduks <arv> kilomeetrit . " On suur vahe , kas valijamehe juurde läheb partei esimees või keegi teine , " selgitab Reiljan . Tema ise kogus Rüütli ülesseadmiseks antud <arv> allkirjast rohkem kui pooled . Ühe autogrammi võttis ta Lääne-Virumaal kombaini servalt . Puhkust Reiljanil sel suvel ei olnud . Ainult naisega sai mõned päevad Amsterdamis veedetud . Järjekordsele jahile Soome poliitikutega jäi minemata . VALITSUS SUHTLEB MAAL tavaliselt vallavanematega , kes jagavad raha ja juhivad kohalikku elu . Presidenti võis valida aga ainult volikogu esimees või liige . <arv>. aasta kohalikel valimistel võitsid kogu Eestis üldiste nimedega valimisliidud . Oma vald , Meie vald , Arenev vald , Ühtne vald , Tasakaal , Koostöö ja kodurahu . Võõrale ei reetnud nimed sisu . Tallinna parteilased ei osanud maal alati jutule saada . Kolmikliidu maakonnajuhid näitasid toetust tegelikust suuremana . Pealinlased uskusid algusest peale , et võistlus käib vaid Toomas Savi ja Peeter Tulviste vahel . Üksteise kottimise tuhinas läks Rahvaliit lihtsalt meelest . Kui Kanal <arv> " Presidenditurniiris " pidid kohtuma Savi ja Matti Päts , ilmus Mõõdukate e-maili listis umbes selline teade : Meie vastase vastane on meie liitlane . Toetaks täna õhtul Matti Pätsi ! ? Olari Koppel , Mõõdukate meediakoordinaator . Info lekkis poole tunniga ja solvatud tõstsid kära . Mõõdukate listi ilmus aga tervitus reeturile : " Hei , reformierakondlane ! " Igor Gräzin rääkis ühele isamaaliitlasele , et talle pakuti Moskvast müüa Tulviste toimikut . Hind <arv> <arv> dollarit . Peagi ilmus Kroonikas kõmulugu Gräzini eraelust . Ohver nägi selles Isamaaliidu tellitud kättemaksu . Üks valijamees praalis avalikult , et temaga võttis ühendust peaminister Mart Laar isiklikult . Tulviste toetamise eest pidi riik ehitama uue võimla . VILLU REILJAN ON rahvaliidu Lego konstruktor . Erinevatest tükkidest on ta ehitanud tõhusa masinavärgi . On hästi rikkad ja mõjukad mehed , kes ise esile ei tiku . Nagu Tartumaal Ühispanga nõukogu liige Mart Avarmaa ja Saaremaal Prits Liblik . Aktsioonimees on Toomas Paur . Endine vaese kolhoosi esimees , kelle sea- ja veiseäri ebaõnnestus . Mehel pole aimugi , kui suureks on kasvanud tema firma võlg maksuameti ees . Õige vastus : üle <arv> <arv> krooni . Paur on teeninud oma autoriteedi lakkamatult seletades . <arv> maksis liiter piima <arv> kroon ja <arv> senti . Paur hakkas piimamehi ühe mütsi alla koguma ja rohkem raha nõudma . Kombinaadid tõstsid hinda küll majanduslikel põhjustel , kuid Paur peab seda oma meeskonna teeneks . Ta räägib , et aasta peale moodustas hinnavahe tervelt <arv> miljonit krooni . Paur ja sõbrad armastavad meeleavaldusi . Ükskord lasid nad Lossi platsil riigikogu ja valitsuse ees kaks kiimas siga üksteist keppima . Presidendivalimiste ajal sõitis Paur vahel päevas <arv>-<arv> kilomeetrit , aga igale poole ikka ei jõudnud . Kaks abilist hoidsid silma peal nii valijameeste eelistustel kui konkurentide tegemistel . Alla-kolme-tunni juttu polnud valijamehega plaanis . " Vaata aknast välja ! Kündmata põlde näed ? Vaeseid inimesi näed ? Nad on otsinud endale riideid väljamaa rõivaabi hulgast ! " Abi oli ka paarist numbrist . Mart Laari valitsus tahab anda tuleval aastal maaelu toetuseks ainult <arv> miljonit krooni . Vaja oleks vähemalt <arv> miljonit ! Mõnele valijamehele tegi muret Rüütli vanus . " Sharon on sündinud samuti <arv> ja juhib viiemiljonilist juudi riiki . Aga Itaalia president on <arv>aastane . " Vahel küsiti Rüütli nelja aasta taguse südameoperatsiooni kohta . " Ta hakkas juba kümnendal päeval tööd tegema . Praegu peame koos plaani kuni poole ööni . Pärast sõidab ta üksi autoga Tallinna . " Rüütel ei oska ju inglise keelt ? " Küll tõlk tõlgib ! Eesti president räägib emakeeles ! " Selline kihutustöö käis kogu Eestis . <arv>. SEPTEMBRI HOMMIKUL istus Arnold Rüütel Kadrioru kodu ees rahvaliitlase Robert Villi autosse . Vaevalt <arv> kilomeetrit sõitnud uue Zhiguliga Estonia teatrile liginedes polnud presidendikandidaadi tuju just kiita . Ta oli lugenud värsket Eesti Päevalehte . Juhtkiri teatas : " Eestile tähendaks Rüütli valimine selgelt sammu mineviku suunas . " Vill rahustas , et ei maksa kõike südamesse võtta . Estonias levis kuulujutt , et Rüütli võidu korral tulemused tühistatakse . Valimiste esimene voor tekitas valitsusele õõva . Peeter Tulviste kaotas Toomas Savile ühe häälega . Veel jubedam oli tõde , et Isamaaliit ja Mõõdukad suutsid kahekesi tõmmata väljastpoolt riigikogu vaid mõnikümmend häält . Rüütel <arv> Savi <arv> Tulviste <arv> Kreitzberg <arv> " Läks , nagu tahtsime , " ütles Villu Reiljan vaheajal . Teises voorus sai Rüütel <arv> häält . Kas need olid Kreitzbergi vanad hääled ? Reiljanil on oma teooria . " Võitja tõmbab kõiki ! Kümmekond isamaalast andis lõpuks hääle Rüütlile . Samuti paljud maameestest reformierakondlased , kes nägid , et Savi ei võida . Nad tahtsid , et Eesti saaks presidendi . " Tänukõne oli võitjal juba hommikul mapis . Eelmisel õhtul oli ta istunud pärast " Kahvli " saadet ETV hallis ja vaadanud telerist valimisstuudiot . Siis tunduski PR-mehele Rain Sillastele esimest korda päris kindlalt , mis homme juhtub . Ta tegi ettepaneku valmistada ette uue presidendi esimene tervituskõne . Viimaks Rüütel nõustus : " Igaks juhuks , noh hästi . " VõIT OLI ARNOLD RüüTLI valijameeste jaoks shokk . Nad tammusid Estonia teatri ees jalalt jalale ja pajatasid elamusi . Alles poole tunni pärast otsustati minna partei büroosse Võhu veini ja Sovetskoje Shampanskojet jooma . Staazhikas pulmavana ja täiskarsklane Toomas Paur oli tol õhtul väga rõõmus . <arv>. aastal kandideeris mees Vaino Väljase valimisnimekirjas Õiglus . <arv>-<arv> kuulus Reformierakonda . Nüüd jõudis ta võitjate hulka . " Valijameestega rääkimine oli nagu naisterahvale külgelöömine . Naine peab võtma ise püksid maha , sest talle meeldib . Aga mitte nii , et ma olen Tallinnast ja mul on sind kohe vaja . " Arnold Rüütli kandidatuuri seadsid üles <arv> valijameest . Ekspress selgitas välja , et enamik neist on õppinud põllumajandust . President Rüütliga algab poliitikas EPA ( <arv> toetajat ) ja agronoomide ( <arv> toetajat ) ajastu . Viimase kümne aasta Eesti elus on sellist karjääri teinud ainult üks kolmainsus : peaminister Mart Laar , Eesti Üliõpilaste Selts ja ajaloolased . Harjumaa Raasiku vald Toivo Veenre ( <arv> ) EPA agronoom Saue vald Indrek Tiidemann ( <arv> ) TPI ehitusinsener Ida-Virumaa Alajõe vald Sergei Asmus ( <arv> ) Omski PT agronoom Kiviõli linn Mati Pallasma ( <arv> ) TPI tahkete kütuste insener Kohtla vald Etti Kagarov ( <arv> ) Väimela NST veterinaarvelsker Lohusuu vald Tarmo Tomson ( <arv> ) Kaarepere ST metsatehnik Tudulinna vald Urve Erikson ( <arv> ) EPA metsainsener Jõgevamaa Jõgeva linn Vello Mäesepp ( <arv> ) TPedI kehalise kasvatuse õpetaja Pajusi vald Lembit Paal ( <arv> ) EPA agronoom Pala vald Riivo Kool ( <arv> ) Pöögelmanni-nim KK , autojuht , traktorist-mehaanik Palamuse vald Ülo Lumiste ( <arv> ) Tihemetsa ST tehnik-mehaanik Puurmani vald Peeter Kallasmaa ( <arv> ) EPA insener-mehaanik Põltsamaa vald Jaan Aiaots ( <arv> ) EPA agronoom Kasepää vald Aivar Anijago ( <arv> ) Põhiharidus autojuht Saare vald Raivo Reimets ( <arv> ) TPedI füüsikaõpetaja Torma vald Ants Soodla ( <arv> ) EPA insener-mehaanik Järvamaa Ambla vald Lembit Savila ( <arv> ) Gagarini nim NST tehnik-elektromehaanik Järva-Jaani vald Margit Selge ( <arv> ) Vinni ST raamatupidaja Koigi vald Valdis Rikkinen ( <arv> ) Jäneda ST agronoom Roosna-Alliku vald Vello Valdaru ( <arv> ) Vaeküla PMT tehnik-mehaanik Türi vald Ilmar Kont ( <arv> ) EPA agronoom Läänemaa Hanila vald Kalju Hallik ( <arv> ) TPI ehitusinsener Oru vald Hugo Peterson ( <arv> ) Leningradi KP sotsioloogia Risti vald Heikki Salm ( <arv> ) Kehtna NST tehnik-hüdrotehnik Lääne-Virumaa Avanduse vald Jaan Kiisk ( <arv> ) EPA agronoom Rakke vald Andrus Blok ( <arv> ) <arv>. TK autoremondilukksepp Tamsalu vald Marmelt Riibe ( <arv> ) Palamuse MT , metsatehnik Viru-Nigula vald Arvo Vutt ( <arv> ) EPA agronoom Põlvamaa Värska vald Endel Kapten ( <arv> ) Värska keskkool , tööline Pärnumaa Are vald Karel Tölp ( <arv> ) EPMÜ agronoomiatudeng Koonga vald Riho Erismaa ( <arv> ) EPA hüdrotehnika insener Lavassaare vald Ülle Varik ( <arv> ) TPedI vene keele ja kirjanduse õpetaja Sauga vald Uno Annus ( <arv> ) EPA insener-mehaanik Surju vald Hannes Isand ( <arv> ) Olustvere ST agronoom Tali vald Peep Kaljuste ( <arv> ) EPA ökonomist Raplamaa Kaiu vald Lembit Arro ( <arv> ) EPA agronoom Kohila vald Priidu Rõõmus ( <arv> ) Arkna LK veterinaarvelsker Loodna vald Margus Jehe ( <arv> ) TPI mehaanikainsener Vigala vald Jaan Kuusik ( <arv> ) Vana-Vigala KK traktorist-masinist Saaremaa Kaarma vald Urmas Lehtsalu ( <arv> ) EPA veterinaar Kärla vald Ülo Kannisto ( <arv> ) EPA mehaanikainsener Leisi vald Marika Pulk ( <arv> ) EPA ettevõtlus ja ökonoomika Mustjala vald Henno Alt ( <arv> ) Olustvere ST agronoom Orissaare vald Kalmet Ligi ( <arv> ) PMT loomakasvatus ja mehhaniseerimine Pihtla vald Tõnu Post ( <arv> ) EPA veterinaar Pöide vald Marvi Käärid ( <arv> ) Kuressaare gümnaasium Torgu vald Anne Rand ( <arv> ) Tartu <arv>. keskkool , õpib TPÜs eesti keelt ja kirjandust Tartumaa Alatskivi vald Helmi Kukk ( <arv> ) Tartu õpetajate instituut , matemaatika ja füüsika õpetaja Haaslava vald Avo Samarüütel ( <arv> ) EPA põllumajanduse mehhaniseerimine Kambja vald Heiki Kortspärn ( <arv> ) TÜ kehalise kasvatuse õpetaja Konguta vald Agu Kasetalu ( <arv> ) EPA agronoom Laeva vald Jaan Sõrra ( <arv> ) Tartu <arv>. õhtukeskkool , talupidaja Meeksi vald Margus Narusing ( <arv> ) Räpina keskkool Mäksa vald Peeter Kollist ( <arv> ) EPA põllumajanduse elektrifitseerimine Peipsiääre vald Jevgenia Pagareva ( <arv> ) Tartu sanatoorne keskkool , sidejaoskonna juhataja Tartu vald Harald Raukas ( <arv> ) Tihemetsa PMT , põllumajanduse mehhaniseerimine Tähtvere vald Aavo Mölder ( <arv> ) EPA zootehnika , kandidaat loomade aretuse alal Võnnu vald Elmar Haba ( <arv> ) EPA agronoom Ülenurme vald Aavo Lang ( <arv> ) EPA mehhaniseerimine Valgamaa Karula vald Eduard Õunapuu ( <arv> ) Tihemetsa ST tehnik-mehaanik Taheva vald Tõnu Prangli ( <arv> ) EPA agronoom Tõlliste vald Ants Kukk ( <arv> ) Antsla PT põllumajandus Viljandimaa Abja vald Villu Võsa ( <arv> ) EPA agronoom Halliste vald Rein Tarkus ( <arv> ) EPA agronoom Kõo vald Olev Nael ( <arv> ) Gagarini-nim NST tehnik-elektromehaanik Vastemõisa vald Heino Poska ( <arv> ) Õpetaja Võrumaa Haanja vald Rein Peedumäe ( <arv> ) EPA ökonomist Lasva vald Arno Sild ( <arv> ) TRÜ põllumajandusjurist Riigikogu liikmed Järva ja Viljandi valimisringkond Ants Käärma ( <arv> ) EPA agronoom Pärnu valimisringkond Jaanus Männik ( <arv> ) EPA agronoom-ökonomist Jõgeva ja Tartu valimisringkond Jaan Pöör ( <arv> ) TPI elektriinsener , Alatskivi sovhoosi peaenergeetik Võru , Valga ja Põlva valimisringkond Janno Reiljan ( <arv> ) TRÜ majandus , Villu Reiljani vanem vend Jõgeva ja Tartu valimisringkond Villu Reiljan ( <arv> ) EPA metsamajanduse insener Harju ja Rapla valimisringkond Arvo Sirendi ( <arv> ) EPA agronoom Harju ja Rapla valimisringkond Tiit Tammsaar ( <arv> ) EPA insener Jõgeva ja Tartu valimisringkond Mai Treial ( <arv> ) TRÜ jurist , Jõgeva maavalitsuse maasekretär Võru , Valga ja Põlva valimisringkond Elmar-Johannes Truu ( <arv> ) TPedI kehalise kasvatuse õpetaja Pärnu valimisringkond Andres Varik ( <arv> ) EPA agronoom Kuidas presidendi tütrest Tuule Merist ( <arv> ) üheksa aasta jooksul ainult üks lugu ajalehte jõudis , kirjutab Madis Jürgen . Mida ütles Chelsea Clinton , Ameerika presidendi tütar , kui medõde tahtis talle aspiriini anda ja oli vaja vanemate luba ? Chelsea käskis helistada isale , sest emal on liiga palju tööd . Mille kinkisid Bill ja Hillary tütrele kooli lõpetamise puhul ? Volkswagen Kupla . Kuidas nägi välja Chelsea ühiselamutuba ? Seal olid kuulikindlad aknad ja allkorrusel passis kolm tüüpi turvateenistusest . Kõigest saab ameeriklane presidendi lapse kohta lehest lugeda . Ameeriklane on harjunud , et ta sellest lehest loeb . Mida teavad eestlased Tuule Merist ? Et Tuule on olnud suurema osa oma elust presidendi tütar . Rohkem suurt ei midagi . Epp Alatalu , presidendi pressinõunik , on andnud Helle Merile lubaduse , et ei mingeid ajakirjanikke ! - ja sa võid pea peal seista , aga Tuule kohta midagi küsida ei saa . Mälestus , mida Indrek Treufeldt , presidendi pressinõunik <arv>-<arv> , meenutada suudab , on mikroskoopiline - et Lennart Meril oli tütre pilt töölaual ja et tütar on samasugune väänkael nagu ema Helle . Enn Eesmaa , presidendi pressinõunik enne Treufeldti , ütleb , et nägi Tuulet oma Kadriorus töötamise poolteise aasta jooksul kümmekond korda . Ando Noormets , Kadrioru pressimees <arv>. aastast , ei lisa muud , kui et Tuule jäi talle mõistatuseks . Nii tagasihoidlik , nii vaikne ! AINUKESE LEHELOO JAOKS ( EPL <arv>. sept <arv> ) , mis on Tuulega tehtud , ei saanud autor Piret Tali Tuulelt ise ühtegi küsimust küsida . Tehti selline kaup , et intervjuu Tuulega lindistab protokolliülem Piret Saluri ( äärmiselt sharmantne daam , kes on tööasjades kõigutamatu ) . Põhjuseks toodi , et võõraste inimestega on Tuule häbelik . Tali saatis Salurile küsimused . Pärast mõtlikku nädalavahetust saadeti vastu korralik kroomlint intervjuuga . Kassetile oli tumeda tindiga kunstipäraselt peale kirjutatud Tuule Meri ja kuupäev ja koht . Intervjuust sai lehelugeja teada , et Tuule tahaks olla tavaline tüdruk ja et üle kõige unistab ta sellest , et saaks pärast tunde sõbrannadega linna mööda jalutada . Et ta on suvel Paslepas kõvasti ujunud ja jalgrattaga sõitnud ja raamatuid lugenud ( soomekeelseid " Taskukirja " sarjast ja Kalevipoega ja muinaskreeka muistendeid ) . Ja mis eriti sümpaatne - et Tuule unistab kaugetest maadest ja vanadest põnevatest majadest , nagu näiteks Haapsalu piiskopilinnus oma endises hiilguses . Kui Piret Tali oleks laisk inimene , oleks ta võinud loo ka Tuulet nägemata valmis kirjutada . Aga Tali tahtis Tuulet ise oma silmaga näha ja läks fotograaf Rauno Volmariga pildistamisele kaasa . Tuule tundus oma vanuse kohta pikka kasvu ja varsalikult kohmakas . Muidugi - ta oli tollal kümme aastat vana . Piret Saluri rääkis Talile ( ise vaatas Tuulele otsa ) , et Tuule on meil nii tõsine ja tark tüdruk ja et ta on nii oma isa nägu . Talile tundus kummaline , et kena shokolaadikarva silmade ja tumedate juustega tüdruk võiks olla hallipäise presidendi nägu . ( Aga selle võib Talile andeks anda , sest ta on noor inimene ja ei ole Lennartit lapsena näinud . ) Talile jäid eriti meelde Tuule hästi kõnekad silmad . Siis kalpsas Tuule ringi nagu noor sälg ( Tali ütleb , et Tuule kalpsas üle roosipeenarde , aga selles ma kahtlen ) ja et Tuule oli ise sellise näoga , et nägid , mis ma nüüd tegin ! Saluri teatas seepeale moraliseerivalt ( ikka Tuulet silmitsedes ) , et Tuule on meil tasane ja tõsine laps . Piret Talile meenus otsekohe raamat lapskuningas Maciusest , kes oma lossiaias üksinda pidi mängima ja sõpradega ringi tõmmata ei saanud . Ja fotograaf Volmar oigas vaikselt enda ette , et vaene laps ikka küll ! Tali mälestustes oli õhkkond selline , et emotsionaalset fotot siit saada oli võimatu . Aga tegelikult sai pilt , kus Tuule on tõmmanud suu kriipsuks ja vaatab kelmikalt üles ( vt kõrvallehekülg ) , igatpidi jumekas . Volmar laskis pildistamise ajal Tuulel basseiniserva pidi edasi-tagasi käia ja korra palus istuda . Tuule käis natuke edasi-tagasi ( hästi sirgelt ) ja vahepeal istus ja vahepeal vaatas üles , aga ei öelnud ühtegi sõna . Siis läks Tuule lossi tagasi ( ma kujutan ette , et ta võis seda teha jälle hästi sirgelt ) ja proua Saluri läks ka . Tali istus toimetuses arvuti taha , lihvis veel veidi sõnastust ja nautis Tuule ilusat vastust , kus ta tahtis , et Eesti võiks saada tagasi põlised Pihkva-tagused maad . Ja et sõda Tshetsheenias lõpeks . Tõepärasuse huvides lisas Tali juurde , et lossiaias vuliseb vesi ja õitsevad roosid ja et Kadriorus võetakse parajasti vastu Poola kaitseministrit kogu sinna juurde käiva pidulikkuse ja säraga . Foto ise ja vist ka negatiiv on Volmaril tänaseks kadunud ( Eesti Päevalehel pole õiget arhiivi ) . Samast seeriast on Volmaril alles kaks pilti . Üks neist ei läinud lehte sellepärast , et seal on esilpaanil Tuule katkikukutud põlved ( Tuulele meeldis mööda parki rulaga ringi lasta ) . Teine oleks täitsa võinud minna - Tuulel on nii kaval nägu , nagu oleks ta kellelegi äsja konna portfelli sokutanud . Kuku raadio käis EPL uuest lehenumbrist saadet tegemas . Keegi siis lükkas Tali koos esiküljelooga letti . Tali rääkis ausalt kuidas oli ja Harri Tiido , kes tegi saadet , pidi üllatusest mikrofoni alla neelama . Talil endal jäi ülestunnistusest ebameeldiv tunne - nagu oleks riigisaladuse paljastanud või muud seesugust . KUI KEEGI ON TAHTNUD HILJEM Tali saavutust järele teha , pole see tal õnnestunud . " Epp , võibolla uuriksid siiski , kas ei saaks Tuule käest ... " " Oleme Hellega kokku leppinud , et ei räägi ! " Epp Alatalu saadab Kadriorust tervitusi , aga jääb endale kindlaks . Pakun Tuule kooliõele , et las teeb ise Tuulega intervjuu . Kooliõde , Tuule hea sõbranna , valmistab küsimused ette . Et mis teeb presidendi tütre elu keeruliseks ja mis huvitavaks . Mida Tuule maailma asjadest arvab , kus on käinud , mis on teinud . Kelleks saada tahab . Tuule ütleb intervjuust ära . Celseat on avalikkuse vastu püütud kaista tüdrukut karastades . Chelsea oli kuueaastane , kui isa-ema mängisid tütrega kodus rollimänge . Isa mängis tütart ja tütar mängis isa jne. Isa roll oli Chelsea meelest kõige vastikum , sest see tähendas õelat kriitikat ja Chelsea nuttis algul kibedalt , kui ta pidi olema isa . Kui Bill kandideeris presidendiks , hoiatas Hillary tütart , et nüüd rünnatakse neid kõiki - " mind , sind , sinu kassi ja su kuldkala " . Helle Meri on tütre privaatsust kaitstes suurusjärgu võrra otsutavam olnud - ei mingit ajakirjandust . See on ainult kiitmist väärt , ütleb iga lapsevanem . Küsige kellelt tahes . Eesti Ekspressi toimetaja Jaanus Kulli ( <arv> ) võeti Vene kroonusse <arv>. aasta sügisel . " Ema shlikerdas mind Valgevenesse , muidu oleksin sõitnud rõõmsalt Kaug-Itta , " meenutab Kulli . Ka Valgevene oli päris põrgu . " Vähemasti alguses . Kolmandal päeval pandi kirstu kandma . Noor autojuht oli end surnuks sõitnud . See kogemus oli kümme korda hullem varem kuuldud õuduslugudest sõjaväes . " Ometi ei ole Kulli nõus nendega , kes ülbelt kinnitavad : kaks aastat Nõukogude armeed võib rahumeeli elust maha kriipsutada . Seda enam , kui need teadjamehed pole ise kunagi kirsasaapaid jalga tõmmanud . " Muidugi , mida tolku oli igapäevasest rivistusest , peldikute või pannalde nühkimisest , " tunnistab ka Kulli . Ent kinnitab samas , et kaks aastat sundteenistust ei olnud ainult surnud aeg . " Vene kroonu õpetas tohutult palju : iseenda eest seisma , kui vaja , valetama , kui vaja , varastama . Sain seal täiskasvanuks . " Sõjaväes sai ta selgeks vene keele , hakkas lugema vene kirjandust ja leidis mõttekaaslasi , kellega on tänini kirjavahetuses . " Meil kujunes välja oma sõpruskond , olin selles ainuke eestlane . " Nüüd kohtus ajakirjanik Jaanus Kulli ühe teise sõjaväes sündinud sõpruskonnaga . Kord aastas tulevad nad kokku , võtavad napsu ja neil on lihtsalt hea olla . Neile on seda vaja ja seda vajadust ei mõista need , kes pole pidanud kunagi öösel kasarmust häire peale välja tormama ja unise peaga mõistatama , kas see on õppus või elu . Kord teenisid Nõukogude armees kolm eestlast , kaks venelast , üks moldaavlane . Nüüd said nad Jaanus Kulli kutsel uuesti kokku . Aleksandr Okunev - siin . Sergei Lopationok - siin . Ülo Peil - siin . Veiko Kasemägi - siin . Anatol Movileanu - siin . Jüri Proosa - siin . Lasnamäe noorsõdurite kogunemispunktis on varahommikune rivistus . On <arv>. aasta <arv>. november . Kell on kuus . Väljas on pime ja vastik . Sajab lörtsi ning tuiskab . Aleksandr on lõpetanud Leningradis teatrikooli , Anatol ja Ülo Tallinnas kunstiinstituudi , Veiko ja Jüri tehnikaülikooli , Sergei pedagoogilise instituudi Peterburis . Vaevalt on kõrgkooli uks neil selja taga sulgunud , kui ees avaneb üks teine uks . Millele ei tule koputada . Uksele on kirjutatud Nõukogude armee . Vene kroonu vajab sõdureid , kes oskaksid ka midagi enamat kui vaid lugeda ja vaevaliselt kirjutada . Vene kroonu vajab peaga poisse . Siin nad nüüd seisavad , kõik üle kahekümne , ja mitu aastat nooremad seersandid vaatavad neile ülbete pilkudega ülevalt alla . Kunagi varem pole nad kohtunud . Nõukogude armee viib neid kokku . Ja kokku nad jäävadki . Vähemasti paari aasta tagant käivad üksteisel külas . Sõjaväes võimendub kõik . Eriti esimesed kuus kuud , kui oled noorsõdur . Ülepaisutatud tunded ja nii kerge haavatavus . Järsku näikse kõik olevat kokku kukkunud . Piir endise , tsiviil- ja sõjaväeelu vahel on sedavõrd terav , et seda endist polegi justkui olemas , ka sõjaväelinnaku aia taga mitte . Tundub , et on ainult üks aia sisse jääv maailm . Peaaegu afektiseisundis haarad kinni kõigest , mis või kes sind pinnal aitab püsida . Ennekõike on need sõjaväekaaslased , kellest paljudest saavad teenistuse jooksul sõbrad ja mõnest ehk isegi parim sõber . Sõjaväes sündinud sõprusest kirjutades võib kergesti libastuda . Kellele näib see paljas jamps , kellele mõttetu nostalgitsemine . VEEL SAMAL õHTUL TOPITAKE NAD bussi ja edasi rongi peale . Kuhu sõit läheb , ei tea keegi . Sõjasaladus . Aga juba päeva pärast on nad käinud täisaunas , saanud lahti oma juustest ja selga mundri . Järgmised kuus kuud tuleb neil veeta väikeses külakeses nimega Võsokoje . Ei , see pole veel maailma lõpp . Leningradi on sealt vaid <arv> kilomeetrit . Nüüd ei ole Sergei enam õpetaja , Ülo ja Anatol kunstnikud , Jüri ja Veiko insenerid , Aleksandr näitleja . Nad on kõrgharidusega reamehed , kellest kuue kuu pärast peavad saama seersandid . Nad ei tea veel , et pärast utshebkat lähevad nad kõik eri väeosadesse laiali , et siis pooleteise aasta pärast mingi kauge ja kõrge ülemuse arusaamatul tahtel ( see ei saa olla juhus ) taas ühes väeosas kokku saada . Veel poolteist kuud ühist kasarmuelu . Juba ohvitseride kursustel . Nüüd , viisteist aastat hiljem , tulevad nad kokku vabatahtlikult . Seekord Tallinnas . Eesti Ekspressi palvel valitakse kokkusaamispaigaks militaarpubi SOF - Soldier of Fortune . Millal avatakse Tallinnas pubi Reamees Vassili või Koidikud On Siin Vaiksed , mõtlen . Oleks hoopis põnevam . Ja soojem tunne sisse astuda . Palju on neid Eesti poisse , kes palgasõdurina välismaal teeninud ? Vene kroonus iga teine minuvanune . Ja sellises Nõukogude armee stiili kohas peaksid kindlasti olema saalid pealkirjadega Leninskaja komnata või posudamoika . SOFis on vaid üks kuulipilduja keset saali . On see nüüd ameeriklaste või venelaste oma , unustan vaadata . Nemad ka ei vaata . NõUKOGUDE ARMEE VAJAS kõrgharidusega poisse . Ega küsinud , oled sa filoloog , kunstnik või näitleja . Kõrgharidusega - tähendab , pead oskama ka keemiat ja füüsikat , olid ohvitserid kindlad . Ning karjusid : kes teile idiootidele kõrgema hariduse andis , kui te ei saa mõhkugi füüsikast aru . Ega nad seda tõesti eriti taibanud ja nii saadeti neid alatihti hoopis puid lõhkuma või sealauta . Poisid olid sattunud utshebkasse , kus õpetati välja spetsialiste Strela-nimeliste rakettide peale . Viimaste siseelu nõudis füüsikat ja keemiat ja nende prototüüp oli jänkide Stinger . Strela oli tollal Vene armee ime . Ja suur sõjasaladus . " Ainult kõrgema haridusega inimesi lasti neile rakettidele ligi , üks lask maksis <arv> <arv> rubla , meeletu raha , " teab Sergei . " See oli ühekordne relv . Nagu näiteks ühekordne preservatiiv , " lisab ta . " Ülemused arvasid , et nende peale saab usaldada vaid kõrgema haridusega inimesi . " Hommikust õhtuni istusid poisid , kui neid just polnud sealauta saadetud , vihikute taga ja kritseldasid sinna neile peaaegu et arusaamatus keeles veel arusaamatumaid tehteid ja võrrandeid . Mõned korrad on nad seda imerelva ka oma silmaga näinud . Kuidas sellest pauku tehakse , nägid vaid korra . Ühelgi nende hulgast seda teha ei õnnestunud . Ei õppes ega ka hiljem väeosades . Nädal pärast armeesse kutsumist saabus pidulik päev . Vandeandmise päev . Nüüd tuli kõrgkool kasuks . Aleksandr Okunevi teatrikool . Pärast tema vandelugemist puhkesid paljud nutma , ohvitserid tormasid ligi , patsutasid õlale ja tänasid : " Sa , Aleksandr , oled tõeline sõdur . " Aleksandr on Vene Draamateatri näitleja . Just tema on see , kes meile täna Tallinna pildis reklaamitulpadelt kinniõmmeldud suuga vastu vaatab . Aleksandr tegi üldse sõjaväes palju nalja . Korraldas isetegevust ja ühel väliõppusel kaotas ära automaadi täis padrunipideme . Seda käis siis Aleksandri rood mitu nädalvahetust järjest lume seest otsimas . Ei leidnud . Kuni ühel ohvitseril plahvatas - ootame kevadeni , lumi sulab ju ära . Sulaski ja ka padrunipide leiti üles . Pühade ajal oli tema kohus korraldada isetegevust . Okunev imiteeris siis Hitlerit , karjus saksakeelseid lauseid ja väänas nägu . POISTE KAHE SõJAVäEAASTA JOOKSUL võtsid kätte ja surid järjestikku maha kolm meest : Brezhnev , Tshernenko ja Andropov . Samal päeval , mil nad ohvitseride kursustel uuesti kokku said , kuulutati välja kuiv seadus . Oli alanud Gorbatshovi aeg . Poisid lonkisid mööda Leningradi ringi , et taaskohtumist ükskõik millise napsuga tähistada . Aga linn oli täiesti kuiv . Vähe sellest , ükski väeosa , kuhu poisid end pakkuma läksid , polnud mingitest ohvitserikursustest kuulnud ööd ega mütsi . Öeldi , olete nüüd mõned päevad vabad . Siis viskas Veikol kops üle maksa . Võttis bussipileti ja põrutas Tallinnasse pruudi koolilõpetamisele . " Mõtlesin , et julge jänes peab ju riskima . Väike kartus sees küll oli . Mingit luba ju polnud . Eriti kartsin patrulli bussijaamas . " Tallinnas võttis Veiko takso ja kimas pruudi vanemate juurde . Sai seal selga riided ja astus koos lõpuaktuse kellaga tehnikumi uksest sisse . Õhtul oli veel pruudi koolilõpupeo pidus ja järgmisel päeval põrutas tagasi . Risk tasus ära . Täna on pruudist saanud Veiko abikaasa ja neil kasvab peres neli tütart . Siiski üks mees , Ülo Peil , suutis end ohvitseride kursustest ära shlikerdada . " Õige mul seda vaja , saada ohvitseriks , " ütleb ta veel tänagi . Ülol lihtsalt vedas , et kursused korraldati tema väeosas , poisil oli seal käsi sees ja nii ta sealt pääses . Joonistas hoopis sõjaväeklubis pilte . Pubis oleme Üloga juhuslikult kõrvuti istuma sattunud . Ülo on seltskonnas kõige vaiksem , kõige introvertsem . Mulle tundub , et tema on see tüüp , kes tänaseni kahetseb neid kahte mahavisatud aastat . Ja ega ta sellest ajast eriti aldis rääkima ka ei ole . Oli sellise üksildase elustiiliga meie seas , meenutab tänagi Anatol , kes koos Üloga mitte ainul sõjaväes , vaid ka instas käinud . Ülole saadeti kodunt sõjaväkke pidevalt arhitektuurialast kirjandust ja ta studeeris seda igal vähimalgi võimalusel . Täna on Ülo nimekas arhitekt . " MINA JA ÜLO EI OLNUD HEAS nimekirjas , lihtsalt mingid kunstnikud , " naerab Anatol . Utshebkas siiski kuigi lõbus ei olnud . Anatol mäletab elu lõpuni , kuidas terve nende rood , <arv> poissi , talvel paksu lumega ja täisvarustuses sõjaretkele käsutati . Siis anti käsk : joostes marss . " Pärast tunniajalist pidevat jooksu küsisin iseendalt , et miks ma pean nii noorelt ära surema . Me kõik suitsetasime meeletult . Kolm poissi kaotasid teadvuse , pidime neid endaga kaasa vedama . " Põlatud kunstnikud Ülo ja Anatol saadeti tihtipeale põlatud töödele . Kord käsutati nad sõjaväelinnakus ühele mammile briketti laduma . Tänulik tädi andis poistele süüa ja pealekauba liitrise purgi povidlot . Kes sõjaväes käinud , teab , milline magusanälg seal pidevalt kummitab . Purk kadus kõhtu juba teel kasarmusse , hommikut ei taha kumbki mees meenutada . Pubis läheb jutt natuke valjemaks ja sumbuursemaks . Nüüd räägitakse juba läbisegi minevikust ja olevikust . Teenistusest ja tänasest tööst . Kõige vähem aga sellest , mis jäi õppeaja ja ohvitseride kursuste vahele . Teenimisest väeosades . Kindlasti polnud see neile kellelegi kerge põli . Kõrgharidus Vene kroonus oli pigem karistus kui privileeg . VAHEPEAL LAHKUB ALEKSANDR . Ta kutsub kõiki teatrisse . Tal on õhtul etendus . Sergei tänab viisakalt . Ta juba eile käis teatris . Sillamäel . Teel Tallinna . Sest eelmisel õhtul oli Vene Draamateater just seal mänginud . Sergei on Peterburi ajalehe Smena peatoimetja asetäitja . Hariduselt saksa filoloog . Slaavi hing on ikka slaavi hing , mõtlen . Aleksandr ja Sergei on kõige jutukamad ja avalamad . Sergei ütleb avameelselt , et talle kulusid ohvitseride kursused marjaks ära . Perestroika ajal kutsuti ta komissariaati ja küsiti , Saksamaale tahad sõita . Sergei tahtis . Leningradis elas ta kitsukeses korteris koos oma vanemate , naise ja kahe lapsega . Saksamaale sai ta pere kaasa võtta , sai korraliku korteri ja korraliku palga . Sergei ei varjagi , et paberite järgi tõlgitöö varjus oli ta teenistuses Demokraatliku Saksamaa sõjaväeluures GRU . Tõlkis lehtedest ülemustele artikleid ja kuulas vaenlase raadiojaamu . Sergei teeneid olid varmad ära kasutama ka Vene ohvitseride prouad , kui neil oli asja günekoloogi juurde . Omasid arste häbeneti . Seisis siis Sergei kabinetis sirmi taga ja vahendas patsiendi-arsti vestlust . Sergei oli väga kurb , kui müür lagunes , hea põli sai läbi . Täna ta enam kurb ei ole , kuigi nendib , et ajakirjanikuna nii palju ei teeni kui luurajana . Siis saab jutt otsa . Ettekandja koristab laualt tühjad kannud , kes kaasatoodud fotod või fotoalbumid . Ühtäkki on kõik natuke mõtlikumad . Millest nad mõtlevad ? Et aeg hakata koju minema ? Mõnest väga isiklikust sõjaväemälestusest ? Või et homme on uus tööpäev ? Homme istub Sergei juba Peterburis oma toimetuses , Ülo projekteerimislaua taga , Anatol Tarbeklaasis ahju ees , Veiko korraldab mööbliäri ja Jüri tuhnib oma direktoripaberites . Veel samal õhtul sõidab Sergei tagasi Peterburi . Ülo , Veiko , Jüri ja Anatol saadavad ta bussijaama . Aleksandr on juba tööl . Teatris . Reservohvitseri paberid võivad need neljakümneaastased mehed juba mälestuseks sahtlisse tallele panna . Anatol Movileanu Sündinud <arv>. augustil <arv> Moldovas Kishineus <arv>-<arv> Kishineu keskkool <arv>-<arv> Tallinna Kunstiinstituut , keraamika eriala <arv>-<arv> Nõukogude Armee . Alustas reamehena , lõpetas leitnandina . <arv>-<arv> Tallinna Keraamikatehas <arv> - tänaseni vabakutseline keraamik Praegu Eesti Vabariigi reservohvitser Aleksandr Okunev Sündinud <arv>. juulil <arv> Tallinnas <arv>-<arv> Tallinna <arv>. keskkool <arv>-<arv> Eesti Vene Draamateatri Stuudios <arv>-<arv> Leningradi Teatriinstituut <arv>-<arv> Nõukoguse Armee . Alustas reamehena , lõpetas leitnandina . <arv> - tänaseni Eesti Vene Draamateatri näitleja Praegu Eesti Vabariigi reservohvitser Sergei Lopationok Sündinud <arv>. detsembril<arv> Leningradis <arv>-<arv> Leningradi <arv>. keskkool <arv>-<arv> Herzeni-nimeline Pedagoogiline instituut , võõrkeelte fakulteet <arv>-<arv> Nõukogude Armee . Alustas reamehena , lõpetas leitnandina . <arv> - tänaseni Peterburi ajalehe Smena peatoimetaja asetäitja Ülo Peil Sündinud <arv>. märtsil <arv> Tallinnas <arv> lõpetanud Tallina <arv>. keskkooli <arv>-<arv> Tallinna Kunstinstituut , arhitektuuri osakond <arv>-<arv> Nõukogude Armee . Alustas reamehena , lõpetas seersandina <arv>-<arv> EKE Projekt <arv>-<arv> Arhitektuuribüroo Urbel ja Peil <arv> tänaseni OÜ Arhitekt Ülo Peil Jüri Proosa : Sündinud <arv>. septembril <arv> Rakveres <arv>-<arv> Rakvere I keskkool <arv>-<arv> TPI tööstuse planeerimise erialal <arv>-<arv> Nõukogude Armee . Alustas reamehena , lõpetas leitnandina . <arv>-<arv> Tervishoiuministeeriumis plaani ja ökonoomikaosakonnas <arv> - tänaseni rahvusvahelise meditsiinikontserni B. Braun esindus Eestis Alates <arv> B. Braun Medical OÜ direktor Praegu Eesti Vabariig reservohvitser Veiko Kasemägi Sündnud <arv>. aprillil <arv> Kiviõlis <arv>-<arv> Tallinna spordiinternaatkool <arv>-<arv> TPI tööstuse planeerimise erialal <arv>- <arv> Nõukogude Armee . Alustas reamehena , lõpetas vanemleitnandina . <arv> - Mööblikombinaadis Standard müügiosakonnas , hiljem ostuosakonnas Praegu Eesti Vabariigi reservohvitser . Peeter Sauter ( <arv> ) on mitmekülgne eesti kirjanik ja joodik . Kirjanik professionaalses tähenduses , joodik asjaarmastaja . Peeter armastab lõdvestuse mõttes meeleldi napsu võtta - nagu eesti kirjanikule <arv> aastat tagasi tüüpiline . Aga kirjanikutööd teeb ta niisuguse kapitalistliku virkusega , et valab kõik oma lõdvestushetked ka kirjasõnaks ja müüb tekstidena maha . Peeter õppis noorest peast näitlejaks ja sai silmapaistva andekuse eest Panso preemia . Siis tüdis näitlemisest , läks sõjaväkke ja pärast seda ei teinud aastate viisi mitte midagi . Või täpsemalt : vedeles Tallinnas ja Liverpoolis ja imas endasse elu . Aga ükskord sai see aeg läbi ja praegu kirjutab viie lapse isa Peeter mitut sorti raamatuid , sealhulgas kommertslikkusse pehmekaanelisse jutukasarja , stsenaariume , reklaame ja ajalehelugusid . Kui toimetaja palub , läheb prükkarite või mafioosode juurde , vajaduse korral ronib tornkraana otsa intervjuud tegema . Mõnuga kultiveeritud joodikuimago on tema väikseks lohutuseks ja lõdvestuseks keset töökat ja karmi tänapäeva . Käesolevas Reporteris kirjeldab Sauter reede õhtut trendikõrtsis Pegasuses . Hea väljanägemine , palju raha ja nõudlik maitse . Reede õhtul kogunevad kõige trendikamad inimesed Pegasuse baari . Kirjanik Peeter Sauteri reportaazh . Pegassi sattusin ma esimest korda üsna varsti pärast avamist . Tõnu oli tõlkinud uuesti Baudelaire'i " Kurja lilled " ja see oli paksult ja uhkelt välja antud ja praasnik oli kõigepealt Niguliste kirikus ja siis Pegassi kõrtsus . Kirikusse ma ei läinud . Jäin pisut hiljaks ja olin ka juba mõned napsud nahka pannud . Marssisin otse Pegasusse . Seal oli letil hulk täidetud klaase rivis ja leti taga lahked ja malbed noored inimesed , viksilt riides . Ma olin nagu ikka , habe ajamata ja teksad lagunenud . Aga tänu jookidele ihus suutsin ma ka naeratada . " Ma võtan ühe joogi , " ütlesin ma ja juba võtsingi . LETITAGUNE POISS AINULT naeratas malbelt vastuseks ja vahetas siis mõne hetke pärast pika pilgu manager'iga . Manager tuli köhatades minu juurde . " Vabandage , aga , kas te olete ... ? " " Jah , ma olen ka , ärge muretsege . " Ta ei käinud peale , aga ma nägin , et ta ei jätnud muretsemist , sest kirikurahva tulekuni läks ilmatu pikalt aega ja ma tühjendasin jooke hirmsa kiirusega . Tasuta jooke muidugi . Ja muidugi ma õiendasin ja lobisesin ja võtsin baaritüdrukute kallal . Kirusin ebamugavaid toole . Ja aeg-ajalt kinnitasin : " Ma olen ka , ma olen ka , olge mureta ! " Et ma olen ka kutsutud ja palutud külaline raamatuesitlusel . Kutseid raamatuesitlustele saan ma viimasel ajal kord nädalas ja aeg-ajalt lähen ka . Muidugi on väike oht , et seal näeb semusid ja siis võetakse tõsiselt viltulõuga ja pärast kobitakse edasi Nokusse või kuhugi . See on see tänapäevaelu . Ega muidu ju naljalt tuttavatega kokku ei saa . Iga päev ja öö on üks töö ja sebimine ja kui siis pooljuhuslikult raamatuesitlusel napsu hakatakse võtma , seda jõulisemaks ja kirglikumaks napsuvõtt kisub . Mitte ainult bisnises ei käi nüüd elu kiiremini , juua tuleb ka kiiremini . Sellepärast juuaksegi rohkem lahjemaid jooke - sellise tempoga viina juues ei peaks lihtsalt vastu . Baaritüdrukute ja poiste auks peab ütlema , et nad kannatasid mu purjus lora rahulikult välja ja suutsid samas stiilis vastatagi . Varsti pidin alla kempsu kobima ja kohe tuli mulle meelde , et siin on ju kurikuulus naiste pissuaar , ja läksin vaatama . Oli küll olemas . Ja nüüd , kui ma paar päeva tagasi jälle Pegasuses käisin , läksin teda uuesti vaatama - et selline huvitav objekt ja annab ju pikalt kamraadide ja sõbrannadega arutada , et kuidas sinna kusta on . Ja jumal paraku , minu meelest oli minu esimesel külastusel pissuaar nagu meeste poolelgi avalik ja mitte uksetagune . Ainult minu meelest justkui liiga kõrgel naisterahvale kükitamiseks . See mind veetleski , et polnud ukse taga ja pani mõtlema , et kas on ikka julgeid , kes seda kasutavad . See käivitas kohe ettekujutuse . Kui me nüüd koos naisega Pegasusse läksime , palusin ma , et ta paneks seeliku selga , et siis saab seda avalikku pissuaari testida . Ma mõtlesin ka , et kas ta söandab teiste silme all saba üles tõsta ja kusta , eriti kui kempsul ei ole ust ees ja koridor meestekempsu läheb sealtsamast kõrvalt . AGA NAISTE PISSUAARID olid kabiinides - naine tegi mulle naistekempsu ekskursiooni - ja kogu erutus hajus . Samas ma polnud kindel , kas ma mitte valesti ei mäletanud seda pissuaaride asja ja helistasin Pegasusse . Vastu võttis Margit . " Tere , ma olen Peeter ja ma tahaks midagi teie kujunduse kohta küsida . " " Jah , palun . " " Kas te olete seal Pegasuses algusest peale olnud ? " " Ei ole päris algusest . " " Siis te võibolla ei tea . Aga minu mäletamist mööda ei olnud vanasti pissuaarid naiste kempsus uste taga nagu nüüd . " " Ei , need on ikka kogu aeg seal olnud . Oodake , ma küsin . " Margit arutas natuke aega töökaaslastega pissuaariküsimust ja keegi ei teadnud päris täpselt . See tuli mulle üllatusena , sest oma arust mäletasin ma Pegassist nii palju samasid nägusid pooleteist aasta tagant . Uudishimu naiste kempsus rahuldanud , läksin meeste kempsu , tookord ammu . Issand jumal , kukkus mul karp lahti . Siin oli selline lilla neoonvalgus , et kõigepealt läks mul tükk aega poti ülesleidmisega ja kui ma püksiaugu lahti olin saanud , ei tahtnud ma uskuda , mis ma nägin . See lilla neoonvalgus oli paadunud nõukaaegsele inimesele ikka võigas . Vist ei olnud ma ainuke , keda see häiris . Tolle pika õhtu jooksul kümneid kordi kempsu külastades märkasin ma tasapisi , kuidas nurka tekkis kätekuivatuspaberite kuhi ja kuidas üldse see nett ja noobel keps omandas tasapisi sigala oleku . Vintispäi ja hämaruses lasti , kuhu juhtub , oli tunne nagu sa oleks mingis moodsas filmis . Ja moodsas filmis tuleb ju olla cool ja hoolimatu ja laamendada . Nüüdseks on Pegass neoonvalgusest kempsus loobunud . SISSEKäIGU JUURES ON Pegassi baaris kohe lauad ja kui sa sinna juhtud istuma , siis sa oled tahtmatult selline valvekoer , kes kõik sissetulijad üle vaatab . See võib olla hea , kui sa tunned ennast üksildasena ja tahad tuttavaid trehvata . Nõudsin õlut . Olin juba unustanud , et siin saab õlut peentes ja kõrgetes pokaalides . Mina kui vana joodik kaanin õlut enamasti pudelist ja mul hakkas peenest pokaalist oma peos kuidagi kahju . Kuidagi kohatu tundus see seal . Läksin siis terava peale üle . Ma teadsin , et siin on menüüs pikk rida peeneid kokteile , aga ma ei suuda neid juua . Küsisin viina apelsinimahlaga . " Ärge nii palju jääd pange , " röögatasin ehmunult baaridaamile , " sinna ei mahu viina enam üldse ära . " Ega ei mahtunudki . Sain klaasi ja võtsin klõnksu ja pahvatasin : " Issand jumal , palju siin viina on ? " " Neli senti . " " Palun pange kohe juurde . " Kroonid mu tagataskust muudkui lendasid . Minusugusel reliktil on moodsas kohas keeruline juua . Samas , ega moodsad inimesed siis kõik siin kuiva suuga istu , kuigi parajus on in . Kamp lahedaid ja casual riides välismaakeelseid inimesi tiirles leti ääres ja neil oli letil lahti terve pudel tequilat , kust nad baarimehele ka napsu valasid . Tallinna väljamaalased olid siin justkui kodus , nad olid kõik justkui korraks viivitama jäänud , aga see viivitus kestis tunde . Ja pegassiinimesed olid nendega semud . Panid käe õlale ja viskasid nalja . Kohe näha , et vanad sõbrad . PEGASUSES OLI JUSTKUI KOLM piirkonda . Vähemalt tol õhtul . Leti ääres inglise keel , õuelaudade ääres vene keel ja tagakoridoris eesti keel . Istusin õue maha . Nurgal seisis <arv>. seeria must bemar . Politseiauto peatus selle juures . Politseinik võttis raadiosaatja , luges bemari numbrit ja konsulteeris . Tulid noored kutid , istusid bemarisse ja keerasid muzontshiku peale . Politsei sõitis edasi . Naaberlauast tõusid tugevad vene kutid ja sakutasid üksteist pisut varrukatest . Neile lõi kampa keegi Pegassi personalist . Kirjutasin ajaviiteks üles lausekatkeid , mida kuulsin : " Davai sjuda , Shvarts . Tshevo võ zdjes , nitshevoo bõ zdjes nje budjete , idite vot tuda , na Harjumägi ... Eh , mõ seitshas v Spirit paidjom . Oh sa tuss , selle kuke pärast küll tülli ei lähe . Andres , me ei lähe vaidlema , anna üks suits . Kõik teavad , et sa oled huvitav , ole huvitav , kuigi ma ei tea , mida see tähendab , aga sul ei ole vaja käituda , anna üks suits . " Panid suitsud ette , ei sakutanud enam kraesid , patsutasid üksteist seljale ja läksidki . Rahulikult . Musta bemari nurgal vahetas välja must mersu . Vedasin ennast taha talupojakambrisse . Siin oli peaaegu tunne , nagu oleks sattunud Pegassi , kus ma käisin lapsepõlves - kaheksakümnendatel . SIIN TELLITAKSE EESTI keeles ja vähem ja odavamat , siin viivitatakse klaasi juures , molutatakse pikalt , aetakse klaase laualt põrandale katki ja kistakse vähem või rohkem edukalt nalja ja üritatakse aasida ettekandajaplikat . On irooniat ja pole lahedust ja kergust nagu letiääreseltskonnal . Letiäärsed väljamaakeelsed olid kenad . Aga nagu mu naine ütles , on tunda , et nad elavad närvilist ja kiiret elu ja neil pole püsivaid suhteid . Õuesellid olid destruktiivsed , aga powerful . Ja koridoritoa omad talupojad , matsid , jõmisesid irooniliselt . Vist olin viimaste hulgas kõige enam kodus . Kuigi , õiget kodu polnud enam sealgi . Aga ma teadsin , et asi oli minus , mitte kõrtsus . Pegasuse manager , kui ma teda visalt kempsude sisekujunduse teemal telefonis tüütasin , palus ära mainida , et ega Pegasus pole ainult alumise korruse baar , kus reede õhtul enne Nightmanis ninatolmutamist ennast täis juuakse , et teisel korrusel on ikka restoran ka . Tõsi ta on , aga sedapuhku ma sinna ei jõudnud . Head isu teile selles restos . Kogu Eestis lagunevad piimapukid on kolhoosiajastu omapärased sümboolid . Ajakirjanik Annika Haas ja geograaf Helen Sooväli koguvad sõnumeid kadunud ajastust . Äratus on hommikul kell <arv> , sest euronõudeile vastavale Norrast ostetud " londiga " piimaautole lüüakse hääled sisse ja paarisajakilomeetrine piimaring mööda kruusaseid külateid läheb lahti . Sajaga . Talumehed ootavad kannatlikult tee ääres autot , mis nende kolmelt lehmalt saadud piima enesesse imeks . Piimamees Villi , endine külanõukogu esimees , on kiire ja tõsine mees , asjatult sõnu ei pruugi . Tuleb küsida , miks me piimapukkidest mööda sõidame . Selgub , et tänapäeva talunikul on kodus Soomest toodud piimajahuti - tühja sellest , et kasutatud - see-eest aga puhas " öiro-värk " . Piimapukke pole enam kellelegi vaja . Esimesed piimapukid ilmusid Eestimaa maastikesse <arv>ndate algul , kui piimapunktide asemel , kuhu kahe-lehma-pidajad oma nõusid tassisid , võeti kasutusele piimaautod . Piimapukist sai omalaadne külaelu keskpunkt . VANAPAPI , SELJAS ROOSA dressipluus , Nike pääle kirjutet , silitab heldinult lääbakil pukki ja meenutab , kuidas ta siinses varjualuses naabrinaisega romantiliselt kurameerimas käis . Teises külas olla kolm meest end piimapuki otsa surnuks sõitnud . Kui naabrid vaenujalal olid , ehitas külas iga mees oma puki . Puki pääl käidud mõnel pool laulmas ja pilli mängimas , lastele pakkus rõõmu nende otsas ronimine . Kaugel kolkas elavale tädi Martale tulid piimapukil käies maailma uudised koju kätte . PIIMAPUKK ON AUSAMMAS aastatele <arv>-<arv> , mil kolhoosid rajasid suuri põllulahmakaid , sea- ja lehmalautu . Töö meenutas tehast , kus kõigil oma ülesanne . Samas oli loomulik , et maamajapidamises ikka ka üht või kaht lehma peeti . Lehm oli kooliõpetajal , arstil , traktoristil , lüpsjast rääkimata . Kolhoosis oli kõik maa arvel ning kasutuses . Enda tarvis sai heinateoks kasutada vaid väikesi metsaheinamaid ning kraavipervi , mis nüüdseks on lepavõsa täis kasvanud . Külamees esitab siinkohal uneleval toonil lugusid , mis kõik algavad kirglikult tundeküllaselt : " Kuidas meil kolhoosiajal ... " " Sai siis piimaraha ümbrikuga sinnasamusele pukile piimaraamatute kasti või piimanõu alla jäetud , keegi ei varastanud . Ainult mõnikord oli paar rubla peaparanduse tarvis võetud . " " Lehmapidaja ei pannud tähelegi . Ta teenis kolhoositöö kõrvalt lisapalga . Tegi julgelt lapsi ja jõudis pere ära majandada . " Alguses oli ainult lihtne puust pukk , mingisugust astet ei olnud . Piimamehega sõitis kaasa laborandinäitsik , kel oli kaasas kolme pulgaga redel . Suur edasiminek oli trepi lisamine puki konstruktsiooni , mis lihtsustas plekknõude pukile vinnamist tunduvalt . Pärnumaal hakati ehitama varjualustega pukke . <arv>ndatel keevitati peenemad pukid kokku rauast . Viljandimaal tegi piimapukkide ehituskunst läbi eriti revolutsioonilise uuenduse - siin leiutasid talumehed vintsiga puki . Uhkemad neist olid koguni mootoriga . Olulised detailid piimapuki ehituses on kohustuslik refleksiklaas ja pisike puust kokkuklopsitud piimaraamatute kastike . Ida-Virumaal hakkab silma , et selle asemel on tihti hoopis plekist leivakapp . Nüüdseks on mõni pukk jõudnud aga omamoodi ehitusliku taandarenguni - neil on jalad maha lõigatud . Eurodirektiiv ei luba pukilt piima võtta . OSALT ON PIIMAPUKI SäILIMISELE aidanud kaasa selle lisafunktsioonid . Nii toimib ta mõnel pool siiani küla-bussi-jaamana , autolahvka peatuskohana ja kuulutustulbana . Postiljonide jaoks on mugav , kui külarahva postkastid on kinnitatud just piimapukile . Teisalt on arusaadav maanteeameti huvi piimapukkidest lahti saada . Kasvavate kiiruste juures on pukid liiklejaile ohtlikud . Vormsil on arvatavasti Eesti esimene piimapukk , mis täidab juba täiesti uut disainielemendi rolli . Soomlasest suvekoduomaniku teepervel seisab päälekruvitud mannergutega pukk , peegeldades omamoodi nostalgiat vanade aegade järele . Piimapukk ei ole olnud vaid Eestile omane nähtus . Ka Soomes , Rootsis , Lätis , Norras ja Islandil on neil olnud oma koht . Märt Väljataga Juhtusin suvel vahetevahel seltskonnas mainima , et Vikerkaar kavatseb välja anda holokaustiainelise erinumbri , ning kohtasin seepeale sageli siirast imestust : kas sellest siis ei ole juba küllastumiseni juttu tehtud ? kas tegu pole äraleierdatud ja konjunktuurse teemaga ? ehk oleks parem kogu see lugu ära unustada ? Mida on eesti keeles holokausti kohta siis asjalikku lugeda olnud ? Tundub , nagu valitseks publiku hulgas illusioon , et kuuekümne aasta tagused juutidevastased kuritööd on ajalooteadvuses juba ammu oma koha leidnud ning nende üle edasiarutlemine on lihtsalt mingi poliitilise tellimuse lömitav täitmine . Tihti lisatakse , et ega juutide kannatused pole sel sajandil ainsad olnud . Võibolla on Ameerika Ühendriikides kujunenud tõepoolest välja omamoodi holokausti tööstus , millega kaasneb oma kitsh ja mõõdutundetus . Aga Eesti jaoks on need küll üpris kauged probleemid . Sirvisin kodus <arv>ndatel ilmunud populaarseid käsitlusi Eesti ajaloost . Mõnes neist ei ole juutide tapmist üldse mainitud , teistes on pühendatud sellele <arv>-<arv> rida . Alles viimaseaegsetes kooliõpikutes hakkavad käsitluste pikkused lähenema lõigule . Kui palju on meie raamatupoodides avalikku või varjatud natsiapologeetikat ja kui palju on kirjandust natsismi ohvritest ? Ei ole meil ilmunud eriti palju holokaustiainelisi tõlkeid ning Eestis toimunud juuditappudest libisetakse populaarsetes käsitlustes mööda . Isegi Nõukogude-aegsest ajalooõpetusest on raske välja lugeda seda , et natsidel oli midagi eriti just juutide vastu . Teise maailmasõja ajal natside algatatud üleeuroopalise juuditapu ohvreid oli <arv>-<arv> miljonit . Eesti kuuluvust Euroopa ajalukku näitab ka see , et meilgi tapeti tuhatkond kohalikku ja üle <arv> sisseveetud juudi . Seda sündmust nimetatakse mõnikord " lõpplahenduseks " , kuid õnneks ei vasta see natsi eufemism tõsiasjale , et peaaegu pool Euroopa juutidest jäi ellu . Käibele on läinud juudi organisatsioonide eelistatud küllaltki ebaõnnestunud termin " holokaust " - religioosse laenguga mõiste , mis kreekakeelses algtähenduses on põletusohver Jumalale . Ja tõepoolest , miks näha miljonitele juutidele , kellest paljud olid usku vahetanud või uskmatud , osaks langenud piinades mingit sakraalset ohvrit või kiitust Jumalale ? Kasutatud on ka heebrea sõna " shoah " , millel on sarnane teoloogiline tähendusvarjund . " Judeotsiid " on küllap kõige täpsem , aga vaevalt see maksvusele pääseb . Erialases literatuuris vaieldakse küsimuste üle nagu : kes , millal ja miks otsustas hakata " juudiküsimust lõplikult lahendama . Milline oli selles Hitleri , Himmleri , Relva-SSi , sõjaväe , bürokraatide , kapitalistide , Saksa üldsuse , satelliitvalitsuste ning alistatud maade võimuaparaatide panus ? Miks ei pannud juudid tugevamini vastu ja kuivõrd süüdi olid nende juhid ? Kuidas hinnata katoliku ja teiste kirikute , paavsti , vastupanuliikumiste , töölisliikumise , mittejuutidest koonduslaagrivangide , laagrikapode , Briti ja Ühendriikide välisministeeriumide käitumist ? Miks jäi proportsionaalselt rohkem juute ellu fashistlikus Itaalias ja Saksamaa liitlasmaades , nagu Bulgaaria , Rumeenia , Soome ja Ungari , kui antinatsistlikus ja demokraatlikus Hollandis , antinatsistlikus ja ebademokraatlikus Poolas ning okupeeritud Nõukogude territooriumidel ? Miks jäid Taani nukuriigis ellu peaaegu kõik juudi kodanikud , kuid üksnes vähesed juudid Norras , mis oli Saksa invasioonile vastupanu osutanud ? Kas Saksamaa hulluse juured olid maa erilises sotsiaalses ja poliitilises arengus , Esimese maailmasõja ja Versailles' lepingu traumades või bolshevismihirmus ? Miks allusid sakslased natside üleskutsele viia ellu lõpplahendus ? Kui suur oli mittesaksa rahvaste roll holokaustis ? Eestis toime pandud juuditapu teadvustamine peaks lähtuma ausast ajaloohuvist . Teema on ka piisavalt kauge , et mitte karta sellest mingeid hirmuäratavad tagajärgi tänapäeva Eesti jaoks . Samas võib teemale läheneda ka pragmaatilisemalt . Kui asi ei huvitagi , tahab eestlane ometi olla tubli õppija ning läänemaailma kommetega kohaneja . Et aga Ameerikas ja ka Euroopas peetakse holokausti sageli <arv>. sajandi kõige tähtsamaks sündmuseks , Ühendriikides lausa tsiviilreligiooniks , siis ei maksa meilgi seda ignoreerida , ammugi selle vastu mässata . Kumb oli hullem , kas Stalin või Hitler , kommunism või fashism , on täiesti skolastiline küsimus . Aga see , miks Hitleri kuritööd on Läänes rohkem tähelepanu pälvinud , ei tule lääne avaliku arvamuse erilisest pahempoolsusest ( nagu mõned meie esseistid on oletanud ) , vaid kurvast , kuid inimlikust tõsiasjast , et lähedasemate sündmustega on kergem samastuda . Saksa fasismi ja judeotsiidi on tajutud Lääne siseprobleemina , nii nagu sakslasi ja juute peeti sajandi algul maailma " tsiviliseeritumateks " rahvasteks . Seevastu Stalinit ja tema tegusid nähakse metsikusse itta kuuluvana . Tänaseks on <arv>. sajandi ajaloo võitlused jäänud piisavalt kaugeteks möönmaks tõsiasja , et punase terrori kõrval on esinenud ka valget terrorit . Ja eestlased ning Eestimaa pole olnud üksnes passiivsed ajaloo-objektid , vaid mõnikord ka aktiivsed subjektid , niihästi punases kui valges terroris . Mina ei kavatse surra , ma jään Eestisse teie hulka . Lennart Meri Mainefilmi tootja NBN juhatuse esimehe ja filmi autori Margo Küti teatel väntavad nad eluloofilmi , mis purustab müüdi Arnold Rüütlist kui truust kommunistist ja näitab presidenti õiges valguses . BNS On nii , et ühed tegid tões ja meeles Eesti riigi ning teised aitavad nüüd seda valitseda , s.t müüa , aateid süüa , ükskõik kellega käsi kokku lüüa , aga eelkõige sisemiselt lõhestada . Isamaaliidu rahvuslased jagavad oma partei liikmed kaheks Ja bin Laden on Kahu kõrval siis nagu poisike ! Tõnu Pedaru muusikakriitik Tõnis Kahu töömeetodist Igal pool laiutavad ainult rämedus , nõmedus või punnitamine . Erkki Luuk reklaamist <arv>st näitusel osalevast kunstnikust oleks <arv> vabalt võinud tulemata jääda . Siis poleks kultuuride kokkupõrge polsterdatud kassikullaste taiestega , mis oma kilgendava kuuega pakuvad pinget vaid karmist minimalismiaskeesist tüdinud sommidele . Johannes Saar külastab Helsingi suurnäitust ARS <arv> Mis oleks parim jõulukink armsamale , kui BMW uus seitsmenda seeria lipulaev , mille ligi <arv> mugavusfunktsiooni on juhitavad ühest nupust . EPL City Ammuks see oli , kui arvasime , et ahistamine on üks ameeriklaste väljamõeldis . Sest meie siin Eestis ju ometi mõistame nalja - ka seksistlikku - , peame lugu napsi- ja naistemeestest , ja mis seegi neiukesele halba teeb , kui ülemus mõnikord tagumikust näpistab ? Need ajad on aga siingi mööda saamas . Tallinna meditsiinikooli tüdrukud julgesid välja öelda , et direktor Raimond Lihtmaa on kuus aastat loengutes Tai prostituute kiitnud ja noori meedikuid tupega akvaariumist kala püüdma õpetanud . Ka Tartu Kõrgemas Kunstikoolis on kahtlased lood . Mats Õuna ja Andrus Kasemaa kaklustest tõusva suitsu hajudes tulevad viimase suunas välja ikkagi konkreetsed süüdistused loengus " õppe-eesmärgil " tüdrukute paitamisest . Millest kogu see kära ? Üks võimalik vastus on selline , et ahistajad on vanaks jäänud - praegune noorem ülemuste-õppejõudude põlvkond ei julge-taha enam selliste asjadega tegeleda . Aga <arv>aastase õppejõu pai ei olegi äkki nii ebameeldiv kui <arv>aastase õllekõhuga ja õlise pilguga tüübi oma ? Või vähemalt ei viitsita tavaliselt sellepärast politseiniku või ajakirjaniku juurde joosta . Teine , ja tõenäolisem põhjus on aga lihtsalt mõtteviisi muutus . Naised ei taha ega viitsi enam sellist jama välja kannatada . Teiste eeskuju vaadates tekib ka julgus - ammu ootan huviga , millal ühelt Tartu ülikooli venekeelselt õppejõult kojukutseid saavad neiud söandavad neist visiitidest ka ajakirjanikele rääkima hakata . Pealegi - nagu Hollywoodi üllitistest nähtud , võib ohvriks olemise eest kohtust kopsaka valurahagi nõuda . Ahistajad , hoidke alt , teid on märgatud ! _MELE PESTI_ Üks <arv>. oktoobrist <arv>. oktoobrini kestva uue muusika festivali NYYD <arv> olulisemaid persoone on Giacinto Scelsi ( <arv>-<arv> ) , Itaalia helilooja , kelle muusika on tunnistatud epohhiloovaks nähtuseks <arv>. sajandi helikunstis . Aristokraadist helilooja , aadlinimega krahv D'Alaya Valva , hoidis meelega salajas oma elusündmusi ja ilmus väga vastumeelselt oma teoste ettekannetele . Me ei saa Scelsile silma vaadata , sest ta ei lubanud end pildistada . NYYD-festivali kavas on kaks Scelsi oratooriumi , Pfhat ( <arv> ) ja Konx-om-pax ( <arv> ) . Eesti noore helilooja Helena Tulve muusikat on peetud lähedaseks Scelsi omale . <arv>ndate lõpul tegid helilooja närvid raske avarii . Rääkides uuest muusikalisest väljendusviisist , milles Scelsi pärast mitmeaastast vaimset kriisi looma hakkas , peetakse viisakamaks rõhutada idamaise meditatsiooni ning India ja Nepaali külastamise mõju , kuid helilooja enda kirjelduse järgi oli paranemises tähtsaim osa omalaadsel muusikateraapial . Mängides päevade kaupa klaveril ühte nooti ja kuulates väga intensiivselt selle kõla võimalikke varjundeid , kujunes tema eriliselt peen värvitaju . Scelsil õnnestus minna " sügavamale " heli sisse kui kellelgi teisel ja see ka teiste jaoks kuuldavaks teha . Nime poolest üks heli või ühehäälne meloodia võib tema teoses kõlada mitmehäälselt , kuna kasutusel on üliväikesed helivahemikud , nn mikrointervallid . Scelsi ise väitis , et tema muusika seisab Ida ja Lääne esteetika vahel ning oli väga rahul oma elukohaga Roomas , vaatega Forumile . Ida- ja läänemaailma piir jooksis Scelsi arvates täpselt läbi tema külalistetoa . ANNELI REMME Las Vegase kui madalaid kirgi kütva hasartmängulinna maine võib muutuda igaveseks . Eelmisel nädalal avati ka seal Guggenheimi muuseum , kus publik võib kohtuda Matisse'i , Cezanne'i ja Picasso töödega . Üldtuntud nimede kõrval on loomulikult kavas tutvustada kunsti kõige nüüdisaegsemaid suundi . Muuseumihoone on projekteerinud arhitekt Rem Koolhaas . Idee avada Guggenheim ka Las Vegases tekkis kõigest kaks aastat tagasi . Jaan Toomik tähistas <arv>. oktoobril oma <arv>. sünnipäeva traditsioonilise vabaõhupeoga Nõva rannas . Pidu kulmineerus kirjanike Tarmo Tedre ja Jaan Paavle päikeseloojangule ajastatud performance'iga mererannal . Riietatud justkui inkvisitsioonipreestrid , süütasid Teder ja Paavle rituaalse aeglusega piki mereranda kõndides mitukümmend tõrvikut , lõpuks aga süütasid põlema luiteharjale püstitatud kostümeeritud Antoniuse risti . Eesti tuntud postmargikunstnikul ja kujundusgraafikul Jaan Saarel valmis mitme aasta töö tulemusena ainulaadne õpikusari . Tegu on inglise keele õpikutega <arv>. , <arv>. ja <arv>. klassile , mis kannavad koondnimetust " Kogu maailm on pusle " . Täna Tallinna Õpetajate Majas esitletava õpikusarja kujundus põhineb tuntud kujundil - puslel ehk kokkupandaval pildil . Puslele on antud laiem tähendus - õpilane paneb aasta jooksul kokku mosaiikpilti , iga tund lisab pilti ühe klotsi juurde . Esimesena Eestis valmistab pusle-õpik õpilasi ette uutest riigieksami nõuetest lähtuvalt . Õpikutega käivad kaasas ka kuulamisülesannetega CDd ja/või kassetid ning õpetaja käsiraamatud . Eelmisel kevadel ilmunud <arv>. klassi õpik on kasutusel juba rohkem kui sajaseesti koolis . Vt lähemalt ka koduleheküljel <hyperlink> Hiljuti ilmus " Eesti Entsüklopeedia " kirjastuses inglise egüptoloogi Peter A. Claytoni ülimalt ekspressiivselt kirjutatud teaduslik ülevaade Vana-Egiptuse valitsejate biograafiatest " Vaaraode kroonika " . Raamat on illustreeritud ligemale kahesaja värvilise ja mustvalge Egiptuse kuningate elu kajastava reljeefi , maalingu ning skulptuuriga . Soovitatav kõigile ajaloo-ja kunstihuvilistele . Tunnustatud Saksa ajaloolane , Breemeni ülikooli õppejõud Lothar Machtan kinnitab oma sel nädalal ilmunud raamatus " Hitleri saladus : diktaatotori kaksikelu " , et natside pealik oli homoseksuaal . Oma kalduvuse varjamiseks lasknud Hitler isegi mõned tippnatsid mõrvata . Nagu näiteks Ernst Röhmi , kes oli ka ise gay , kuid püüdis Hitlerit shantzhzheerida , ähvardades avalikustada tema suundumuse . Ametliku natsipoliitika järgi oli homode koht gaasikambris . Soome rahvusballett Helsingis tõi hooaja esimese esietendusena <arv>. septembril välja lühiballettide õhtu " Kolm koreograafiat " , mida ühendab lähtumine muusika interpretatsioonist . Esimene neist - George Balanchine'i koreograafia ( aastast <arv> ) Igor Stravinski viiulikontserdile - kuulub balleti neoklassikalise stiili igihaljaste näidete hulka . Steve Reichi " Four Sectionsi " lavastas tänapäeva hollandi tuntumaid koreograafe Ted Brandsen kümme aastat tagasi . Maailma esietenduseks oli Helsingis soome tantsija ja koreograafi Tommi Kitti ballett " Kolmteist " tänapäeva helilooja Eero Hämeenniemi muusikale . " Kolme koreograafiat " tantsitakse <arv>. , <arv>. ja <arv>. oktoobril . <arv>.-<arv>. oktoobrini laotub kultuuripealinnale Tartule rohkem teatrit kui iial varem - draamafestivali põhiprogrammi vürtsitab ka mahukas off-programm " Endast välja " . Teatrifestival " Draama <arv> " jagab parimatele lavastustele , lavastajatele , näitlejatele ja kunstnikele Tarmo Andrei sepistatud <arv> ligi poolekilost raudroosi . Otsustab rahvusvaheline zhürii , kus on esindatud nii Eesti , Prantsuse , Poola kui ka Vene teatriinimesed . Rooside nimel rabavad Eesti kahe viimase hooaja parimad sõnalavastused . Festivali lõpul saab näha Moskva Pjotr Fomenko teatri etendust " Üks täiesti õnnelik küla " . Andres Ehin Kui läheb pimedaks , tuleb Colombia linnade tänavaile paramilitaarne eraüksus ja hakkab maha laskma teetolmus magavaid kodutuid . Laibad tõstetakse autodesse ja loobitakse pärast mõnda kõrvalisse kuristikku . Seda nimetavad nad sotsiaalseks puhastuseks . Mägises pargis on amfiteater . Ja mitmetuhandelise publiku ees on jaapani poeet professor Fujitomi . Mestiitsid , mulatid ja sambad , sekka mõni kahvanägu , must moorlane või punanahk - kõik ootavad , et jaapanlane võtaks taskust paberi ja oma luuletuse ette loeks . Nende ootusvalmis kõrvus on juba jaapani keele kõla . Professor , see vana prillitet pilusilm , tõmbabki paberi taskust . Üksainus sõna tal tuleb üle huulte , hispaania keeles seegi : " Blanco ! Valge ! " Ja juba lennutab ta lehe rahva sekka . Nii ühtekokku tosin lehte tõmbab taskust ürgaeglaselt ja väärikalt - ning hüüab : " Blanco ! " Kõik lehed lennutab ta rahva sekka . Siis kolmeteistkümnenda ta haarab lehe ja hüüab : " Negro ! Must ! " Ta näitab lehte rahvale . See tõesti must on mõlemalt küljelt . Ta pistab selle lehe tasku tagasi ja lahkub lavalt . Paar päeva hiljem mägismaal ma autoaknast kaesin välja . Üks puu , mis oleks haljendama pidand , tee veeres hoopis mustendas . Puu oli üleni täis raisakulle , mornmusti linde . " Kas kuskil siin ongi see kuristik , täis mahalastud kodutute laipu ? " ma endalt küsisin . " Kas siia suububki sotsiaalne puhastus ? " Ei julgend kohalikelt küsida ma seda . Taas õhtul tants läks lahti . Ja salsat hommikuni vihtus rõõmus rahvas . Ma tantsijate keskel nägin musta lindu . Ka Fujitomi nägi - teised mitte . Andres Maimik käis Helsingis filmifestivalil " Armastus ja anarhia " ja kiidab Soomet . Filmikriitiku parim aeg aastas on septembri lõpp , kui Helsingis toimub filmifestival " Armastus ja anarhia " ( AA ) . Jälle täitub Tuglas Seura öömaja õhkkond läbihigistatud sokkide lehaga , jälle moodustuvad Lasipalatsi treppidele tasuta pileteid jahtivate eesti kinohullude grupeeringud , kes pastakatega kataloogi kriipsukesi veavad . Erinevalt eestimaisest PÖFF festivalist on AA-l käik ekspeditsioon , kus argielu ei pärsi täielist andumist kinokunstile . Kriitik tõmbab stepsli välja ja pühendab end sellele magusale naudinguhetkele , kui kinosaalis on tuled juba kustunud ning projektor suriseb , kuid algustiitrid pole veel alanud . Helsingis on kukepea vaadata päevas neli-viis filmi ja seejärel tõmmata Koronasse või Kermasse jõmistama . Samas ei kohusta AA oma maitse-eelistusi vundamenteerima või ümber hindama , ei suru peale hindamiskriteeriume ega hierarhiaid . Siin ei anta karikaid ega medaleid , siin ei sorteerita eri värvi rinnakaartide järgi külalisi tähtsusjärjekorda , siin ei korraldata staaride galasid ega suruta pihku nimekaarte . AA on vaatajat armastav festival . AA-PROGRAMMI MAHUB ära kõik , mis jääb " armastuse " ja " anarhia " vahelisse tsooni . Ehk kõik , mis kinolinal lehvib ja liigutab , peaasi , et eiraks norme . Siin on Jean Luc Godard'i kõrki snobismi kõrvuti jaapani kultusmehe Takashi Miike " Visitor Q " koprofaagilise läbuga . Lõuna-Korea jabur wrestling-komöödia kõrvuti Patrice Chereau " Intiimsuse " shiki erotomaaniaga . Kuid AA on vananenud ühes oma korraldajatega . Festival , mis <arv> aastaga on kasvatanud enesele andunud vaataja , kipub ideoloogiliselt üha korrektsemaks kuivama . Arusaadav ju , peakorraldaja Mika Siltala on leidnud koha päikese all , ta on keskealine VIP , kelle juhtida on kirjastus Like ja levifirma Cinema Mondo , ta on oma mees kinopealinnade Cannes'i ja Berliini nooblites ringkondades . Ta ei saa end enam esitleda igavese teismikuna ega sasipäise kontrakultuuri apostlina . Seepärast on sõnapaar " armastus ja anarhia " festivali tiitlis kaotanud oma maagilise väe ; ekstaasi , ohjeldamatuse ja vastuvoolulisuse asemel representeerivad nad pigem flirti , mängulusti ja pisukest " konstruktiivset " trotsi . Aga kes ütleb , et prügimäelt kostvad karjed on kuidagi pädevam ühiskonnakriitika kui salongis sõnastatud maksiimid ? Kuid härra Siltala pole lõplikult ära lõigatud elu allikatest . Tema igivastaseks on Soome tsensuuri sajapealine lohe , kes kipub tema levitatud filmidele kehtestama vanusepiiranguid ning nõudma seksi ja vägivallastseenide väljalõikamist . Eks ta ole , heaoluühiskonna väikesed pingekolded . FILMIKRIITIK JA REZHISSääR Francois Truffaut on öelnud , et " kriitikuna mõtlen , et õnnestunud film peab sisaldama ühel ajal nii nägemust maailmast kui nägemust filmist . - Tänapäeval küsin filmi vaadates , peegeldab see filmitegemise rõõmu või filmitegemise piina , ning mind ei huvita filmid , mis jäävad nende vahele . Teiste sõnadega , kõik need filmid , mis ei värise , vaikivad . " Ma läksin vaatama Truffaut' aatevenna ja sõbra Jean Luc Godard'i uusimat teost " Eloge L'amour ! " just hoomamaks seda romantiliselt kirjeldatud filmitegemise joovastust ja piina , tundmaks Kino südamelööke . Olgugi et " Eloge l'Amour " oli otsast otsani lobisemist täis , vaikis film ülbelt ka kõige heatahtlikumate lähenemiskatsete peale . " Eloge l'Amour " oli üks oodatuim kinoteos nii Cannes'i festivalil kui ka AA-l . Elava klassiku uusimat saavutust kinosaali uudistama kogunenud publik erines tunduvalt tavalistest AA-l tiirlevaist ninarõngaga kinokalkareist . Ülikonnas haritlaste ja patsiga tudengite täidetud saalis hõljus akadeemilist hardust , vana kooli cinefiilia't , imetlust ja pühendumist . Võimalik , et Turun Sanomate filmikriitikule mõjuski Godard'i teos ilmutuslikult , aga mind haaras kärsitus . Vanameister polnud sentimeetritki publikule järele andnud . Mees , kes alustas <arv>ndate lõpus filmikarjääri lausungitega , et kinole peab tagasi andma kommunikatiivsuse , tegi <arv>. aastal täiesti suletud ja hermeetilise filmi . Ajal , kui iga algaja filmimees vehib digikaameraga ringi , teeb mees , kes praktiliselt leiutas käsikaamera , filmi , mis seisab koos ülipikkadest ja liikumatutest , must-valget slaidiprogrammi meenutavatest kaadritest . Mees , kes kuulutas kunagi , et vana stuudiokino on elutu , kunstlik ja dekadentne , lavastab nüüd filmi , kus kaks vanameest meenutavad väsinud häälel möödunud aegade kultuuritegelasi , tsiteerivad Victor Hugod ning kiruvad Ameerikat , taustaks katkematu klaveriklimberdus . Filmi üleelamist raskendas veelgi eesistmel püüdlikult kaasa elav frankofiil , kelle prantsuskeelsed noomitused pärssisid igasuguse omavahelise keskustelu . Mnjah , Godard on jäänud liiga vanaks ja tema fännid liiga tõsiusklikuks . SEEKORDNE AA dokumentaalprogramm oli suhteliselt nõrk , mainida tasuks vaid Kim Longinotto ja Jano Williamsi halastamatut " Gaea Girlsi " jaapani wrestling-tüdrukutest , Kate Davise intiimset jäädvustust vähki surevast Ameerika lõunaosariigi transseksuaalist " Southern Comfort " ning Sandi Simcha DuBowski humanistlike sõnumitega etnograafilist dokki homodest ortodokssete juutide hulgas " Trembling Before G " . Kai Nordbergi dokumentaal " Matka kohti valoa " kõneles abielukriisi jõudnud paaridest , kes otsivad abi grupiteraapiast . Tegevus toimub Jehoova tunnistajate konventi meenutavas laagris , kus kaskede ja järvesilmade vahel jalutavad keskealised abielupaarid turgutavad oma lagunema kippuvat suhet kollektiivse katarsisega . Teraapiaseanssidel vahetavad eri paarid omavahel avameelseid pihtimusi kriisidest , seksuaalhälvetest , petmistest , ülekohtust ja vimmapidamisest . Loomulikult on teraapia tulemuseks punased laigud näos , silmanurgas pärlendavad pisarad ning andestuskaisutused . Dokumentaali rezhissöör on teinud filmi kindla peale . Ta teab , et grupiteraapia dramaturgia on üsna sarnane dokumentalistika dramaturgiaga . Nii ühes kui teises meedias mängitakse iseennast lahti kellegi võõra pilgu ees , mõlemal puhul ilmuvad kunstlikult võimendatud emotsioonid , mõlemad otsivad teeskluse tagant autentsust , mõlemas on mängus edevus ja ekshibitsionism , mõlema puhul eeldatakse absoluutset avameelsust ning üldjuhul lõpevad mõlemad näilise või tegeliku katarsise saavutamisega . " Matka kohti valoa " oli nii oma vormilt kui tegelaste valikult üdini soome film . Juba filmi esimene kaader on soomelik - mees ja naine istuvad köögilaua taga , naine põrnitseb liikumatult enese ees lebavat pooleldi söödud toitu , mees mudib raskelt rusikaid . Taamal tilgub kraan . Tegelased on enesepaljastuses masohhistlikult halastamatud : " Olen ikiaikainen runkkari . Mä vihaan itseäni niin , että metsässä työskennellessä haluan sahata pääni pois . Ainoastaan noin voin löytä rauhan . " Kardetavasti ei suuda ükski eesti dokumentalist üheski eestlases sedavõrd avameelseid puhanguid esile kutsuda . Kolmas telg , mis on AA-l alati esindatud , on rahvuskino , eriti idast tulvav valgus . Tavapäraste Jaapani , Lõuna-Korea , Hiina ja Hongkongi kino kõrvale olid sel aastal tekkinud Tai , Singapuri , Vietnami ja teiste uustulnukate filmid . Paraku domineeris valiku tegemisel kvantitatiivne läbilõike printsiip või oli kõike kamaluga kokku kuhjatud . Selle asemel , et kokku saada üksikute silmapaistvate Kaug-Ida kunstfilmidega , saime me ohtrate näidete varal teada , milliseid kõiki filme sealkandis tehakse . Enamik neist on muidugi kohalikule turule suunatud zhanrikino - yakuza-filmid , anima , poolpornograafiline pink-movie . Me nägime , et Singapuri põnevikud tahavad kasvada sama visuaalselt üleküpsetatuks kui nende Hollywoodi analoogid , ent nende püüdlused torgivad silma oma kohmakuse ja naivismiga . Saime teada , et pole mingit ühtse mõiste " korea uus laine " alla paigutatavat mullistust , vaid rahulikus läbisaamises eksisteerivad erinevad laadid ja käekirjad , korea Sulev Keedus ja korea Toomas Sula , korea Ervin Abel ja korea Ervin Õunapuu . Niipalju siis rahvuskinost . NIISIIS , KRIITIK SAALIB entusiastlikult saalist saali , lülitub ümber eri keelte , käekirjade , zhanrite ja rezhiitehnikate vahel , hoomab tendentse ja nuusib muundumisi ning naaseb koju , et õhinal kõike seda lugejale ette kanda . Siis meenub talle nukker tõsiasi , et ka kõige erudeeritum eesti filmisõber pole tõenäoliselt kuulnud ühtegi neist nimedest , mida kriitik käisest puistab , pole näinud filme , mida kriitik nii enesestmõistetavalt autori eelneva loominguga võrdleb , ning talle ei ütle midagi maailmakino tendentsid , mille hoomamist kriitik elutähtsaks peab . Kriitik peab leidma lobeda ja rahvapärase kõnepruugi , millega oma puhkusereis ka " lihtsale eestlasele " kütkestavaks muuta . Muidu võib festivale pidi reisival kriitikul tekkida samasugune võõrandumine oma lugejast kui Godard'il vaatajast . Õnneks sattusin ma koju naastes ETV pealt vaatama Laurent Cantet' filmi " Personal " ( " Ressources Humaines " ) , kirurgiliselt vahedat sotsiaalpsühholoogilist uurimust tööst ja töötusest , väärikusest ja häbist , painetest , mis meilgi kaasnevad suurte tööstusharude ja infrastruktuuride erastamise ning koondamislainetega . Juba aasta tagasi , kui AA-l esitati seda filmi , uskusin ma nägevat võimalust , milliseid filme peaks Eestis tegema , mil moel panna filmikunst uuesti publikuga kommunikeeruma . Paraku ma ei teadnud siis veel , et järgmistel aastatel ruulivad filmitootmises marmortahvlid . Aga optimistina usun ma tulevikku . Ehk jõuan ka ära oodata , kui Eesti ja Soome kasvavad Suur-Soomeks kokku nii poliitilisel kui ka kultuurilisel väljal . Marko Mägi ebalused Andrus Laansalu uudisteost vaadates . " Ameerika " . Tekst ja idee Andreas W . Kirjeldaja Jan Uuspõld . Keskkond Liina Tepand ja Martin Nurm . Video Taavi Warm . Valgused Karel Kansvein . Akustik Mario Pulver . Tartu Teatrilabor <arv>. oktoobril Von Krahli Teatris . Andreas W ehk Andrus Laansalu eksperimentaalne lavastus " Ameerika " on inspireeritud hiljutisest terroritragöödiast . Pärast etendust kommenteeris teemat Erkki Bahovski Postimehe välistoimetusest . Laval on nii : näitleja Jan Uuspõld esitab Laansalu teksti , teda saadavad videokaadrid ja slaidid . Vahepeal näitab näitleja kileprojektorilt seinale tabeleid ja graafikuid . Need tekstid aga ei paista kaugele . Julge ja õige on mõte teha aktuaalsete sündmuste põhjal kohe , operatiivselt valmis teatritükk . Ja mitte traditsiooniline , vaid omamoodi . Aga seekord pani tulemus küll ebalema . EI SAANUD päris täpselt aru , mis rolli see Jan Uuspõld seal lava peal kehastab . Eeltutvustuses oli lugeda , et etendus sarnanebki rohkem loengu kui teatritükiga . Et näitleja oleks siis nagu lektori rollis . Aga ka lektorilt ootaks mingisugust suhet käsitletavasse teemasse . Kui taotletud suhtemääratlus oligi sihuke üleolevalt " cool " ükskõiksus , nagu võis aimata , ei mõjunud see siiski usutava ja asjakohasena . Karmidest asjadest ükskõikselt rääkija äratab ikka kahtlust , et kas ta nüüd teeskleb või suhtubki päriselt nii . Etenduses jäigi see suhtumine häirivalt teeskluse ja " päriselt nii " piirimaile . Näitleja kehastatud tegelase anonüümsus polnud ka õieti põhjendatud . Tekst ise oli midagi esseesarnast . Kohati lihtne ja loogiline , kohati hämar ja absurdi kalduv . Läbiv idee tundus hoolimata esitaja ükskõiksest hoiakust ikkagi moraliseeriv mure maailma ja ühiskonna tuleviku pärast . Nagu koputamine publiku südametunnistusele , et vaat mis võib juhtuda . Kuid üle moraliseerida ei maksa . SEST SISULISELT : süütute inimeste surm on loomulikult kurb ja kohutav kaotus . Kadunuid enam tagasi ei too . Kuid on ebameeldiv , et kogu loost jahutakse maailma infokanaleis palju rohkem poliitilises kui inimlikus võtmes . Et hea Ameerika on hädaohus ja nii edasi . See viskab üle ! Laansalu lavastuses langes samuti Ameerika riigile suurem rõhk kui inimestele . Inimeste teemast õnneks päris mööda ei mindud . Erkki Bahovski kommentaarid Ameerika tragöödiale olid põhjalikud . Mõjusid veenvalt , sest olid ehedalt , mis nad olid . Mis laval enne toimus , jäi liiga segaseks . Jazzkaar ärkas sel hooajal vara . Oktoobris-novembris saab pea igal kolmapäeval Von Krahlis kõrvu paitada või ärritada tavapäratu musaga alates eriti avangardistlikust prantsuse <arv> Janvierist ja lõpetades vana hea RinneRadioga . Üks põnevamaid kooslusi on Kimmo Pohjoneni ( akordion ) ja Eric Echampard'i ( trummid ) duo , keda saab näha <arv>. oktoobril Von Krahlis . Echampard on prantsuse trummar , kes hakkas juba lapsena küpsisekarpidel ja muul ettejuhtuval improvisatsiooni harjutama . Kimmo jätab asjassepühendamatu paremal juhul nõutuks : vaevalt , et Von Krahli püsipubliku hulgas palju akordionisõpru oleks - ja siis veel Soome pillimees ... POHJONENI MUUSIKAT KUULATES kaovad aga eelarvamused kiirelt . Minule tuletas tema helivõrku vajumine enim meelde Weekend Guitar Trio poolt loodud naudisklemist . Ajakirjanduses on Pohjoneni aga nimetatud hoopis Põhjala versiooniks Robin Williamsist . Ja tema hüüdnimi Soomes - Teknoterroristist Akordionimängija - tekitab sootuks uusi assotsiatsioone . Pohjonen ise kirjeldab intervjuus BBC-le humoorikalt akordioni juurde jõudmist . <arv>ndatel , kui ta alustas , oli akordion eriti vähe cool ja seksikas - sõbrad ei tohtinud teada saada , et ta seda vabatahtlikult mängib . <arv>ndatel , kui ta oli hakanud akordioniga koos igasugu tehnikat kasutama ja oma helimaailma looma , tulid isegi daamid baarides ütlema , et nad on Pohjoneni kontserdil esimest korda elus akordionimuusikat nautinud . Siis jõudis Kimmo veendumusele , et teeb õiget asja . Pohjoneni muusika sünnib katselisel teel : ta improviseerib stuudios , lindistab ja nopib pärast peamise välja . Vigadest leiab ta alateadvuses peidus olnud ideed . Enim naudib ta soolokontserte , sest " üksinda on palju kergem kui kambaga kaugele ära minna " . KONTSERDIL LUBAB TA PAKKUDA midagi palju rohkemat kui plaadil . Visuaalsele poolele annab lisaks heale valguspargile juurde ka Pohjoneni äge liikumine laval , raske pill kaelas . Ükskord olla ta Edinburghis kontserdi ajal pilliga võideldes nii hoogu läinud , et kukkus selili ja akordionile tuli päris korralik remont teha . Stilistiliselt on Pohjonenil palju mõjutusi : ta alustas <arv>aastaselt oma humppaansambliga , siis liitus rockbändiga , edasi õppis vaheldumisi Sibeliuse Akadeemias klassikalist akordioni ja Tansaanias kohalikku pöidlaklaverit . Soomes valiti Pohjonen viis aastat tagasi parimaks folkmuusikuks , ta on mänginud folk- , rokk- , jats- ja avangardbändides <arv>-l ( ! ) Soomes väljaantud plaadil . Prantsuse trummar Eric Echampard , kellega koos Pohjonen Tallinnas mängib , üritab ühendada klassika ja jatsu parimad osad . Ta on hetkel üheksa prantsuse jatsbändi trummar , neist vast kuulsaim on Eestiski käinud Marc Ducret Trio . Echampard on kuulus oma ülimalt täpse ja viimistletud stiili poolest . " Ma pean iga heli tähtsaks ja lisan sellele puudutuse kvaliteedi - see ei ole ainult klassikalise muusika eesõigus , nagu tihti arvatakse . Ma ei mängi midagi suvaliselt ainult sellepärast , et ma olen jatsumees , " ütleb ta ise oma muusika kohta . MELE PESTI Über Kummist ja karvased mänguloomad . Kummiloom sobib näiteks vanni kaasa , karvane loom võib tuju tõsta voodis , töölaual , väiksem kas või taskus . Ätid . Vanemates meestes on pauer , nagu veenvalt demonstreerivad trenditüübid Uno Loop või Vello Orumets , ekspresident Lennart ja uus president Arnold . Firma sümboolikaga riided . Tasuta reklaam omanikele , töötegijatele hea kraam odava hinnaga . Unter Mobiiltelefonid , mis helisevad raadios ja televisioonis intervjuude taustal ja tekitavad asjatut segadust , sundides otsima oma . Jõulukraami müükisaabumine . Öäk , juba . Eriti unter on eelmisest aastast üle jäänud jõulukaup hirmsa hinnaga . Trendiinimesed , kes töllerdavad kutsumata igasugustel koosviibimistel , tungivad firmade kinnistele pidudele , lootuses tegijatega koos seltskonnakroonikates foto peale jääda . NäDALA SÕNA 'regulaarne' korrapäraste ajavahemike järel ilmnev või toimuv , näiteks bussiühendus , täiskuu , suguelu . Viimasel ajal moekas eesti trendikeele sõna , laenatud toortõlkena inglise keelest ( ingl. k. regular - tavaline ) . Näiteks regular french fries - vanas eesti keeles tavalised praekartulid , uues regulaarsed prantsuse kartulid ; regular , loyal guy - vanas eesti keeles tavaline , usaldusväärne noormees , uues keeles regulaarne , loodetav noormees . Jakob Karu Rainise äriidee sündis imelihtsalt . Ühel aiapeol kurtis kinnisvaraärimees Martin , et tema rotveilerid trambivad aia segi . " Mis kasu oli mul aiandusarhitekti palkamisest ? Ma jäin muruniitjaga eelmine nädal mutta ! " kaebles Martin . Samal peol kohtas Rainis ka aktsiadiiler Tarmot , kelle kaukaasia lambakoer hüppab üle aia , rünnates postiljone , spanjeleid , vanureid , lapsi , dzhiipe ja kasse . Rainisel endal koera pole , aga sõprade mure oli siiras ja tõotas tulu . Ei läinud nädalatki , kui äriidee oli valmis . Koerad tuleb sulgeda väiksemasse , umbes seitsmeruutmeetrisse aedikusse , kust nad ei pääse välja inimesi hirmutama ega lillepeenraid trampima . Veidi aega läks aedikute jaoks sobiliku nurkrauast raamile tõmmatud võrgu leidmiseks ( värvivariandid kroom , tsink , must ja roheline ) ja töömeeste palkamiseks , nüüd töötab firma aga täie hooga . Varsti valmib ühel tuntud eesti arhitektil aedikusse sobiva hubase kuudi projekt . Rainise koeraaedikuid leidub täna Rohuneeme , Puki ja Kadaka teel , Valdeku ja Taludevahe tänaval , Veskimöldres , Pärnu rannarajoonis ja paaris Peterburi-lähedases datshas . Koerad on kinni ; aedikutes on küll maa must , aga ega koer pole inimene ! Rainist kiidavad muuhulgas kinnisvaraärimees Martin ( kaks rotveilerit ) , aktsiadiiler Tarmo ( kaukaasia lambakoer ) , eksklusiivturvateenuste osutaja Boriss ( bullterjer ja lõunavene lambakoer ) ja välisinvestorid Antonio ( mastif ) ning Jevgeni ( kolm bokserit ) . Üks Rainise klient tundis , et tema väärikad loomad on kuidagi piinatud olemisega . Nad nägid tihti niisugused välja , sest aediku kitsikus ahistas neid . Ta avas aediku värava , nagu alati , kui tahtis koeri lohutada . Suured , koheva karvaga elukad , kelle esivanemad aitasid papaahades külameestel mägikarjamaadel lammastega hakkama saada , läksid välja jooksma ja möllasid tükk aega mere ääres roostikus . Vett ja pori lendas . Kodu poole tagasi tulles kohtasid nad inimesi , kes sulgesid tee , sõimasid ja pildusid isegi kive . Lõpuks õnnestus vapratel loomadel oma õuele taganeda . Ma mõtlesin ärimees Rainise mööda Tallinna rikkamaid linnajagusid jalutades välja . Ka kõik muud nimed ja sündmused on välja mõeldud , välja arvatud viimases lõigus kirjeldatud vahejuhtum . Ma osalesin selles ise . Ma armastan loomi väga , aga ühe Randvere koerapidaja vastutustundetus tekitas minus vägivaldseid tunge . Kas ta kujutab ette , mis tunne on last süles hoides pidevalt vaadata nii ette kui taha ? Kas ta aimab , kuidas minusugune patsifistlik tüüp mõtleb , et see on esimene kord elus , kus tulirelv oleks asja eest ? Vaevalt . Ta on inimlik , pakkudes loomadele vabadust ; ja ta on loomalik , mitte mõeldes võimalikele tagajärgedele . Ta rikub oma koeri avalikku kohta lahti lastes muuhulgas ka seadust , aga ma aiman , et see ei ole sellele inimgrupile miski argument . Kui ma tema koeri veel lahtiselt kohtan , siis kuulutan ma sõja talle , mitte tema piinatud loomadele . Väiksemat sorti sõda pole Osama bin Ladeni või George W. Bushi privileeg . Siim Nestor Hiljaaegu ka Eestis ilmunud Walesi neo-pop-viisiku Super Furry Animals ( väga hea ) album " Rings Around The World " on esimene album Maal , mis ilmus ühtaegu nii tavalise audio-CDna kui ka DVDna ( ja miksituna <arv>.<arv> Sound Systemis ) . Varem on popmuusikute DVDd olnud albumi materjalist suveräänsed , omaette tooted videote , dokumentaalülesvõtete ja interaktiivse jändamisega . " Rings Around The World " laadis DVD võib olla aga uus formaat kogu muusika tarbimises . Seni on DVDd ja DVDmängijate hinnad laserplaatide omadest märksa kõrgemad . Samuti jaksavad ülikalli tootmisega " Rings Around The Worldi " -taolisi välja anda vaid suurkompaniid . Kuid vist iga teine , kes täna plaanib CD-pleieri ostmist , kogub natuke rohkem raha ja ostab DVD-pleieri , sest see mängib CDsid niikuinii . Ja eks kogu uudistehnika läheb ajapikku muudkui odavamaks , seeläbi üha laialt kasutatavamaks . Mida siis superfurryd tegid ? Nad ühendasid helimaterjali liikuvate piltidega . Iga loo juurde käib lühifilm , mille autoriteks erinevad noored filmitegijad . Vapustav , milline meeldiv ja uus mängumaa kontseptuaalsetele muusikutele ! ( Ja teistpidi muidugi ka visuaalkunstnikele . ) Juba ammu ei saa mitmeid laserplaate arvutist ilma tõmblemiseta kuulata , sest CDdel on küljes mingi kangekaelne multimeedia-risu . Nüüd aga võib SFA eeskujul juhtuda nii , et tuleb muusik ja ütleb : " Selleks , et minu albumit tõeliselt mõista , tuleb seda kuulata koos visuaalidega seal . Nad on ühtne tervik ! " Enam ei piisa ainult kõrvaklappidest ja -teritamisest ! Sa pead silmi ka lahti hoidma . Reklaami eesmärki täitvate videotega oleme harjunud , kuid kui albumid muutuksid audio-visuaalseteks kunstiteosteks , oleks see õudne . Kas keegi tahab seda ? Hardcore-fännidele see kindlasti meeldiks . Kas seda on vaja ? Ei . Meile antakse siis liiga palju infot , mida muusikas mõnulemiseks tarvis ei ole . Mis saab siis su enda fantaasiatest ( ja tunnetest ) , kui sa klapid peas päevitad ? Kuigi superfurryde õhin oma uue põneva projekti puhul on hirmuäratav , ei pruugi DVD-albumid igapäevasteks , reegliks ega valitsejateks saada . Otsustab õnneks tarbija , kelle huvipuudus võib sellise formaadi eos marginaalseks kunstasjakeseks tappa , ning ka mp<arv>' pole pingutustest hoolimata veel üles puua õnnestunud . Helen Urbanik uuris , kas magnet leevendab tõesti valu , aitab haavadel kinni kasvada ja mõjub uinutavalt isegi stressis olevatele inimestele . Keskajal kasutatud magneteid naiste truuduse kontrollimiseks . Mees pani magneti naisele padja alla ja kui kaasa öösel voodis rahutult vähkres , võis kindel olla : naine lööb üleaisa . Tänapäeval magneteid enam igaks juhuks pea ligi ei panda . Peavalu püütakse nendega leevendada küll . Ühe lihtsa magnetravivahendi näidis on Eesti Meremeeste Haigla taastusravi osakonna juhatajal Malle Lõhmusel laua peal : ortopeedilised magnettallad . Niisuguseid reklaamiti juba <arv>. sajandil ühes Ameerika kataloogis . Tallad peaksid vähendama jalgade väsimust ja turset ning parandama verevarustust . Taldade venekeelne reklaam lubab sedagi , et magnet mõjutab talla all asuvaid punkte : kui pea valutab , siis võtab magnet jala all asuva punkti kaudu valu ära . Kas see tõepoolest nii on , ei oska öelda . Magneteid on ravimiseks kasutatud tuhandeid aastaid , kuid nende mõju on vähe uuritud ning teadlased ei oska seda täpselt põhjendada . LOODUSLIKKE MAGNETEID ( rauaühendeid , mis on püsivalt magnetiseerunud ka siis , kui välist magnetvälja ei ole ) kasutasid inimesed juba mitu tuhat aastat tagasi . Nad tegid neist kaelakeesid , käevõrusid või kandsid plaate haige koha peal . Magnetid levisid kiiresti <arv>. sajandil , kui eurooplased õppisid magneteid kunstlikult tootma ning tohtrid neid oma patsientidele soojalt soovitasid . Püsimagneti tekitatud väli on nii nõrk , et inimene seda ise ei tunne . Magnet mõjub organismile eelkõige seetõttu , et enamik inimese kehast koosneb veemolekulidest , magnetvälja mõju tulemusena vabaneb kudedes soojus . Põletikulises ja valutavas kehapiirkonnas on tavaliselt halb vere- ja hapnikuvarustus . Seal on happeline keskkond . Ravimagnet parandab verevarustust ja toob piirkonda rohkem hapnikku , mis vähendab põletikku ja valu . Ühelt internetileheküljelt leian viite , et isegi USA toidu- ja ravimiamet tunnistab magneti üldist valuvaigistavat ja lõdvestavat mõju . Samas on elektrispetsialistid tõestanud , et muutumatu magnetvälja ehk püsimagneti poolt esile kutsutud füüsikalised protsessid on liiga nõrgad ega suuda mõjutada veresoontes loomulikult toimuvaid füüsikalisi protsesse - seetõttu ei ole nende meelest ravimagnetitel mingisugust bioloogilist mõju . DR LõHMUSE OSAKONNAS ei jagata patsientidele aga väikesi magnetkäevõrusid . Siin tehakse protseduure hoopis aparaatidega , mis toodavad kas madala või kõrge sagedusega magnetvälju . Mõned neist meenutavad neid , millega lapsepõlves põskkoopaid " soojendati " . Kui traadikerast lasta läbi elektrivool , tekib seal magnetväli . Samamoodi tekitab muutuv magnetväli elektrit . Seda pulseeruvat elektromagnetvälja kasutataksegi ravis . Elektrispetsid kahtlustavad , et kudede paranemisele ( näiteks luude kokkukasvamise kiirenemisele ) avaldab tegelikult mõju hoopis elekter , mitte magnetväli . Dr Lõhmuse juures käib patsiente igasuguste näidustustega - alates neuroloogiast ja lõpetades ortopeedia ( liigesepõletikud jne ) , sisehaiguste ja isegi nahahaigustega . Nädalas on neid paarsada . " Magnetravi on nagu füüsikaline antibiootikum , " ütleb dr Lõhmus . Näiteks saavad sellest abi astmahaiged , kelle umbe läinud kopsutorukestest magnetravi vee välja tõmbab . Seadmed , mida magnetravis kasutatakse , on tegelikult väga kõrgtehnoloogilised . Näiteks toodab Siemens ligi <arv>,<arv> miljonit krooni maksvat aparaati , mille abil saab purustada väikesi mittevajalikke luumoodustisi organismis . Kui ma dr Lõhmuse kabinetti astun , tuulab ta parasjagu murelikult oma paberites . " Kusagil peab olema Müncheni linnahaigla hinnakiri , kus magnetravi protseduurid on ühes reas sidumiste ja teiste tavaliste teenustega . " Dr Lõhmus otsib seda paberit , et tõestada : magnetravi tunnustatakse mujal samamoodi nagu meil näiteks ravimite manustamist . Meie haigekassa tasub aga ainult nende inimeste magnetraviseansside eest , kes saavad seda haiglaravi käigus . Minul oli füüsika koolis mõnikord kolm ja ma tunnistan ausalt , et ei saa ka pärast dr Lõhmusega rääkimist aru , kuidas magnetravi tegelikult töötab . Internetist leidsin ühe artikli , kus füüsikud magnetravi meetodit üksipulgi lahkavad ( David W. Ramey " Magnetic and Electromagnetic Therapy " - <hyperlink> ) . Selgub , et kõige paremini on uuritud luumurdude paranemise soodustamist elektromagnetvälja abil . Kuidas mehhanism päriselt töötab , ei ole teada , aga positiivselt see igal juhul mõjub . Seda oli lohutav lugeda . Tennisist Martina Hingis avastas enda jaoks uue vahendi vigastuste raviks . " See on eriline magnetmatt , mis saadab laineid läbi keha . Midagi ultraheli sarnast , mitte aga maagilist nõidade mängumaalt . Matt aitab mul lõdvestuda . Tulemus on sama , nagu tegelenuks jooga või hingamisharjutustega , " on Hingis Reutersile öelnud . Hingis kannab matti endaga kõikjal kaasas ning kui aega saab , viskab sellele pikali : " Leban vastavalt võimalustele - kaheksa , viisteist , kolmkümmend minutit . See on hea , puhastab organismi . " <arv>aastane Hingis on praegu maailma naiste tennise edetabelis esimene number . Ta on aeg-ajalt hädas tugevate seljavaludega . Selle hooaja esimene pool algas Hingisel raskelt , ta langes näiteks Wimbledonis juba esimeses ringis välja . Suve lõpu poole on ta jälle võitma hakanud ja tüdruk ise usub , et palju abi oli tema uuest lõõgastusvahendist . Dr Lõhmus oletab , et Hingis kasutab midagi Austrias toodetud Physiotroni nimelise aparaadi sarnast . Samasugune matt on olemas Pärnu sanatooriumis Tervis . Kalev Kesküla annab lühiülevaate California uutest tegijatest meie veinilettidel . Ameerika põhilise veinireservuaari California tootjad on meil esindatud vägagi kuulsate nimedega . Veinide kättesaadavust piirab ainult dollari hirmus kurss . ( Seepärast vaadake , kas leiate mõnest paremast veinipoest vanemaid pudeleid , mis ostetud sisse odavama dollari ajal ja nüüdseks ka parajasti ära küpsenud . ) Mind on alati vaimustanud , et California veiniteatmikke lapates vaatab vastu tõeline rahvaste ja elukutsete paabel . Veinimeesteks on hakanud juudist rockimänedzher Cohn , sakslasest insener Buehler ja itaallasest filmilavastaja Coppola . Itaalia ja saksa emigrantide järeltulijad on rajanud meilegi tuntud suurimad veinimajad . Kohalike edetabelite tippu kroonivad aga sageli väiketootjate , tuhande kasti meeste veinid , mida niikuinii kuskilt kätte ei saa . Aga igatahes tasub pealkirjaks pandud ameeriklaste reklaamlause järeleproovimist . Järgnevalt lühidalt kahest sealsest uuenduslikust veinitegijast . Geyser Peak Geyser Peak Sonoma County's on iidne veinifirma , mis praegu on Jim Beami viski destilleerijate käes . <arv>ndail kuulus pool sellest Austraalia kuulsaimale veinivalmistajale Penfoldsile ning sealt jäi praegusele omanikule päranduseks ja salarelvaks veinimeister Daryl Groom . Too austraallane oli varem vägevaima Austraalia veini Grange'i kokkusegaja . Mõistagi on ta juurutanud Ameerikas Austraalia " rahvusviinamarja " Shiraz , tumeda , filtreerimata , tõrvaselt maitseküllase ja muljetavaldava joogi . Kõrgeima klassi moodustab Alexander Valley seeria , mis on tõeliselt kontsentreeritud ja jõuline . Näite heast mahlakast kalifornlasest pakuvad Sonoma Cabernet Sauvignon ja Chardonnay . Hea hinnaga hiilgavad Geyser Peaki odavama , California-sarja veinid , eriti Sauvignon Blanc ja Gewürztraminer . Kummalisel kombel on viimasel hapet rohkem kui mõnel Alsace'i Gewürzil , nii et maitseulatus on sügav . Firma teine vein on Canyon Road . Kendall-Jackson Kendall-Jackson on suhteliselt uus , <arv> Lake Countys asutatud veinifirma , mille tõusmine tõsiste tegijate hulka on olnud tõeline ameerika edu-lugu . <arv>ndate lõpu poole ostis San Francisco advokaat Jess Jackson Clear Lake'i lähistele väikse viinamarjaaia . Töötanud aastast <arv>. koos veinimeister Jed Steele'iga , on ta oma valdusi järk-järgult lõuna poole laiendanud , need ulatuvad praegu Santa Barbarani välja . Nii kasvavad Kendall-Jacksoni veinide marjad ligi tuhande kilomeetri pikkusel alal mööda vaikse ookeani rannikut . Selles seisnebki praegu ligi <arv> miljonit kasti tootva firma põhiline trikk : eri piirkondade vein tembitakse kokku , saades nii stabiilse ja kõikide piirkondade paremaid omadusi ühendava joogi . Segatakse ka viinamarjasorte . Kendall-Jacksoni odavama veiniseeria nimi Collage ( hulgihind <arv> krooni ) tähendabki kahe sordi ühendust . Kõige enam meeldib mulle neist Cabernet Sauvignoni ja Shirazi kollaazh ( <arv> ) , mille maitses võib aimata musta sõstart , seedrit ja loomanahka . Zinfandeli ja Shirazi ühendus on kergem ja eeskätt punaste marjade karakteriga . Kallim sari , Vintner's Reserve ( <arv> krooni ) , pakub nii Cabernet Sauvignoni kui ka Zinfandelit ( mõlemad <arv> ) . Eriti muljetavaldav on esimene , tanniinine ja vürtsikas vein , mida hoitud <arv> kuud prantsuse ja ameerika tammes . Kokkuvõttes võib öelda , et nii Geyser Peak kui ka Kendall-Jackson esindavad California uuenenud maitset , mis ei ole enam nii tihe , raske ja tammine kui kümne aasta eest . Jõu näitamise asemel rõhub uus maitse rohkem marjakarakteri esiletoomisele , värskusele ja nüansseeritusele . Samal ajal pole need " uued veinid " nurgelised ega karedamad kui varem . Väidetavasti istutas esimesed viinapuud Californiasse jesuiidist misjonär Junipero Serra <arv>. aastal . Tänapäevase California veini isadena nimetatakse aga kõige sagedamini ungari seiklejat krahv Agostin Haraszthyt ( <arv>-<arv> ) ja venelast Andre Tchelistcheffi ( <arv>-<arv> ) . Haraszthy tuli Ameerikasse <arv> ja saabus <arv> Californiasse õnne otsima , tegeles nii poliitika kui ka kullapesemisega . <arv>. aastal rajas ta Sonomas Buena Vista nimelise veiniistanduse , kuhu tõi Euroopast tuhandeid viinamarjaistikuid . Ta avaldas peagi oma töö kohta veiniraamatu , milles teadvustas California kui veinimaa ning veinivalmistamise kui mõistliku majandustegevuse . Kaotanud oma veinivalduse , hukkus teadmata asjaoludel Nicaraguas , tõenäoliselt sõid alligaatorid ta ära . Tchelistcheff oli Moskva ülikooli juuraprofessori poeg , kes pärast revolutsiooni astus Valgete armeesse ja oleks Kodusõjas äärepealt hukka saanud . <arv>ndail õppis ta Brnos agronoomiat ja <arv>ndail Pariisis veinitegemist . Kolmekümnendate lõpus saatis prantsuse veinimees Georges de Latour ta oma Beaulieu Vineyardsi nime kandvatesse California veinivaldustesse moodsat veini tegema . Järgnenud aastakümnete jooksul juurutas ta Californias kõik selle , mida nüüd peetakse tänapäevaseks veinitegemiseks , alates kontrollitud temperatuuriga fermentatsioonist ja lõpetades köetavate viinamarjaaedadega . Tema arvukate õpilaste hulka kuulub ka näiteks Robert Mondavi ning ta on konsulteerinud veinivalmistamist mitmel pool maailmas . " Tchelistcheff oli veinimaailmas ainulaadne oma tegevuse geograafilise avaruse ja oma leiutiste ajaloolise tähenduse poolest , " kirjutab veiniteadja Jancis Robinson . Tchelistcheff juhtis Beaulieu veinifirmat oma elu viimaste päevadeni . E. ja J. Gallo , legendaarsed vennaksed ( neile kuuluvad ka Gallo Sonoma ja Carlo Rossi margid ) . Veini igast hinnaklassist , odavamad , nn kannuveinid on Carlo Rossi , kallimad , tihedad ja rasked Gallo Sonoma nime all . Maailma ja Ameerika suurim tootja . Beringer , suur korporatsioon Napa Valleys , neile kuulub hulgaliselt väiksemaid mõisaid . Kare-mahlakas Merlot ja tihe Chardonnay . Robert Mondavi Winery , Grand Old Man Robert valmistab Napa Valleys kuulsat Cabernet'd ja koos Philippe de Rothschildiga loodud Opus One'i . Eestis leidub Coastal ja Woodbridge seeria , millest tahaks soovitada esimest . Väga võimsad on California tippu kuuluvad Byroni nime kandvad veinid . Wente Vineyards , ajalooliselt kõva tegija Livermore Valleys , kelle täht on viimasel ajal pisut tuhmunud . Riva Ranchi Chardonnay ja Reserve Cabernet on igatahes väga head . Fetzer , Mendocino County , on pakkunud hea hinna-kvaliteedi suhtega Cabernet Sauvignoni ja Zinfandelit . " Love And Theft " ( Columbia ) Kirjeldas kord seeniorkriitik Greil Marcus Dylani saatust viimase veerandsaja aasta jooksul . Kuidas ikka ja jälle ülistavad arvustajad vastutustundetult iga tema keskpärasegi plaadi klassikaks . Ja Marcus küsib : kuidas peaks Dylan end tundma , kui näeb , et maailm teda sel moel devalveerib ? Aga ma ise saan sellest teisiti aru . Saan aru , et nõnda katsutakse Dylanit visalt paigutada tänase popmuusika pärispilti ja mitte lihtsalt turgutada müüti temast . Mitte lihtsalt kummardada kõiki neid tema kanoonilisi tekste aastaist <arv>-<arv>. Aga Dylan on väga vana , juba <arv>. Nii et kuhu ta veel üldse võiks kuuluda kui mitte ajalukku ? Ja kas polekski üldse mugavam , kui Dylan oleks juba surnud ? Tema eelmine plaat , suurepärane " Time Out Of Mind " , käsitleski seda ainsat teemat , mida Dylani-müüt talle justkui veel lubas - surma ennast . Kõik olid sisimas nõus , et just nood laulud oleksid talle hauakiviks sobinud . Ja nüüd tuleb see imelikult värskendav uudisteos . Hea küll , näib Dylan pilklikul moel ütlevat , minu hauakivid on paigas , nüüd on aeg ärgata ja kummitada ; minu postuumne surematus on välja kuulutatud , aeg on ilmuda lihalikul kujul . Kui olla <arv>nene Bob Dylan , siis kas pole selles iseenesest midagi eneseiroonilist , koomilistki ? " Love And Theft " on üks isekalt isukas plaat , valmis toituma traditsioonist , mis toitnud tuhandeid . Ma ei taha liigitada üksiklugusid tippudeks ja tasandikeks . See , kuidas Dylani klisheed ( ja need on enamasti tõesti " ainult " klisheed ) vastastikku varje ja varjundeid heidavad , loeb rohkem . On " Bye And Bye " poleeritud retro ja on kõrvakraasiv " Lonesome Day Blues " kohe sealsamas . On palju muudki pealtnäha pehmet ja praktilist . Ning on väga lihtne alustada järgmist kuulamist . Ja siis veel järgmist ... <arv> TÕNIS KAHU Gorky's Zygotic Mynci " How I Long To Feel That Summer In My Heart " ( Mantra Recordings ) Gorky's Zygotic Mynci on uskumatu fenomen . Walesi folkmuusika , mis on saavutanud respekti maailma indie-ringkondades . Miskipärast on tunne , et selline bänd , kes oma kurbuse ja nostalgia niivõrd kaunil moel muusikasse valab , saabki tulla ainult Walesist , sellest äravajunud , arhailisest Suurbritannia nurgast , mis on võrreldav Kirde-Eestiga . Ning mul on kohutavalt kahju , et Eestis midagi sellist ei ole . Need akustilise kitarri ja klaveri abil ette kantud lood pole kuidagi võrreldavad ei Tindersticksi , Leonard Coheni ega Nick Cave'i resigneerunud urbanistlike hümnidega . Gorky's Zygotic Mynci on kuidagi looduslapselik , soe naiivne ja uskumatult mõjuv . Nagu albumi nimilugu , " Let Those Blues Skies " ja " These Winds " juba oma nime poolest ütlevad , see on roheliste niitude , lõhnava rukki ja laugete küngaste muusika . Kohad ja meeleolud , millest ma tegelikult ise enam mitte midagi ei tea . Ehk nimelt seepärast ongi Gorky's Zygotic Mynci just paadunud linlase jaoks vastupandamatu . <arv> MAREK KALLIN A Camp " A Camp " ( Stockholm ) Nina Persson on mõnus . Ühel ammusel rockfestivalil kohtunud ta kurja mehega , kelle meelest Cardigansi-sugune jäätisereklaami kitsh ei tohiks puutuda Black Sabbathi püha muusikat . " Sa ei tea rockist sittagi ! " hüüdnud kuri mees ning virutanud Ninale jalaga *ersse . Jäätisereklaamid jäävad kitshiks maailma lõpuni , Cardigans seevastu muutus aina hevimaks ja sisukamaks , kuni jäi puhkusele . A Camp on Nina Perssoni sooloprojekt . See kõlab nagu Cardigans esitamas laenatud pillidega laenatud laule . Cardigansi Peter Svensson on geenius ja A Campi peamine kaasautor Niklas Frisk lihtsalt väga tubli ja hakkaja noormees . Plaadi päästavad Nina Perssoni elu ehk küpseimad esitused ja laulutekstid . " Hard As A Stone " annab jalaga *ersse kurjale mehele rockfestivalil ning " Song For The Leftovers " viib ta taksoga koju , pakub teed ning uinutab magama . Vat täpselt nii väheekstreemne ongi A Camp . Mõnus , aga mitte kuigi erutav . <arv> ERIK MORNA Ursula Rucker " Supa Sista " ( ! K<arv> ) See plaat on kõigile . Kõigile , kes ootavad uut <arv> Herot . Kes taluvad Gil-Scott Heroni jutuplaate . On imestusega avastanud , kuidas nad kõik see aeg armastasid Sade'd . Ja kuidas kogu maailm võiks armastada Vanessa Daou'd . Sest öelda Jill Scott olnuks liiga ilmne . Ursula Rucker on täiskasvanud ja iseseisev Philadelphia naine , kes kasvatab lapsi ja esitab luulet . Siiani tunti tema häält peamiselt <arv> Hero ning The Rootsi monumentaalsetelt albumitelt . Ka Josh Wink ja meie oma Holmes on Ursula talenti kasutanud . " Supa Sista " on öömuusika , mille saatel Ursula koob oma ämblikuvõrku tõsistest , ilusatest ja valusatest sõnadest . Naine olemisest . Laps olemisest . Musta muusika seisust . Peamiselt poolsosinal , aeg-ajalt hapra häälega lauldes . Kõik see kõlab ju kenasti , aga pärast mitmendat kuulamist tekib soov Ursula välja lülitada . Sest olgu ta kui tahes tugev , muusika siin plaadil on tugevam veel . Maagilisemate hetkede eest vastutavad Sylk- <arv> mehed King Britt ( " Spring " ) , Philip Charles ( " Womansong " ) ning Tim Motzer ( " Supa Sista " ) . Ka <arv> Hero on väga tubli ( R'n'B " <arv> " ja D'n'B " What ??? " ) , samuti ammune kollaborant Robert Yancey III ( " Brown Boy " ) . Vaikne hip-hop , pehme jazz ja mahe breakbeat . See plaat on kõigile , kes hindavad traditsioone ja kvaliteeti . Ilma mingi irooniata . <arv> ERIK MORNA " Aaliyah " ( Blackground Records ) Milliseid tummaks võtvaid uudiseid me sel sügisel kuulnud oleme . Arnold . WTC . Metanool . Kohutava Sügise uudised , mida uskuda ei taha , algasid muusikat armastavale inimesele juba <arv>. augustil . Florida Marsh Harbouri lennujaama läheduses kukkus puruks väikelennuk Cessna <arv>. Oma kaaskonnaga oli selles just sõitu alustanud <arv>aastane Aaliyah . Neid ei ole enam . Aaliyah on r'n'b-staar , kes ei täna oma viimaseks jääva albumi " thank you " rubriigis nimeliselt superstaar-produtsente Missy Ellioti ja Timbalandi . Iga sudija kleebiks need nimed plaadi kaanele . Aaliyah ei pea seda tegema . Tema avastas nad . Kui kutsus Missy ja Timbalandi tegema albumit " One In A Million " ( <arv> ) . See plaat muutis kogu popmuusika näo . Meeldivamaks ! Põnevamaks . Eksperimenteerimisest , uute saundide ja rütmide otsimisest sai r'n'b-s reegel , kohustus , ja r'n'b on tänaseni kõige kiiremini arenev muusikazhanr . Mis samal ajal ka müüb . " Aaliyah " on suurepärane plaat . Kõige mahajäänum lugu siin on acid-bassiga " Try Again " ning valitsev meeleolu muide märksa rahulikum , kui äkiliselt plõksiv Timbalandi saund . Aaliyah' jaoks töötasid siin uued produtsendid ja laulusepad . Jätke produtsendid Keybeats , Bud'da , J. Dub ning lugudekirjutaja Static . Nad on loonud siin mahlakat ja pehmet fusion-soul ( " Loose Rap " , " Rock The Boat " , " Those Were The Days " ) ning abstraktse techno-kriunatustega heavy-r'n'b uue põhiloo " What If " . Kui N*E*R*Di " In The Search of " on elektroonilise soul-funki tänavune tippteos , siis " Aaliyah " on kohal kaks . Jah . See on tõesti nii hea . <arv>. august oli kohutav päev kogu popmuusikale . <arv> SIIM NESTOR Slayer " God Hates Us All " ( American Recording ) Kaua polnud Slayerist kuulda . Võis arvata , et ausaid kristlasi ja tulihingelisi antifashiste närvi ajanud mehed on lõpuks maha rahunenud , andunud elumõnude ja rockstaarile seisusekohaste luksuslike hobide nautimisele ning plaanitsevad bändi <arv>. sünnipäevaks salvestada unplugged-albumi koos koori ja orkestriga . See oleks täitsa loomulik asjade käik , iga normaalne inimene käituks nii . Paraku vedas eelaimus seekord rängalt alt ! " God Hates Us All " on metsik ja agressiivne kui " Reign In Blood " ning agressiivne ja metsik kui " Seasons In The Abyss " . Sellest rääkides võib eneselegi ootamatult hakata kasutama kriminaalkoodeksist või sõjandusest pärit mõisteid . Paljuhaibitud nu-metal'il pole Slayerile suurt midagi kõrvale panna peale spordijalatsites kargamise ja lapsiku ropendamise . Aga mis kõige tähtsam : vanatestamentliku nimega plaat esitab küsimuse , mis on viimased <arv> aastat vaevanud suurt osa inimkonnast . Mis plaanid Issand Jumalal meiega õieti on ? Ja annab vastuse . <arv> MART JUUR Macy Gray " The ID " ( Sony ) Macy Gray puhul on mind alati paelunud eelkõige tema sametine , kergelt kähisev hääl , mis on võimeline muutma ka keskpärased täitelood miskiks erilisena tunduvaks . Tõenäoline , et ka tema superhitt " I Try " oleks mõne vokaalselt vähemvõimeka artisti esituses jäänud ilma igasuguse tähelepanuta . Ent ühtki teist " I Try'd " polnud ei Macy debüütalbumil " On How Life Is " ega ka siin , komplekssel ja agressiivsel disko-soul-gospel albumil " The ID " . Varasemaga võrreldes on Macy kuidagi agressiivsem , tuues armastuse nimel mängu oma psühhopaatlikud kõrvalekalded ( " Relatin To A Psychopath " ) ning automaatrelvad nagu " AK-<arv> " ( Gimme All Your Lovin' ) . Muusikaliselt on muljetavaldavaim dramaatiline " Sexual Revolution " , seevastu koos teise diiva Erykah Baduga lauldud " Sweet Baby " on kuidagi imal . Nagu veel mõned bluusilikud ballaadid on ülepingutatult kaeblikud . Kui esimesel plaadil mõjus Macy eelkõige värske , otse koolipingist tulnud tüdrukuna , siis nüüd tundub ta üritavat mängida suurejoonelist diivat ja tulemuseks on liiga palju efekte ning liiga vähe siirust . Ent muidu armas plaat . <arv> MAREK KALLIN Yes " Magnification " ( Eagle Records ) Yesil ei vea klahvimängijatega , see on selge juba aastakümneid . Rick Wakeman läks jälle ära . Tema järelkäija Igor Horoshev lasti lahti pärast mingit hämarat intsidenti . Siin plaadil ja varsti Tallinnasse jõudval tuuril on klahvide asemel orkester . See polegi kõige hullem idee . Arranzheerija Larry Groupe pole küll Erkki-Sven Tüür ( st keelpilliseaded ei kõla nii iseseisva muusikana nagu Ultima Thule plaadil ) , kuid mõtestamata pompöössust , mis on kõigi orkestriprojektide Achilleuse kand , me siiski ei kuule . Muidugi on praegune Yes oma proge-minevikust valitud nõkse kasutav heakõlaline popbänd . " Don't Go " kõlab nii <arv>ndate Yesi moodi , kui saab . Minu absoluutne lemmik on Yesi ilmselt alahinnatuimat plaati " Drama " meenutav " Can You Imagine " , mille algidee , nagu selgub , pärinebki <arv>ndate algusest , kui mingiks hetkeks jäid bändi vaid bassist Chris Squire ja trummar Alan White . Siin nad ongi , Squire laulab ja White mängib klaverit . SHedöövrite kõrval siiski vist tähtsusetu , kuid Tallinna kontserdi eelsoojenduseks ideaalne . <arv> TÕNU KAALEP Prefab Sprout " The Gunman and Other Stories " ( EMI ) Mina ei usu , et Prefab Sprouti nimi kuigi paljudele midagi ütleks . Võiks öelda : minu arust on tegemist ühe parima <arv>ndate popgrupiga . Vähetuntud , aga sisuliselt mõjukas . Mitte just futu , aga olemuslikult <arv>ndatepärane . <arv>ndail ilmus neil vähem plaate , kuigi oli kuulda , et laulja Paddy McAloon kirjutab sadu laule aastas ja et tema kontseptalbumit Michael Jacksoni elust ei soovitata igaks juhuks välja anda . Aga nüüd : bandzhod , viiulid , steel-kitarrid , laulud põllumeeste ja kauboide tegemistest , cover rahvaviisist " Streets of Laredo " , halli habeme ja prillidega McAloon ja tema bassisist vend Metsiku Lääne kostüümides plaadiümbrisel . Bowie-produtsendi Tony Visconti toodetud plaat kõlab peaaegu nagu kantri . Kuulates saab küll varsti aru , et see on maskeering , mäng tunnuste ja kinnisideedega ; ruuduliste särkide ja stetsonite alla on maetud McAlooni sentimentaalne jutustamislaad ja mainstream-laulukirjutamisoskus . Mõtlesin tükk aega , kust pärineb plaadi avalugu , selgus , et McAlooni kirjutatud " Cowboy Dreams " oli Jimmy Naili suur hitt paar aastat tagasi . Kes teab miks meeldiv plaat . <arv> TÕNU KAALEP Durutti Column " Rebellion " ( Artful ) <arv>. aastal oli Durutti Column briti indie-ilmas vist sama kuulus kui Joy Division . Viimati mainitust sai varsti New Order , kitarrist Vini Reilly bänd kannab vana nime edasi ja ei jäta just liiga edukat muljet . Kuid ei kao õnneks ka kusagile , ja see meeldib mulle üha enam . Reilly elektroonika ja kajadega garneeritud kitarrimäng on liiga ilus , liiga sentimentaalne ( kes kuulnud ei ole , mõelgu Cocteau Twinsi Robin Guthrie peale , väga suurt vahet pole ) ; ta kasutab liiga kaunihäälseid naislauljaid , isegi räppar Bici etteaste ei mõju ähvardavalt . " Rebellion " ei ole mäss , vaid üle <arv> minuti leebust , lihtsust ja asjalikkust . Nagu tooks pea halliksminek tõesti midagi õilistavat kaasa . Kuid bändi nimi , mis vihjab hispaania <arv>ndate vasakterroristi Buenaventura Durruti võitlussalgale ? Situatsionistlike ideede pooldaja Reilly pidas ebatavaliselt rahuliku ja tasakaalustatud muusika tegemist juba <arv> aastat tagasi tõeliselt revolutsiooniliseks teoks . <arv> TÕNU KAALEP Tore Elgaröy " The Sound of the Sun " ( Rune Grammofon ) See on , nagu palju n-ö ambienti tänapäeval , kontseptuaalne album . Elgaröy mängib ainult kitarre , mistõttu võite juba isegi arvata , et siin midagi fusioniga pistmist on . Proge ! Folk ! Avangard ! Müra ! Neid stiile me ei usalda , ja ega minagi siin mingit erandit ei moodusta . Selle plaadi kohta võiks öelda , et päike teeb väga mürisevat ja tihedat heli , ja mitte ainult guitar-wise . Mõnes loos on Tore ka podiseva mootori taustale käima tõmmanud . Eks ka kitarr või muidugi podiseda , eriti temasuguse virtuoosi käes . Selle plaadiga seoses on mainitud nii Hendrixit kui ka Keiji Hainot , ja mõlema nimetamisega võib nõustuda . Tihe , toores , räme , lämmatav kittariheli . Aga mitte kurdistav ega valus müra . Päike teeb siiski fusion'it . Ausalt öeldes ma ei saagi aru , miks see just päike peaks olema , aga noh , olgu . Ahah , aru sain . Plaadi lõpus on heli eriti halastamatu , nagu päike . Hinne tõusis . Oh jumal ! Nüüd jäi koer ka seda kuulates magama . Hinne tõusis veel kord . Koera ma sellistes asjades usaldan . Mingi deep house'i peale oleks ta ju kohe minema jooksnud . <arv> ERKKI LUUK Slipknot " Iowa " ( Roadrunner ) Religioosse puritaanluse vastane protest kanaliseerub vahel veidrateks nähtusteks muusikas . Nad tulevad Iowast , hallist põllumajanduslikust Kesk-Lääne osariigist , mis samas on Ühendriikide vundamendi , valge anglosaksi protestantluse tempel . Tulevad ja oksendavad kivistunud kommetele , ajast-arust arusaamadele . Situvad hinge n-ö keskmisele ameeriklasele , kelle pealiskaudne koondportree on ka siinkandis piisavat naeruvääristamist leidnud . Eriti julma kohtlemise osaks langeb lääne tsivilisatsiooni peamine alustala , pentsik mütoloogia nimega kristlus . Need kolmekümnele eluaastale lähenevad üheksa ketserit on Slipknot , Ameerika esimesed ilma näota avaliku elu tegelased . Sitta pilduv , kust joov maskides-kostüümides nu-metal sündikaat , kelle hardcore-kesta all peitub üllatavalt terve , tolerantse ning tänapäevaselt mõtleva noore ameeriklase maailm . Aga muidugi , kõigepealt jääb silma jube ja " väärastunud " fassaad . Paindumatu moraaliga enamus-ameeriklase ja siinsete Caateri fännide ilgeim unenägu . Metalse rocki Wu-Tang Clan . Punaste ühesuguste drellülikondade rinnaesistel on sokupilt , käisel iga liikme personaalne number . Imidzh on pärit lapsepõlvest , kui neile taoti pidevalt pähe , et " kartke sarvedega sokku , kes on saatan ! " . Slipknoti arvates " pelgalt loom " . Nad kannavad maske . Üheksat erinevat võigast maski . Üks friigim kui teine . Slipknoti arvates peegeldavad need lõustad ühiskonna ja inimsoo pimedat poolt . Haige ? Mõnus ! " Iowa " on Slipknoti teine loode . Aretatud speed-metal'i puhtamatest geenidest . Sündinud Slayeri , Anthraxi kirjutatud Vanast Testamendist . Tapvalt võimas kitarride , basside , perkussioonide ja skrätshide kogum . Kitarristi keeratud feedback võitleb DJ plaadikriipimisega , taustaks death-metal trummid . Sound on peegelsile , kõikeläbistav , närvirakkudesse tungiv kliiniline helikiir . Klassikalise heavy metal'i avangardistasid Voivod ja Celtic Frost ning groteskse punkti pani stiilile Gwar . Slipknotis kohtuvad mõlemad elemendid ja eesrindlikkuse naelutab tasakaalu äärmine naeruväärsus . Album on nu-metal evolutsiooni lõpp-punkt , tupik , surnud tsoon , dead end ja ... absoluutne triumf . Vägivaldne , vali , haige , teatraalne , absurdne ja ... väga muljetavaldav . <arv> KOIT RAUDSEPP Andy Warholit teate ? Leigh Boweryst pole aga kuulnud ? Anu Samarüütel tutvustab <arv>. sajandi popikooni ja tunnustamata kunstigeeniust . On reede õhtu . Te tõmbate jalga kümnesentimeetrised hõbedased platvormkingad , pähe erkoranzhi paruka ja selga sätendava sinise trikoo . Teie rohelised kunstküüned on kaks ja võltsripsmed kolm sentimeetrit pikad ja te arvate , et te olete superdiiva . Kui aga sel hetkel astuks teie kõrvale mees nimega Leigh Bowery , vajuksite oma pilapoe butafooriaga häbi pärast maa alla . Leigh Bowery ? Pole kuulnud ? Kostüümidisainer , performansikunstnik , peoloom , art-rock-ansambli Minty eestvedaja , maalikunstnik Lucien Freudi modell ja stilist , kelle nime ei leia moedisaini ajaloo raamatutest . Ei tea temast ka paljud kunstikriitikud . Bowery looming ei mahu lihtsalt mitte mingitesse lahtritesse . Boweryt on nimetatud kunstiteoseks kahel jalal . Ja seda ta oli : inimtaies , kes end publikule eksponeeris põhiliselt Londoni ööklubides . Tunded , mida Bowery nägemine äratas , varieerusid sügavast jälestusest pöörase vaimustuseni . TA VõIS OLLA RõVE , ILUS , hirmuäratav , perversne , naljakas , seksikas , teravmeelne . Ta manipuleeris inimeste ja nende arvamustega ja samal ajal iseendaga ning tundis sellest mõnu . Häbelikust provintsipoisist , kes oma tädilt heegeldamist ja kudumist õppis , musitseeris ja koolist häid hindeid tõi , sirgus mees , kes suurte rahvahulkade silme all alasti pea alaspidi kõlkus , peenise küljes puust pesulõksud ; kes kargas laval , seljas veidrad kostüümid , ja " sünnitas " kõva kisa saatel punaseks värvitud naise , ja kes purskas publikule näkku oma pärasoolde pumbatud vedeliku . Näis , et sel mehel polnud mingit au- ega häbitunnet . Ja tema kostüümid ! Bowery disainis ja õmbles need kõik ise , kusjuures tegu ei olnud mingite kokkukortsitud karnevalihilpudega . Need olid tõeline Haute Couture ! New Yorgi parimad moepoed soovisid <arv>ndate alguses tema riideid müügile võtta , kuid plaan jäi katki . Bowery tahtnud kõik asjad ise käsitsi valmistada . Tema disain oli lihtsalt nii keeruline , et ükski vabrik poleks neid asju suutnud toota . Kui Bowery kostüümid olid keerukad ja viimistletud , siis olid seda ka meigid . Tegelikult ei olnud tema välimuses ühtki juhuslikku detaili alates kostüümiga samast kangast valmistatud saabastest kuni hiiglasliku maalitud klounisuuni . Kust tulevad sellised veidrikud ? Leigh Bowery sündis Austraalia väikelinnas nimega Sunshine . Ta alustas õpinguid Melbourne'i Kuninglikus Kunstikoolis , need jäid aga pooleli ning <arv>. aastast sai Bowery koduks London . Päeva ajal müüs ta Burger Kingis kotletisaiu , öösel lendas ühest ööklubist teise . BOWERYL OLI JUBA noorukina komme käia avalikes tualettides mehi lantimas . Ühel tualetirandevuul kohtas ta drag artist 'i nimega Yvette Conqueror , kes oli tuntud alternatiivsetes kabareeringkondades . Yvette'i kaudu avanes Boweryle uus särav maailm , täis transvestiite , mahlast klatshi , riietekultust ja kunsti . Bowery istus üha sagedamini õmblusmasina taha , et õmmelda kostüüme endale või oma sõpradele . Pärast kolme aastat Londonis oli Bowery muutunud enesekindlamaks , tema kostüümid radikaalsemaks ning kogu välimusest sai hoolikalt kaalutud tervik . Tol ajal pöördus Bowery poole noor briti tantsija Michael Clark , kes palus Bowery'l disainida balletietenduse kostüümid . Lõpuks sattus lavale ka Bowery ise , kes küll oma hiiglasekasvu ja suure kondiga baleriini mõõtu välja ei andnud . Bowery hiilgeaeg koitis aga aastal <arv> , kui Londoni pidude korraldaja Tony Gordon ta oma neljapäevaste klubiõhtute muusaks palus . See peoseeria nimega Taboo aktsepteeris vaid originaalsetes kostüümides pidulisi . Uksehoidja pistis järjekorras seisjatele peegli nina ette ja küsis : " Kas sa ise laseksid ennast sisse ? " Siin käis end näitamas Londoni loominguline koorekiht : Sade , Derek Jarman , Boy George , John Galliano ja muidugi massiliselt geisid . Taboo põhiatraktsiooniks oli aga Bowery , kes hiilgas iga nädal uues kuues . Bowery legendaarsusest räägib seegi , et talle lähenes galerist Anthony D'Offay , ettepanekuga korraldada Bowery ühe-mehe-näitus . Näitus seisnes selles , et inimene-kunstiteos Bowery tuli iga päev galeriisse ja eputas seal kaks tundi läbipaistva peegli ees erinevates kostüümides . Publik sai kõike seda jälgida peegli tagant . KAS BOWERY EI HOOLINUD põrmugi sellest , mis inimesed temast arvasid ? Vastupidi , ta tundis selle ees suurt hirmu ja täielikku õudu piinlikute situatsioonide ees . Ühes intervjuus rääkis Bowery , et hakkas just meelega piinlikke olukordi tekitama , et sel moel oma nõrkusest jagu saada . Tasapisi õppis ta piinlikkust nautima . Tema tuttavad on rääkinud , kuidas Bowery tavatses ümbritsevaid alailma ebamugavatesse situatsioonidesse tõmmata . Ta justkui testis inimesi enda ümber , sundides neid andma hinnanguid , mis on perversne ja mis normaalne . Galerist Anthony D'Offay ütles , et Bowery on nagu peegel , milles inimesed näevad oma teadlikke ja alateadlikke mõtteid . Bowery suri aidsi <arv> vana-aasta õhtul . Ta oli ja on siiani põrandaaluse kultuuri ikoon , kelle tegelik koht on <arv>. sajandi mõjukaimate kunstnike ja disainerite seas .