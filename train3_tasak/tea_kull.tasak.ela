kirjak	tea_kull.tasak.ela	Kalevi Kull ( Ilmunud raamatus : Kull K. , Möls T. , Trapido T. ( toim. ) <arv>. Äratundmise teooria ( Schola Biotheoretica <arv> ) . Tartu : Teaduste Akadeemia kirjastus , <arv>-<arv>. ) Äratundmise probleem - see ongi semiootika . A.Turovski ( Biosemiootika loengus , Tartus , okt. <arv> ) 'Äratundmine' on ilmselgelt mõiste , mis on pärit pigem pshhholoogiast kui füüsikast , pigem humanitaar- kui reaalteadustest . Kõigil taolistel juhtudel tekib küsimus nähtuse päritolust , ja on loomulik otsida seda tulenevana lihtsamatest elussüsteemide omadustest . Bioloogilise äratundmise puhul on äratuntav struktuur ja äratundva süsteemi mingi struktuur teatava struktuurse sarnasusega ( komplementaarsed ) , kusjuures äratundev süsteem omab tagasisidet äratundmisprotsessi tulemuse kohta . Tagasiside seisneb selles , et äratundva süsteemi regenereerimine või uute koopiate tegemine on milleski sõltuv äratundmisinteraktsiooni tulemustest . Niisugune tagasiside esineb , kui äratuntav on tarvilik äratundva püsivaks regenereerimiseks ( taastootmiseks , paljunemiseks ) . Lihtne ( võimalik , et lihtsaim ) tuvastussüsteem on kahetasemeline autoreprodutseeruv süsteem , kus teatav tervik ( üks tase ) koosneb autoreprodutseeruvaist osadest ( teine tase ) , mis vajavad oma reproduktsiooniks teist struktuuri ( äratuntavat ) , ning terviku kompositsioon ( erinevate autoreprodutseeruvate osade suhteline osakaal ) muutub sõltuvalt osade ja äratuntava interaktsiooni tulemustest . Tuvastussüsteemi sees toimub seega teatav valik autoreprodutseeruvate osade vahel , mis oma vastavuse või mittevastavuse tõttu äratuntava(te)le struktuuri(de)le kannavad informatsiooni viimaste kohta . Eeldades , et tervikus saavad ilmuda ka uued , senistest veidi erineva ehitusega ( veidi erinevaid äratundvaid struktuure genereerivad ) autoreprodutseeruvad osad , võib ühtlasi öelda , et tuvastussüsteem on adapteeruv süsteem . Kuivõrd autoreproduktsioon koosneb alati protsesside tsüklist ( Sharov , Kull <arv> ) , sisaldab ka tuvastussüsteem hulka komponente ja protsesse . Neist stabiilseim komponent võib olla nimetatud mäluks . Erinevad tuvastussüsteemid võivad kasutada väga erinevat tüüpi mälu . Seejuures võib märgata , et bioloogilistel süsteemidel on terve hulk erinevaid mälusid - geneetiline , morfogeneetiline , neuraalne , emotsionaalne , lühiajaline ja pikaajaline assotsiatiivne . Arvestades 'äratundmise' sõna tavakasutust , pole arvatavasti mõistlik laiendada äratundmise mõistet niisugustele kahe struktuuri interaktsioonidele , kus struktuuri valikuline uuendamine sõltuvalt interaktsiooni tulemusest puudub . Seega kahe anorgaanilise molekuli või kahe elementaarosa või meteoriidi ja Maa interaktsioon ei ole äratundmine , elusraku poolt produtseeritava ensüümi interaktsioon substraadiga aga on . Ülaltoodud tuvastussüsteemi määratlus kasutab ( bioloogilise ehk orgaanilise ) terviku mõistet , mis vajab edasist täpsustamist . Kui autoreprodutseeruvad süsteemid on omavahel seotud üksnes ühise nende paljunemiseks tarviliku objekti või ressursi kaudu , muus osas on aga sõltumatud , siis ei ole küllaldast alust neid tervikuks nimetada . Orgaaniline tervik on indiviid , mille autoreprodutseeruvad osad on kuidagi otsesemalt üksteisega seotud - nad võivad liikuda koos , paikneda koordineeritult , või sõltub nende funktsioneerimise intensiivsus üksteisest , vms. Seega lisaks sõltuvusele ühisest välisest objektist ( näiteks ühisest ressursist ) , vajavad nad üksteist . Orgaaniline tervik eeldab autoreprodutseeruvate süsteemide sümbioosi . See sümbioos võib olla mitut erinevat tüüpi ning vajaks edasist analüüsi . Seega on tuvastussüsteem niisugune muteerumisvõimeliste autoreprodutseeruvate süsteemide ühendus , mis vajavad üksteist oma reproduktsiooniks . Tuvastussüsteem on orgaaniline tervik . Vähegi keerukamad orgaanilised tervikud ( näiteks eukarüootne rakk , organism , biparentaalsete organismide populatsioon ) koosnevad alaosadest , mis ka ise on orgaanilised tervikud . Need on kolmetasemelised autoreprodutseeruvad süsteemid , ehk kahetasemelised orgaanilised tervikud . Kahetasemelise orgaanilise terviku osad peavad üksteist ära tundma . Kolmeks väga levinud autoreprodutsiooni tasemeks on näiteks biparentaalsete organismide populatsioon , rakk ja kromosoom . Enamasti on biosüsteemidel rohkem kui kolm autoreproduktsiooni taset . Seejuures on tähelepanuväärne , et alamail reproduktsioonitasemeil on paralleelsed paljunevad süsteemid omavahel tugevamini seotud - aheldatud geenid paljunevad peaaegu alati koos , kromosoomid ( näiteks plastiidide , mitokondrite ja tuuma omad ) on seotud veidi lõdvemalt , rakud on veel sõltumatumad , jne. Sellest tuleneb , et alamate tasemete tuvastusmehhanismid on samuti tugevamini omavahel seotud kui ülatasemete omad . Traditsiooniline loodusliku valiku teooria vaatleb seda , millised genotüübid ühes või teises keskkonnas või tingimustes saavutavad teiste ees eelise . Erinevad keskkonnad n.-ö. eelistavad erinevaid genotüüpe . Seega looduslikku valikut mõistetakse kui keskkonna poolt toime pandavat valikut , mis teostub genotüüpide diferentseeritud paljunemise kaudu . Ent seejuures on sõnal “ valik ” küllaltki metafoorne ja vaene tähendus . See on mudel , mille korral “ valitavad ” autoreprodutseeruvad muteerumisvõimelised süsteemid ei pruugi moodustada orgaanilist tervikut ( nad ei pruugi olla organismid ) , ja on seotud üksnes neid mõjustava ühise faktori kaudu . Näiteks see , et linnatänavate ääres surevad kõrget CO kontsentratsiooni mitte taluvad organismid , või see , et tuulisel saarel paljunevad nii head lendajad kui lennuvõimetud paremini kehvade lendajatega võrreldes , on “ valik ” väga ülekantud tähenduses . Ent kuna niisuguse lihtsa mudeli korral on siiski tihti valiku tegijaks biootiline keskkond , näiteks kiskja , siis pole otstarbekas loobuda valiku terminist ka selles tähenduses . Eristamise tarviduse tõttu kasutame selle kohta mtistet väline valik . Hoopis rikkam on sisemine valik - valik orgaaniliste tervikute kui subjektide suhtes . Sisemise valiku puhul ei vali miski ( keskkond ) orgaanilisi tervikuid , vaid need tervikud valivad midagi või kedagi . Juba lihtsaimalgi organismil on olemas õige rikkad vahendid valikute tegemiseks . Iga organism on kogemuse kandja ja mälu omanik . Leides oma mälust ( kas geneetilisest või mittegeneetilisest ) teatavad matriitsid , püüab organism leida nende vastavust väliste ärritajatega . Sel teel , oma mälu kaasabil ärritajaid selektiivselt ära tundes , teeb organism valikuid . Vastavuse ( sobivuse , komplementaarsuse ) leidmisel omandab ärritus välise objektina tähenduse , ning tundmatu keskkond korrastub ses osas organismi jaoks . Äratuntud objekti tähenduseks on temast organismile tulenevad järeldused , s.t. tema kasutatavus organismi käitumise järgnevaks kanaliseerimiseks . Tähendus seisneb selles , et võib rakendada järgmist matriitsi . See ahel võib olla õige pikk . Ahel lõpeb , kui tähendus on ammendatud - assimileeritud eneseks , ära kasutatud , omandatud , ja mingil viisil meelde jäetud . Uurides neid mehhanisme , mis on aluseks organismide poolt valikute tegemisele , õpime tundma organismide ehitust , ja selles ehituses neid põhilisi protsesse , millest koosneb organismide funktsioneerimine ja areng . On hämmastav , kui vähe leiame tänapäevastest loodusliku valiku alastest raamatutest midagi organismide ehituslike seoste analüüsi kohta . Leiame küll üksikute tunnuste varieeruvuse ja evolutsioneerumise käsitlusi , kuid väga harvad on organismi erinevate alasüsteemide vaheliste seoste uuringud , eriti selle analüüs , kuidas organismi poolt oma mälu ( nii geneetilise kui mittegeneetilise ) kasutamine varieerub ja areneb . Evolutsiooniteooria on taandatud alleelide kohasuse teooriaks ( Grant <arv> ; Endler <arv> ; Maynard Smith <arv> ) . R.Dawkins ( <arv> ) on näidanud , kuivõrd olulised on organismisisesed autoreprodutseeruvad süsteemid , funktsioneerides teatud piires autonoomselt , n.-ö. “ egoistlikult ” . Väline valik ei oma sihti - kes ära mahuvad ja on küllalt stabiilsed , võivad kõik eksisteerida , selles pole vahet bakteril , taimel või inimesel . Kogu sihipärasus , mida märkame biosüsteemide evolutsioonis ja individuaalses arengus , tuleneb sisemisest valikust , orgaaniliste tervikute tuvastussüsteemidest , s.t. neis süsteemides esinevast ( autoreproduktsiooni kaasavast ) tagasisidest . Valdav enamik raku ensüüme on adapteerunud raku enese koostisosade ja produktide äratundmisele , vaid väike osa tunneb ära rakuväliseid struktuure . See tähendab samuti , et sisemistel adaptatsioonidel ja vastavalt sisemisel valikul on kaalukam roll välise valiku suhtes . Tänu sellele , et organismil on olemas tuvastusüsteemid , on ta võimeline eristama sobivat mittesobivast , seega valima . Erinevate tuvastussüsteemide rohkuse tõttu organismis ning tänu igas tuvastussüsteemis olevale võimalusele õppida , on organism valikute tegijana rikas ja individuaalne . Kui tänapäeval kõneldakse tarvidusest lähtuda organismides toimuvaist protsessidest ( organismidest lähtuvaist suhteist keskkonnaga ) evolutsiooni mehhanismide selgitamisel - siis viidatakse tavaliselt H.Maturana ja F.Varela ( <arv> ) raamatule . Ent nagu muudegi oluliste ideede puhul , ei ole seegi originaalne , või vähemalt leidub hulk teisi autoreid , kel on olnud lähedased vaated . Üks neist on kindlasti Jakob von Uexküll ( <arv> ) . Tendentse vaadelda organismi valiku subjektina on märgata ka loodusliku valiku teooria tänapäevaseis arenguis , eriti selle äärmuslikumate esindajate töödes , nagu R.Dawkins , ja sotsiobioloogid ; G.Edelman ( <arv> ) on pshhhiliste nähtuste seletamisel kasutanud neuraaldarvinistlikku mudelit . Loodusliku valiku mehhanism traditsioonilises tähenduses ei kaota oma mõtet , kuid asub uuele kohale - olles osaks suuremast ja terviklikumast mehhanismist , mis elu edasi kannab ja arendab . Näib , et traditsiooniline loodusliku valiku käsitlus on peale enam kui saja-aastast intensiivset uurimist ennast küllaltki ammendanud , ning vaatepunkti muutus keerulisemate mudelite kasuks on ajakohane ning võimaldab värske pilguga analüüsida nii vanu probleeme kui formuleerida uusi . Valiku subjekt on alati hierarhiline süsteem ( Salthe <arv> ; <arv> ; Miller , Galanter , Pribram <arv> ) . Käsitlus , mille kohaselt finishilint valib jooksjaid , mitte jooksjad seda , kui tugevat tahet rakendada , on oma lihtsusega muidugi külgetõmbav - hoopis keerulisem on ju aru saada elus jooksjast kui eluta finishilindist , lihtne on fotografeerida finishit , aga raske on näha jooksja sisse . Äratundmine on suure tähtsusega mitmetes fundamentaalsetes eluprotsessides . ( a ) Biparentaalse paljunemise korral on organismil tarvilik teiste organismide hulgast leida niisugune , kellega ristumine on võimalik . Kuna enamasti moodustavad selleks sobivad isendid vaid väikese osa kõigist ümbritsevatest organismidest , viiks kõigiga ristumise võimalikkuse läbiproovimine paljunemise efektiivsuse äärmiselt madalaks . ( b ) Toitumisel on tarvis vahet teha toiduks sobivate ja sobimatute ainete või organismide vahel . ( c ) Seedimisel peavad seda läbi viivad rakud ja ensüümid eristama organismi koostisosadeks olevaid rakke ja aineid organismivälistest , s.o. toidust . See tähendab , et juba üksik elus rakk peab vahet tegema enda ja mitte-enda , oma ja võõra vahel . ( d ) Kontaktis teiste organismidega on tarvis eristada vaenlasi ja ohu allikaid ohutust ümbrusest . ( e ) Liikumisel ruumis on organismil vaja ära tunda pesapaik ning leida tee muude eluks oluliste kohtadeni . Valivaid mehhanisme , mis töötavad organismides , on püütud kirjeldada kui üldisi käitumise mehhanisme . J.v.Uexküll ( <arv> ) kasutas selle kohta mõistet Funktionskreis . G.Miller jt. ( <arv> , lk. <arv> ) kasutasid plaani mõistet , mille defineerisid kui “ any hierarchical process in the organism that can control the order in which a sequence of operations is to be performed ” . P.Anohhin kasutas funktsionaalse süsteemi mõistet ( Kull <arv> ) . Minimaalselt kahetasemeline autoreprodutseeruv süsteem töötab samuti äratundva ja adapteeruva süsteemina ( Kull <arv> ) . Semiootikas vaadeldakse fundamentaalse ja üldise suhtlemis- ja äratundmismehhanismina semioosist . Selle struktuur on põhimõtteliselt samasugune kui ülalnimetatud üldistel käitumise mehhanismidel , neid võibki pidada samadeks , üksnes uurimistraditsioon ja uurijate filosoofiline tagapõhi on tinginud erineva terminoloogia ja kirjeldusviisi ning erinevad rõhuasetused . W.Nöth ( <arv> ) eristabki semioosise tüüpide näidetena geneetilise , immunoloogilise ja neuroloogilise semioosise . Sugulise äratundmise mehhanismid on nii loomadel kui taimedel tähelepandavalt keerulised . Partneri äratundmisel toimub reeglina mitme tunnuse sobivuse kontroll . Sobivuse kontroll mitme tunnuse korral võib olla samaaegne ehk sõltumatu , või järjestikune . Analüüsime äratundmisega seotud tunnuste Tj varieeruvust , kui sugupoolte vastastikune tuvastus toimub mitmes etapis ( näiteks keemiline ( lõhna kaudu ) , mehhaaniline ( genitaalide kaudu ) ja tsütoloogiline ( kromosoomide konjugatsiooni kaudu ) toimuv äratundmine ) . Niisugune probleem on praktiliselt kerkinud uuringutes , mis puudutavad luku ja võtme hüpoteesi , liigi tuvastuskontseptsiooni ning nendega seotud alternatiivseid hüpoteese ( Teder <arv> ; <arv> ) . Olgu kahe isendi maksimaalne erinevus , mille korral isendid loevad paarilise sobivaks , tuvastusetapil j Dj . Vaatleme esiteks olukorda , kus sugulisel tuvastusel on määrav vaid üks tunnus , s.t. tuvastus on üheetapiline . Kaks isendit p ja q saavad siis anda järglasi , kui . Kui aga ka D on individuaalne tunnus , mis saab juhuslike mutatsioonide tõttu varieeruda , siis kaotab populatsiooni varieeruvus stabiilsuse . D väärtus omab suurenemistendentsi , sest isendid , kel ta on suurem , leiavad sobiva partneri veidi sagedamini . Eeldame lisaks muude objektide olemasolu keskkonnas , kellega liigikaaslase segiajamine häirib paljunemist , ning kellega kontakt on seda tõenäosem , mida suurem on D. See eeldus on piisav populatsiooni varieeruvuse stabiliseerimiseks ka muteerumisele alluva D korral . Vaatleme järgnevalt tuvastussüsteemi , millel on kaks etappi , kontrollituna vastavalt tunnuste T<arv> ja T<arv> poolt . Kui mõlema tunnuse äratundmine on ühtviisi vajalik paljunemise võimaldamiseks , ning täiendavaid eeldusi ei lisandu , siis ei erine lõpptulemus üheetapilise tuvastuse olukorrast . Tulemus võib olla aga erinev , kui äratundmistel on erinev hind , näiteks selleks kulutatava aja kaudu . Oletame , et positiivne tulemus esimesel äratundmisetapil on eelduseks teise etapi rakendamisele , ning lisaks , et esimeseks etapiks kulub vähe , teiseks aga palju aega . Siis on mittesobivate objektide kindlakstegemine esimesel etapil märksa odavam ja kasulikum kui teisel etapil . Evolutsiooni tähtsamaid saavutusi on organism , kel on natuke vabadust valida . Nende valikute aluseks on võime ära tunda ja eristada objekte mälu(de)s talletatud vormide kaudu . Iga äratundmispüüuga kaasneb ootus ning võimalik vastuolu äratuntava ja äratundva vahel . Mälud regenereeruvad asendamise ja osalise unustamise kaudu lõputult . Bioloogilist evolutsiooni võib vaadelda kui äratundmismehhanismide arengut . Traditsiooniline loodusliku valiku mehhanism ja teooria on ilmselt vaid väike osa suuremast mehhanismist ja teooriast , mis vaatleb organismist lähtuvat aktiivsust ja valikut keskse ja arengu suundi määravana . See muudab bioloogia teooria senisest palju keerukamaks , ent ühtaegu suunab tähelepanu biosüsteemide peamisele iseärasusele - keerukusele ( Rosen <arv> ) . H.Patersoni ( <arv> ) eeskujul tsiteeriksin lõpetuseks psühholoog A.Maslow' ( <arv> , lk. <arv> ) sõnu : “ It is not the welfare of the species , or the task of reproduction , or the future development of mankind that attracts people to each other ... it is basically an enjoyment and delight , which is another thing altogether . ” Tänuavaldus . Tänan väga Tõnu Mölsi ja Toomas Trapidot paljude kasulike märkuste ja innustavate arutelude eest . 