kirjak	tea_dr8021.tasak.ela	MARIN LAAK Viimase aastakümne jooksul on arvutitehnoloogia ja internet kujunenud igapäeva lahutamatuks osaks . Trükiajastuga võrreldes on avanenud täiesti uued võimalused ka humanitaarkultuuris , sealhulgas kirjanduse loomisel , levitamisel ja vastuvõtul . Samas , arvutitehnoloogia tung humanitaarkultuuri toob kaasa ka ohte , näiteks on need seotud " kirjutamise " ja " lugemise " mõiste muutumisega uues keskkonnas . Nende probleemide uurimine on aktuaalne ka eesti kirjanduse ajaloo vaatekohast . Olukorras , kus digitaalne veebiruum on muutunud noore põlvkonna elukeskkonnaks , on kirjandusajaloolaste ette kerkinud küsimus , kuidas selles keskkonnas säilib või muutub kirjanduslik ja kultuuriline järjepidevus . Siinse töö üheks eesmärgiks ongi uue keskkonna olemuse ja omaduste väljatoomine eesti kirjandusajaloo representeerimise vaatepunktist . Doktoriväitekirjaks esitatud uurimust on mõjutanud kogemused , mida olen saanud siinse uurimuse aluseks olevates eesti kirjandusajaloo veebiprojektides osaledes - idee autori ja kontseptsiooni väljatöötaja , projekti juhi ning ka ühe põhiteostajana . Kõikides neis rakendusprojektides on otsitud lahendusi , kuidas siduda " lehekülgi " eesti kirjanduse ajaloost , tekste ja nende mõistmiseks vajalikku konteksti ühtseks tervikuks , arvestades uue , digitaalse keskkonna võimalusi . Selleks on katsetatud erinevaid kirjanduse ja teksti uurimise meetodite rakendamise võimalusi digitaalses keskkonnas , nende alusel on püütud eesti kirjandusajaloo edasiandmiseks välja töötada eri tüüpi mudeleid . Doktoriväitekirja põhiosa koosneb sissejuhatavast ülevaateartiklist ja kümnest teadusartiklist , mille aluseks on kolm mahukat kirjandusajaloolist rakendusprojekti digitaalses keskkonnas . Nende mudelite konstrueerimine on olnud seotud kahesuguse metodoloogiaga . Neist esimene on lähtunud kõigepealt konkreetsest , erinevate kirjandusajalooliste perioodidega seotud empiirilisest materjalist . Vastavalt selle eripärale on jõutud rakendusmudeli väljatöötamiseni võrgukeskkonna jaoks . Teise puhul , rakendades vastupidist metodoloogiat , on alustatud teoreetilise mudeli väljatöötamisest ning seejärel otsitud lahendusi empiirilise materjali struktureerimiseks vastavalt digitaalse keskkonna nõudmistele . Mõlemad võimalused on pakkunud külluslikult ainet analüüsiks . Üldistuseni jõudmine ning kirjandusajaloo universaalse digitaalmudeli väljatöötamine , millele siinne töö võiks kaasa aidata , on saanud võimalikuks ainult pärast kirjandusajaloolisse ainesse süvenemist . Empiirilise materjali uurimist alustasin esimese projekti " ERNI . Eesti kirjanduslugu tekstides <arv>-<arv> " jaoks , valmistudes Tartu Ülikooli neljanda aasta kursusetööks <arv>. aastate lõpul . Sama teema jätkus diplomitöös ( <arv> ) ja magistritöös " Kriitika kirjandusloo konstrueerijana . Eesti kirjanduskriitika teksti ja konteksti probleeme aastatel <arv>-<arv> " ( <arv> ) . Teised kaks projekti on olnud seotud Friedrich Reinhold Kreutzwaldi <arv>. sünniaastapäeva tähistamisega Eestis , milleks valmistudes olen uurinud rahvuseepose " Kalevipoeg " teksti ja <arv>. sajandi Eesti kultuurikonteksti ja kirjandusajalugu . Traditsiooniliselt , kirjandusajalooliselt läbiuuritud materjalile lähenemine arvutikultuuri loogika alusel on olnud heas mõttes väljakutseks , mis on nõudnud loomingulist hoiakut ja värsket pilku . Sellega võivad , nagu on näidanud " Kalevipojaga " seotud uurimus , kaasneda ootamatudki avastused . Rääkides digitaalkeskkonnast , tuleb silmas pidada , et selle aja vältel , mil olen selle teemaga tegelenud , täpsemalt alates <arv>. aastast tänaseni , on toimunud infotehnoloogia valdkonnas märkimisväärne kvalitatiivne hüpe . Võrreldes tollase ajaga on praegu , <arv>. sajandi esimestel aastatel tehnoloogilised võimalused muutunud - näiteks " hüpertekstuaalsete võrgustike " asemele on tulnud spetsiaalne , vastavalt vajadustele arendatud arvutitarkvara . Kirjandusteadlasehumanitaari jaoks on kerkinud uus probleem - kommunikatsioon infotehnoloogia alal töötavate inimestega . Rakenduslikust seisukohast , töötades siinse uurimuse aluseks olevate projektidega , muutus see probleem aktuaalseks . Suhtlusprobleemide lahendamisest sõltus otseselt projektide elluviimine ja oodatud tulemuseni jõudmine . Vajadus oma ideid ja visioone arvutitarkvara arendajatele arusaadavas keeles selgitada viis mind projektide teostamise käigus isegi sügava sisemise kriisi ja identiteedi probleemideni : kas ei peaks selle töö lõpetamiseks täiendama senist haridust informaatika erialaga ? Selle kriisi ületamiseks siinses doktoriväitekirjas olen püüdnud tõmmata selget eraldusjoont informaatika ja humanitaarvaldkonna probleemide ning loomulikult ka vastava metakeele ja sellega seotud mõistestiku vahele , püüdes püsida kirjandusajaloolase vaatepunktil . Kirjandusajaloolise empiirilise materjali uurimisega , mis on doktoriväitekirjaks esitatud artiklite aluseks , olen tegelenud seoses osalemisega järgmistes teadusprojektides : " Eesti kirjanduskriitilise mõtte ajalugu " I ja II ( Eesti Teadusfondi grandid nr <arv> ja <arv> ; Underi ja Tuglase Kirjanduskeskus , hoidja Piret Viires , <arv>-<arv> ) , " Tekstide funktsioneerimine kultuuris " ( Eesti Teadusfondi grant nr <arv> ; Tartu Ülikool , eesti kirjanduse õppetool , hoidja Rein Veidemann , <arv>-<arv> ) ja " Eesti XX sajandi alguse kirjandus Euroopa kultuuri mõjuväljas : Noor-Eesti ideoloogia esteetika kujunemine ning retseptsioon " ( Eesti Teadusfondi grant nr <arv> ; Eesti Kirjandusmuuseum , hoidja Sirje Olesk , <arv>-<arv> ) ning Eesti Kirjandusmuuseumi sihtfinantseeritavates teadusteemades " Eesti kirjanduse ja kultuuriloo allikad " ( SF <arv>s <arv> ; teema juht Sirje Olesk , <arv>-<arv> ) ning " Eesti kultuurilugu rahvuskirjanduse kujundajana " ( SF <arv>s <arv> ; teema juht Sirje Olesk , <arv>-<arv> ) . Doktoriväitekirja valmimise puhul tahan avaldada tänu oma juhendajale prof Rein Veidemannile , samuti prof Jüri Talvetile ning dr Sirje Oleskile , kelle usaldav ja kollegiaalne suhtumine on toetanud eneseusku aastatepikkuse uurimuse tulemused kokku võtta , konstruktiivse kriitika eest tänan prof Marju Lauristini . Tänan väga ka kolleege ja sõpru Virve Sarapikku , Kristi Metstet , Ülo Treikeldrit , Marika Liivamäge ja Katrin Raidi ning kõiki neid , kes on kaasa aidanud siinse töö aluseks olevate rakendusprojektide teostumisele : Krista Aru , Janika Kronbergi , Helgi Teringut , Toomas Murut , Motti Benarit , Rutt Hinrikust , Marju Mikkelit , Vilve Asmerit , Pille-Riin Larmi , Martin Salo , Tarmo Taela jt. Eriti aga Piret Viirest , kes on olnud siinses töös esitatud ideede sünni juures aastate vältel . Lõpetuseks , üle kümne aasta kestnud uurimistöö võimaldamise eest olen tänulik oma perekonnale , Aarele , Johannale , Juliusele , kes on jäänud mõistvaks ja kannatlikuks . Tartu , veebruar-mai <arv>   Eelmise , <arv>. sajandi esimesel kümnendil kirjutas eesti kirjandusloo traditsiooni üks rajajaid Mihkel Kampmaa oma suurteose " Eesti kirjanduseloo peajooned " ( <arv> ) valmimise puhul kavatsusest rajada eesti " kirjandusloo hoone " hoopis uutele alustele . Selleks hakkas Kampmaa koguma materjale kirjanike elulooliste andmete , ilmunud teoste , mõjutuste jms kohta ( vt Metste <arv> : <arv> ) . Tol ajal , tänaseks juba peaaegu sada aastat tagasi oli Kampmaa meetod varasemaga võrreldes uudne : eesti kirjandusloo kirjutamise traditsioon oli <arv>. sajandi alguseks juba tekkinud , ehkki võrreldes Euroopa teiste rahvaste sajanditevanuse kirjandusajalooga oli eestikeelse ilukirjanduse kiht vaevalt mõnekümne aastasena alles imeõhuke - kui kirjanduse all mõista trükivalgust näinud sõnalise kunsti teoseid , mitte rahvaluulet ega eesti keelt sisaldavaid mis tahes trükiseid . Kirjandusloolise ajalookirjutuse alguseks Eestis peetakse Õpetatud Eesti Seltsis <arv>. aastal baltisaksa estofiili Dietrich Heinrich Jürgensoni saksakeelset ettekannet " Kurze Geschichte der estnischen Literatur " ( vt lähemalt : Liiv <arv> , Neithal <arv> ) , milles visandati esimest korda eesti kirjandusajaloo perioodid ( vt Jürgenson <arv>-<arv> ) . Tähelepanuväärne on siinjuures mõiste " kirjandus " kohanemine ajastu ja oludega . Tänapäeval oleme harjunud kirjanduse all mõistma eelkõige ilukirjanduslikke , sõnakunsti teoseid , esimeses eesti kirjanduse ajaloos aga käsitleti eestikeelse ilukirjandusliku originaalloomingu puudumisel kirjandusena mis tahes eestikeelset keeledokumenti , s.t lingvistiliselt eesti keeles kirjutatud sõna , ja jälgiti selle kasutamist trükisõnas ( vt Ahlquist <arv> ) . Seotuna Friedrich Reinhold Kreutzwaldi " Kalevipoja " ilmumise ( <arv> ) ja rahvusliku ärkamisaja kultuuriõhustikuga , hõlmati kirjandusega ka suuline traditsioon , eesti rahvaluule ajalugu . Järgmistes kirjanduslugudes oli eesti kirjanduse mõiste juba avardunud . Karl August Hermanni viiesajaleheküljeline monumentaalteos " Eesti kirjanduse ajalugu " ( <arv> ) kehtestas varase , <arv>. sajandi eesti kirjanduse kaanoni ja Tõnu Sanderi postuumselt ilmunud " Eesti kirjanduse ajalugu " I ja II ( <arv> , <arv> ) kinnistas selle ( Liiv <arv> : <arv> ) . Eesti kirjandusloo traditsiooni aluseks oleva meetodi alusepanijaks on Toomas Liiv kui varase eesti kirjandusloo uurija pidanud nooreestlasi Friedebert Tuglast ja Gustav Suitsu : selle meetodi keskmes on faktide austamine ja kirjanduslooliste andmete käsitlemine sotsiaalajaloolises kontekstis ( Liiv <arv> : <arv>-<arv> ; Liiv <arv> : <arv>-<arv> ) . Nigol Andresen on eesti kirjandusloo käsitlemisel rõhutanud eriti Suitsu murrangulist rolli , pidades silmas tema <arv>. aasta " kirjandusloolist noorustööd " . Nagu teada , oli tegu saksakeelse viieteistkümne leheküljelise artikliga , mis sisaldas eesti kirjandusloo senise arengu ( kuni <arv>. aastani ) kokkuvõtet . See ilmus Saksamaal mahukas kogumikus " Die Kultur der Gegenvart " ( Berlin-Leipzig ) , mis koondas akadeemilisi ülevaateartikleid Ida-Euroopa rahvaste - slaavi ja balti rahvaste , aga ka soome kirjandusest . Senises kontekstis tähendas Suitsu artikkel " esimest sügavat vagu eesti kirjandusloo teaduslikus käsitluses arenguga <arv>. aastani " ( Andresen <arv> : <arv> ) . Artikkel jaotas eesti kirjandusloo nelja ajajärku : <arv> ) kiriku ajalooga seotud katoliiklik periood ( <arv>.-<arv>. sajand ) , <arv> ) protestantlik periood ( <arv>.-<arv>. sajand ) , <arv> ) keisririigi sotsiaalmajandusliku arenguga seotud <arv>. sajand , rahvuslik ärkamisaeg ja järelärkamisaeg ; ja <arv> ) kõige uuem aeg kuni aastani <arv>. Viimane periood on Suitsu sõnade järgi nooreestlaslikult murranguline , viimas eesti kirjandust " eralduva rahvusluse tõkke tagant üleeuroopalisse kultuuriõhkkonda " ( Suits <arv> : <arv> ) . Selle perioodi käsitluses on autor sotsiaalpoliitilise konteksti asendanud esteetilisega , rõhutades perioodi eelloona varasemat realistlikku proosat ( eriti Juhan Liivi , Eduard Vilde , Ernst Petersoni , August Kitzbergi loomingut ) . Nigol Andreseni järgi toetus Kampmaa oma " Peajoontes " ( <arv> , <arv> ) väljatoodud andmete süstematiseerimisel just Suitsu artiklis esmakordselt esitatud käsitlusskeemile . Kampmaa " Peajoonte " ( esma- ja kordustrükkide ) jaoks kogutud eesti kirjanike ankeedid moodustavad mahuka andmekogu , mis on üldjoontes kujundanud eesti kirjanduslooraamatute kirjutamise traditsiooni mitme hilisema aastakümne jooksul ( vt lähemalt : Metste <arv> ) . Aastakümneid on andmeid lisandunud , hoolimata sellest , et autorite ring on laienenud ning erinevad sotsiokultuurilised olukorrad on asendanud ühed hinnangud teistega ja/või muutnud retoorilist esituslaadi . Senise eesti kirjandusajaloo traditsiooni täiuseni arendamist ja lõpulejõudmist näeb T. Liiv viieköitelises " Eesti kirjanduse ajaloos " ( <arv>-<arv> ) : " On üks - ja mahuliselt väga täpselt paika pandud - kaanon ( ehk mõõdupuu või nimekiri ) . On üks ammendav narratiiv , mida kummutada või mille kõrval uut ( sellemahulist ) konstrueerida on raske . Eesti kirjandusteadus/kirjanduslugu jõudis selle suurteosega oma kulminatsiooni , mis ühtlasi tähendas ka mingit lõppu " ( Liiv <arv> : <arv>-<arv> ) . Koondas ju see suurteos siiski viiekümne eesti parima , prof Suitsu loodud koolkonna juurtega kirjandusteadlase uurimusi , mida parteisõdurist peatoimetaja Endel Sõgla ideoloogiline valvsus suutis rikkuda ainult diskursiivse keelekasutuse ja retoorika tasandil . Sellest aga on ( vähemalt kõik nõukogude ajal haridust saanud ) lugejad õppinud vaevata mööda lugema . T. Liivi fundamentaalne seisukoht võiks tunduda praeguses kõige varasema põhimõttelise ümberhindamise kontekstis ootamatu , isegi provokatiivne . Eelmise sajandi viimasel aastakümnel , <arv>. aastatel tekkinud kirjandusajaloo alase diskussiooni kontekstis , mille käigus kerkisid põhimõtteliselt uued teoreetilised vaatepunktid , on esitatud seisukoht aga relevantne . Ühe tervikliku kirjandusloo hoone asemel on räägitud paljude sissekäikudega võrgustikest , labürindist , kosmosest , isegi kaosest . Kindlatel alustel püsinud eesti kirjandusajaloo hoone vundament näitas mõranemise märke ka n-ö praktikas , viimase eesti kirjandusloo-raamatu " Eesti kirjanduslugu " ( <arv> ) ilmumise järel . Raamatu koostamise põhimõte oligi nüüdisaegselt pluralistlik : kirjanduse lugu koosnegu ( ilu ) kirjanduse kohta kirjutatud paljudest erinevatest väikestest " lugudest " , mis on kirjutatud lähtuvalt erinevatest teoreetilistest alustest ja sisaldavad subjektiivseid valikuid ka autorite osas . Selliste muutumiste taustana võiks näha laiemat , nüüdisaegset globaalset arengut , millega seoses on räägitud kogu inimtsivilisatsiooni astumisest põhimõtteliselt uude , digitaalkultuuri ajastusse , kesksete märksõnadega " infoühiskond " , " arvutitehnoloogia " ja " internet " . Siinse doktoriväitekirja alusideeks on otsida võimalusi digitaalse uue meediakultuuri ja vanema kirjandusliku kultuuri sidumiseks kultuurimälu pidevustamise nimel . Töö põhieesmärgiks on selgitada , millised võimalusi , väljakutseid ja ka nõudmisi digitaalne keskkond eesti kirjandusajalookirjutamisele pakub ja esitab . Selleks on uuritud : esiteks , eesti kirjandusajaloo kirjutamise traditsiooni ja teiseks , digitaalse uue meedia keskkonna neid omadusi , mis võiksid olla kirjanduse ajaloo representeerimise seisukohast produktiivsed . Töö kitsamaid eesmärke on kaks : <arv> ) digitaalkeskkonnas rakendatavate eesti kirjandusajaloo võimalikult universaalse ( te ) mudeli ( te ) väljatöötamine ; <arv> ) digitaalkeskkonnas ilmnevate uute uurimisvõimaluste selgitamine nii kirjanduslike tekstide kui ka kirjandusajaloo vaatepunktist . Doktoriväitekiri koosneb kümnest teadusartiklist , neid sissejuhatavast ülevaatepeatükist , lõppjäreldustest , kokkuvõttest ning kogu töö lõpus esitatud joonistest ja lisast . Erinevates artiklites , uurimistöö käigus esitatud teoreetilised arutlused ja järeldused on toodud vastavate teemade alla ülevaatepeatükis ning ülevaatepeatükki lõpetavas järelduste osas . Artiklite annotatsioone ei ole lisatud , nende sisu on avatud ülevaateartikli vastavates alaosades . Arutlustes esineva teema käsitlust artiklis näitab selle järjekorranumber nurksulgudes [ I-X ] . Juhul kui ülevaateartiklis esitatud mõttearendus on pikem , on teksti sees toodud ka artikli pealkiri . Artiklites kasutatud empiirilise materjali ja kogu siinse uurimuse aluseks on kolm mahukat kirjandusajaloolist rakendusprojekti , mis on teostatud digitaalses keskkonnas aastatel <arv>-<arv>. <arv>. Projekt ERNI , " Eesti kirjanduslugu tekstides <arv>-<arv> " <arv> ( Eesti Kirjandusmuuseum , <arv>-<arv> ) keskendub eesti kirjanduse <arv>. aastatele . Projekti teostamist toetas Tiigrihüppe Sihtasutus . Kirjandusajalooliste andmete esitamiseks vajaliku sisearhitektuuri ja graafilise disaini autoriks on Virve Sarapik . <arv> . Projekt CULTOS , " Cultural Units of Learning - Tools and Services " <arv> on läbi viidud Euroopa Liidu Viienda Raamprogrammi toetusel ( Tartu Ülikool , kirjanduse ja rahvaluule osakond , <arv>-<arv> ) . Uurimuse keskmes oli Friedrich Reinhold Kreutzwaldi eepose " Kalevipoeg " ( <arv> ) intertekstuaalsus . <arv>. Projekt SERVITI , " Kreutzwaldi sajand . Kalevipoeg " <arv> ( Eesti Kirjandusmuuseum , <arv>-<arv> ) , mida teostatakse EV Kultuuriministeeriumi toetusel . Siin on püütud kahte eelmist kogemust sünteesida ja töötada välja eesti kirjandusloo esitamiseks relevantseima kirjandusloolise aegruumi mudelit . Projekti esimeses etapis on selleks kasutatud Kreutzwaldi eluloolisi andmeid ja loomingut , mida on esitatud Euroopa ja eesti kirjanduse ning kaasaegse Eesti ajaloolise konteksti seostes . Nimetatud projektides on esiteks katsetatud erineva kirjandusajaloolise kontekstiga seotud materjale ning teiseks , erinevate teoreetiliste konstruktsioonide teostamise võimalusi digitaalkeskkonnas . Projektides kasutatav kirjandusajalooline empiiriline aines on seotud peamiselt kahe , senistes kirjanduslugudes selgelt eristatava perioodiga . Esimesena on uuritud Eesti Vabariigi <arv> <arv> <arv> <arv> . a a s t a t e k i r j a n d u s p r o t s e s s i - projektis ERNI . Projektiga ERNI seotud teoreetilisi probleeme on käsitletud ka käesoleva doktoriväitekirja aluseks olnud magistritöös " Kriitika kirjandusloo konstrueerijana : teksti ja konteksti probleeme " ( Laak <arv> ) . Järkjärgulise valmimise käigus , aastatel <arv>-<arv> , on projekti tutvustatud mitmes teadusettekandes ja nende publikatsioonides [ I , VI ] . Projekti sisuline analüüs ja kirjeldus on esitatud põhjalikumalt väitekirja kuuluvas artiklis " Eesti kirjandusloo traditsioonist ja võrgukeskkonnast : ERNI kui mudel " . [ II ] ERNI mudeli aluseks on kirjanduslike metatekstide ja nendevaheliste suhete süvauurimine , toetudes arhiiviallikatele ja kaasaegsele kirjanduslikule arvustusele . Ammendavalt on esitatud <arv>. ja <arv>. aasta eesti kirjandusprotsessi suunanud , päevalehtedes ning kirjandus- ja kultuuriajakirjades ilmunud kriitilised tekstid ( " Peatekstid " ) . Vajaduse korral ( näiteks pikemaaegsete kirjanduslike poleemikate puhul ) on nende aastate tekstidega liidetud varasemaid ja ka hilisemaid kriitikatekste ( " Koguja " ) . Kirjanduslikke arvustusi toetavad selle perioodi ilukirjanduslikud tekstid ( " Raamatukogu " ) . Lisatud on projekti jaoks koostatud digitaalne kirjanike ja kriitikute leksikon ( " Personaalia " ) , mis sisaldab arvustuste alusel tehtud ( formaalset ) valikut sel perioodil aktiivsetest eesti literaatidest . Digitaalselt rakendatud ERNI-mudelit on n-ö kontrollitud , rakendades traditsioonilisemat uurimismetodoloogiat artiklites " Johannes Barbaruse aeg " [ III ] ja " Kohandumine <arv>. aastate kirjanduskriitikas : kontekstitundliku tekstivõrgu vajadustest ja võimalustest " [ IV ] . Neist esimeses on uuritud eesti ja prantsuse kirjanduse interferentsi <arv>. aastatel : kriitikatekstide vaheliste seoste alusel jälgitakse artiklis kirjanduslike mõjude ja hinnangukriteeriumide kujunemist Eesti <arv>. aastate kirjandusarvustuses ; ERNI mudelile toetuva Barbaruse-uurimuse tulemusi on võrreldud senistes kirjanduslugudes esitatud seisukohtadega . Artiklis " Kohandumine <arv>. aastate kirjanduskriitikas " rakendatakse ERNI mudelit hoopis teistsuguses kirjandussituatsioonis : <arv>. aastate tsensuuri ja ideoloogilise reeglistikuga seotud nõukogude perioodil . Artikli eesmärgiks oli uurida ERNI mudeli sobivust rakendamiseks erinevates sotsiokultuurilistes kontekstides . Teiseks on uuritud <arv> <arv> . s a j a n d i e e s t i k i r j a n d u s t . Digitaalse m udeli väljatöötamisel on aluseks võetud Kreutzwaldi elu ja looming ning " Kalevipoja " teksti intertekstuaalsus mitmesuguste varasemate ja hilisemate tekstidega . Eesti kirjandusloo <arv>. sajandi aines on seotud projektidega CULTOS ja SERVITI . Projekti CULTOS ( " Cultural Units of Learning - Tools and Services " ) tehnoloogilised lahendused töötati välja rahvusvahelises töörühmas Euroopa Liidu Viienda Raamprogrammi uurimisprojektis ( IST-<arv>-<arv> ) aastatel <arv>-<arv>. Tartu Ülikooli kirjanduse ja rahvaluule osakond kuulus töörühma ühe partnerina prof Jüri Talveti juhtimisel . Siinse töö autor oli projekti põhitäitjaks , kaastäitjaks Piret Viires . Projekti teostamine põhines vastavalt ühisprojekti eesmärkidele ühe ilukirjandusliku teksti kõikvõimalike intertekstuaalsete suhete rekonstruktiivsel uurimisel , alustades nüüdisajast kuni alustekstideni . Siinses doktoriväitekirjas esitatud artiklite aluseks on selle projekti raames läbiviidud uurimus Kreutzwaldi " Kalevipoja " teksti põhjal . CULTOSe mudeli rakendamine ja " Kalevipoja " intertekstuaalsuse uurimine pakkus uudseid tulemusi nii eepose teksti kui ka digitaalkeskkonnaga seonduvalt . Tulemused on esitatud mitmes käesolevasse väitekirja kuuluvas artiklis , mis moodustavad omaette tsüklina käsitletava terviku . [ V-X ] Keskseteks CULTOSe mudeli analüüsimisel ja kirjeldamisel on artiklid " Kalevipoja kohanemine : teksti ja konteksti probleeme ja võrgukeskkonna võimalusi " [ VIII ] ja " Intertextuality and Technology : The Models of " Kalevipoeg " [ V ] . Viimane on kirjutatud koos Piret Viiresega , kelle osaks on alapeatükk " About the Postmodernist Intertextuality of Kalevipoeg " ( lk <arv>-<arv> ) . Viiresega koos peetud arutelude tulemusena jõuti ka " Kalevipoja " uurimise aluseks oleva skeemi , niinimetatud L i i v a k e l l a m u d e l i väljatöötamiseni , mis on esitatud sama artikli alapeatükis " Modelling of Kalevipoeg as an Hourglass " ( lk <arv>- <arv> ) . Projektis CULTOS ühe osana loodud arvutitarkvara võimaldas eepose " Kalevipoeg " teksti modelleerida ja esitada mitmekihilise võrgustikutaolise tekstistruktuurina , milles oli võimalik nii tekste kui ka nendevahelisi seoseid näidata ja nende sisu avada . Näited " Kalevipoja " teksti alusel modelleeritud intertekstuaalsetest radadest on internetis leitavad üldpealkirja all " Eesti rahvuseepos " Kalevipoeg " - The Estonian National Epic " Kalevipoeg " " <arv> ( joonis <arv> ) . Intratekstuaalsed kordused " Kalevipojas " ning hilisemad eepose ainetel loodud ilukirjanduslikud , pilt- ja helikunstitekstid võimaldasid eepose teksti n-ö dekonstrueerida väiksemateks allradadeks : " Vanemuine " , " Saarepiiga " , " Mõõk " , " Teekond " ja " Lootus " . Digitaalses keskkonnas on nendest praktiliselt teostatud rajad " Vanemuine " ja " Saarepiiga " , mis koosnevad omakorda väiksematest temaatilistest radadest . Ülevaade nendest on esitatud doktoriväitekirja lõpus joonistel <arv>-<arv> : Joonis <arv>. " Vanemuine , the God of the Song " ( " Vanemuine , laulujumal " ) Joonis <arv>. " Väinämöinen " Joonis <arv>. " Tale of Vanemuine " ( " Vanemuise muistend " ) Joonis <arv>. " Magic Musicians " ( " Maagilised muusikud " ) Joonis <arv>. " Divine Lyre " ( " Jumalik lüüra " ) Joonis <arv>. " Modern Interpretations " ( " Modernsed tõlgendused " ) Joonis <arv>. " Island Maid " ( " Saarepiiga " ) Joonis <arv>. " Expectation " ( " Ootus " ) Joonis <arv>. " Suitor from the Sea " ( " Kosilane merest " ) Joonis <arv>. " Death and Destiny " ( " Surm ja saatus " ) Projekti CULTOS täitmise käigus oli võimalik praktiliselt koondada mitmekülgne " Kalevipojaga " seotud multimeediatekstide , s.t kirjanduslike tekstide kõrval ka muusika , kujutava kunsti ja videomaterjalide kollektsioon ja andmebaas . See oli üheks eelduseks , mis ajendas välja töötama kolmandat projekti SERVITI . Projekti SERVITI ( teostaja tarkvaraarenduslabor Laborint <arv> ) nimi viitab akronüümina ( " Suure Eesti Rahvuseepose Virtuaalne InterTekstuaalne Illustratsioon " ) võimalusele käsitleda autori elu- ja loomingulugu , samuti <arv>. sajandi Eesti kultuuri ja olusid ning ka samaaegset Euroopa kirjandust rahvuseepose teksti mõistmiseks vajaliku kontekstina . Ka tähistab SERVITI mudeli väljatöötamine väitekirja aluseks oleva uurimisprotsessi ( tinglikku ) lõppu . Projekti eesmärgiks on olnud püüd jõuda universaalsema eesti kirjandusloo mudeli väljatöötamiseni . SERVITI mudeli sisuks oleva digitaalse kirjandusajaloo " hoone ehitamisega " seotud sisuarhitektuuri väljatöötamine ja andmete ( tekstide , piltide jms ) sisestamise esimene etapp lõppes <arv>. aasta viimastel päevadel . Projekt jätkub lähiaastatel Eesti Kultuuriministeeriumi fondi " Eesti kirjandusklassika " ja Riikliku programmi " Eesti keel ja rahvuslik mälu " toetusel . <arv> Arenduse lõppsihiks on eesti varasema kirjandusajaloo ( kuni Eesti Vabariigi loomiseni <arv> ) digitaalses keskkonnas rakendatava mudeli väljatöötamine . Projektis SERVITI realiseeritud lahendusi on , seostatult uue meedia tunnustega , analüüsitud väitekirjas esitatud viimases artiklis " Kalevipoeg hargnevate teede aias : " kirjutamine " uue meedia keskkonnas " . [ X ] *** Doktoriväitekirja kokkuvõttev ülevaateartikkel sisaldab kolme suuremat peatükki ja kasutatud kirjanduse nimestikku . Ülevaateartikli juurde kuulub töö lõpus esitatud Lisa " Alphabetical List of all Relations " ( projektis CULTOS väljatöötatud seoste andmebaas ) ning joonised <arv>-<arv> ; joonised <arv>-<arv> on ülevaateartikli teksti sees : Joonis <arv>. " Eesti kirjandusloo " kirjutamise mõjutegurid <arv>. aastate lõpul . Joonis <arv>. Kasutaja rollid uue meedia keskkonnas . Joonis <arv>. Projekti arenduse põhietapid digitaalses keskkonnas . Joonis <arv>. Projekti elluviimise etapid - ruumiandmete mudelid . Joonis <arv>. Andmebaasi elutsükkel projekti rakendamisel Sissejuhatava ülevaateartikli esimeses peatükis " Eesti kirjandusloo representatsiooni probleeme " analüüsitakse " Eesti kirjandusloo " ( <arv> ) ja " Eesti kirjanike leksikoni " retseptsiooni eesti kirjanduskriitikas . Peatüki eesmärgiks on n-ö kaardistada eesti kirjandusloo kirjutamisele esitatavaid kaasaegsemaid ootusi ja nõudmisi - kõrvutades neid nüüdisaegse digitaalkeskkonna probleemidega . Siinne alaosa on ulatuslikuks edasiarenduseks materjalile , mis on esitatud artiklis " Eesti kirjandusloo traditsioonist ja võrgukeskkonnast : ERNI kui mudel " . [ II ] Sissejuhatava ülevaateartikli teises peatükis " Tekst ja kirjutamine uue meedia keskkonnas " käsitletakse arvutitehnoloogia ja digitaalse keskkonnaga seotud probleeme . Seda suurt valdkonda on seni kõige enam käsitletud seoses kommunikatsiooni ja meedia probleemidega . Eesti kirjandusteaduses on siinses doktoriväitekirjas esitatud uurimus esimeste hulgas , kirjandusajaloo alal aga eelkäijad puuduvad , seetõttu on käesoleva töö põhiprobleemist lähtuvalt esile toodud ka sotsiaalteadustega seotud käsitlustes väljendatud seisukohti , eriti selliseid , mis võiksid olla produktiivsed eesti kirjandusajaloo representeerimise aspektist . Peatükis on siinse ülevaatepeatüki jaoks süvenenumalt uuritud ja esile toodud artiklites " Beyond Digital Labyrinth : Rethinking Literary History in the Age of New Media " [ IX ] ja " Kalevipoeg hargnevate teede aias : kirjandusajaloo " kirjutamine " uue meedia keskkonnas " [ X ] esitatud digitaalkeskkonnaga seotud tunnuseid . Nüüdisaegse digitaalajastuga seoses kasutatakse siinses töös mõistet " uus meedia " . Käesoleva töö kontekstis rõhutatakse selle paljude tähenduste hulgas arvutitehnoloogiat ja internetti , eriti nende t o i m i m i s t k o o s . Teise peatüki alaosades tuuakse välja uue meedia mõiste tähendus ja tunnusjooned , peatudes pikemalt uue meedia retsipiendi probleemidel . Eraldi tähelepanu on pööratud hüperteksti ja interaktiivsuse probleemidele , mille puhul on püütud välja tuua olulisemaid seisukohti rahvusvahelises teoreetilises diskussioonis . Seoses uue meedia keskkonnaga rõhutatakse mõiste " kirjutamine " tähenduse muutumist uues keskkonnas . Peatutakse vana ja uue meedia dihhotoomilistel suhetel ja integratsiooniprobleemidel , antakse ülevaade uue meedia interdistsiplinaarsest uurimisest , rõhutades kunsti- ja kirjandusvaldkondade integreerimise vajadust uue meediaga kaasnevas multimediaalses kultuurisituatsioonis . Sissejuhatava ülevaateartikli kolmanda peatüki " Kirjanduslooline pärand digitaalses keskkonnas " esimeses ja kolmandas alaosas antakse ülevaade kirjandusajaloo alastest rahvusvahelistest projektidest , mida on käsitletud artiklites " Estonian Literary History in a Hypertextual Environment [ I ] ning " Eesti kirjandusloo traditsioonist ja võrgukeskkonnast : ERNI kui mudel " . [ II ] . Peatüki teises alaosas antakse materjali seisukohast lähtuv ülevaade kultuuripärandi digiteerimisega seotud projektidest Eesti mäluasutustes , millel on põgusalt peatutud artiklis " Kalevipoeg hargnevate teede aias : kirjandusloo " kirjutamine " uue meedia keskkonnas " [ X ] . Peatüki eesmärgiks on luua vajalik taustsüsteem siinse doktoriväitekirja aluseks olevate kontseptuaalsete mudelite hindamiseks ning näidata eesti kirjandusajaloo mittelineaarsete mudelite realiseerimise võimalusi . Doktoriväitekirja lõpetavad artiklites ja ülevaateartiklis esitatud kogu uurimistöö kohta käivad " lõppjäreldused " ning " Kokkuvõte " . Kogu töö lõpetab artiklite järel inglisekeelne " Summary " , milles on artiklites välja toodud uurimisprobleemid ja järeldused kokku võetud pikemalt . Doktoriväitekirjas , eriti sissejuhatavas ülevaateartiklis on püütud selle poole , et eristada mõisteid " kirjanduslugu " ja " kirjandusajalugu " ( " kirjanduse ajalugu " ) . Mõiste kirjanduslugu tähistab siinses töös autori ( või autorite kollektiivide ) juba kirjutatud " lugu " ( lineaarset narratiivi ) kirjanduse ajaloos toimunu kohta . Kirjandusajalugu tähistab siinse töö mõistestikus aga kirjanduse ajalugu kui kõikide potentsiaalsete tõlgendamisvõimaluste allikat , mis toetub kirjanduslikele faktidele , andmetele , tekstidele , kirjanduslikele suhetele jms , s.t sellistele tekstuaalsetele ühikutele , mis on aluseks kõikidele kirjutatud või tulevikus kirjutatavatele lugudele . <arv> . Eesti kirjandusajaloo representatsiooni probleeme <arv> . aastate lõpus ja eriti <arv>. aastate algusest peale jõudsalt arenema hakanud uus digitaalne meediakultuur ei ole jätnud mõjutamata ka kirjandusteooriat ja -kriitikat . Kõige olulisemana võiks välja tuua paljude seni kindlaks kujunenud tähendusväljaga mõistete sisu ja tähendusmahu muutumist , alates isegi alusmõistetest " kirjandus " ja " kirjanduslugu " . Digitaalne ruum on tinginud ka mõne seni vaid teoreetilise termini erilise aktualiseerumise , nagu näiteks " hüpertekst " , ning samuti täiesti uut laadi tekstuaalsete objektide muutumise kirjandusanalüüsi osaks , näiteks " küberkirjandus " ja " kübertekst " . Hoolimata digitaalajastuga kaasnevatest suurtest muutustest kultuuri toimimise keskkonnas ning uue meedia universaalsena näivatest tunnustest , on nende uurimine kirjandusliku materjali abil andnud huvitavaid , isegi ootamatuid tulemusi . Eesti kirjandusajaloo ja digitaalajastu suhete uurimise seisukohast , mis on siinse töö esmases huvifookuses , on järgnevas peatükis alustatud selgituse otsimisest küsimusele : missugune on nüüdisaegne eesti kirjandusajaloo eneseteadvus . Selleks on jälgitud eesti ja soome uusimate kirjanduslugude , aga ka eesti kirjanike leksikoni retseptsiooni . Missugusena näevad kriitikud eesti kirjandusajaloo eesmärke , põhialuseid ja vajakajäämisi ? Missugune on eesti kirjandusloo kirjandusajaloolise mälu pidevustamise seisukohast hoidmist vääriv traditsioon ? Need küsimused on suhestatud võimalustega ületada kirjanduslugude-raamatute kriitikas esiletulevaid probleeme digitaalkeskkonnas . <arv> . <arv>. Kirjandusajaloo teooria kriis Kirjanduskriitikas muutus kirjanduslugu globaalse ja radikaalse ümberhindamise objektiks juba <arv>. aastatel , eriti aga <arv>. aastate esimesel poolel . Soome kirjandusloolase Lea Rojola sõnul algas illusioonide purunemise ja kirjanduslugude " väljasuremise " aeg , pöördumine retseptsiooniteooriate , mentaliteediajaloo ja teiste kirjanduse sünni aegruumi tähtsustavate teooriate juurde ( vt lähemalt : Rojola <arv> : <arv>-<arv> ) . " Kirjandusajaloo " mõiste ümberhindamise käigus hajus usk objektiivsesse minevikukujutusse . Senine traditsiooniline lineaarne minevikukäsitlus , ajaloo kujutamine põhjuse-tagajärje ahelana ja faktide järgnevusena asendus kujutusega kirjandusloost kui murdumisi , katkestusi ja ebaühtlust täis aegruumist või kui paljude sissekäikudega raamatukogust või kunstigaleriist . Kirjandusajaloost rääkides hakati üha sagedamini kasutama märksõnu " labürint , " võrgustik " , " sõlmed " ning aktsepteeriti korraga paljude käsitluste , erinevate minevikukujutuste paralleelset olemasolu , neutraalne akadeemiline kirjutuslaad asendus esseistliku subjektiivsusega . [ II ] Selle aja otsingud võtab kokku David Perkinsi retooriline küsimus " Kas kirjanduse ajalugu on võimalik ? " ( vt Perkins <arv> ) . Kirjandusloo alane diskussioon jõudis <arv>. aastate lõpul ka eesti kriitikasse , eriti seoses soome ja eesti uue ajastu kirjandusloo kirjutamisega . Uut tüüpi kirjandusloo kirjutamise probleemidele tervikuna oli pühendatud soomeeesti kirjandusteadlaste ühisseminar <arv>. aasta suvel , mida kajastab artiklikogumik " Traditsioon &amp; pluralism " ( <arv> ) . Kirjandusajaloo teoreetilise mõtte mõjutajana eesti kirjandusruumis tuleb kindlasti mainida soome kirjandusloolaste Liisa Saariluoma artiklit " Kirjanduslugu eile ja täna " ( Saariluoma <arv> ) ja juba mainitud Lea Rojola artiklit " Uus minevik . Kirjanduse ajalugu uute väljakutsete ees " ( Rojola <arv> ) . Värskete teoreetiliste ideede nakatavat levikut näitas seegi , et uut tüüpi kirjandusloo mudelit nähti isegi artiklikogumikus : " Kasutades antud ajahetkel tegutsevate kirjandusteadlaste potentsiaali , nende erinevaid teoreetilisi ja kirjandusloolisi huvisuundi , võiks igal kümnendil kokku panna sellise rõhutatult subjektiivse ja vasturääkiva ( traditsioonilise ja pluralistliku ) eesti kirjanduse ajaloo kroonikatest kaasajani . Võrreldes traditsioonilist tüüpi kirjanduslooga on selle mudeli kasutamine hõlpsam , kiirem ja tunduvalt ökonoomsem . " ( Vaiksoo <arv> : <arv>. ) Uute teooriate mõju võib näha ka tuntud ja varem läbikirjutatud kirjandusajaloo perioodide nn uuesti-kirjutamisse suurema rõhuasetusega kontekstil ( Veidemann <arv> : <arv> ) või isegi konteksti asetamisega kirjanduslikest tekstidest kõrgemale ą la " kontekst kirjanduse tegijana " ( Olesk <arv> ; vt ka : Olesk <arv> ) . Doktoriväitekirjas esitatud artiklis " Eesti kirjandusloo traditsioonist ja võrgukeskkonnast : ERNI kui mudel " [ II ] juhitakse tähelepanu kõne all olnud kirjandusteoreetiliste ümberhindamiste kokkulangemisele digitaalse meedia ja interneti plahvatusliku arengu ja levikuga üle maailma . Digitaalkeskkonna mõjud hakkasid ilmnema kõikides valdkondades . Uurimuses väidetakse , et uue meedia kui varasemast põhimõtteliselt erinevate tunnustega reprodutseerimiskeskkond avaldas kaudselt mõju kirjandusajaloo teooria arengule . Kirjandusloo ( raamatu ) võimalikkuse küsimus muutus eksistentsiaalseks . Esimene katse konstrueerida eespool kirjeldatud uut tüüpi eesti kirjandusajalugu ilukirjanduslike alustekstide ja nende loomise aegsete metatekstide seostatud " kobarate " võrgustikuna oligi keskseks siinse väitekirja aluseks olevas projektis ERNI ( vt Laak <arv>a , <arv> ) . Projekti teoreetiliseks eesmärgiks oli töötada välja digitaalses ruumis rakendatav kirjandusajaloo mudel Hans Robert Jaussi retseptsiooniajaloo ideede alusel ( " Literaturgeschichte als Provokation " , <arv> ) ning teiseks , uurida hüperteksti võimalusi kirjandusajaloo edasiandmisel metatekstide võrgustiku kaudu . Retseptsiooniajaloo teooria seotust selle projektiga on põhjalikult käsitletud siinse doktoriväitekirja aluseks olevas magistritöös " Kriitika kirjandusloo konstrueerijana : Eesti kirjanduskriitika teksti ja konteksti probleeme aastatel <arv>-<arv> " . Töös on retseptsiooniajalooliselt aktsepteeritava ja adekvaatse uurimisobjekti piiritlemiseks välja pakutud kaks teed . Esimene võimalus on käsitleda kriitikat ( kriitilist teksti ) tervikliku subjektina , näiteks ühe kirjandusteose retseptsioon tervikuna ( arvestamata teksti autorit , arvustavat isikut ) . Teiseks võimaluseks on käsitleda kriitikut reaalse lugejana . Sellisel juhul on kriitik lugeja , kes on oma konkretiseeringu teosest fikseerinud kirjutusena , mida on võimalik uurida retseptsiooniajaloo allikana . Uurija ülesandeks jääks sellisel juhul kirjeldada ja analüüsida selles kirjutuses ( arvustuses ) esiletulevaid vahekordi subjektiivse ja transsubjektiivse ( traditsiooniga määratud ) vastuvõtutasandi vahel . Selliseks eristuseks on magistritöös pakutud välja mõiste " kontekstiväli " ja selle kirjeldamise võimalused ( Laak <arv> : <arv>-<arv> ) . Jaussi retseptsiooniajalooline uuendus võimaldab mõelda retseptsiooniajalooliselt mitmel tasandil . Seda võib pidada " esimeseks sammuks teel kirjandusajaloo mõistmiseni kaootilise protsessina " , kusjuures ajaloo osaks ei saa mitte ainult ajaloolise lugeja retseptsioon , vaid " ka ajalugu ise muudetakse retseptsiooni objektiks " ( Veidemann <arv> : <arv> ) . Digitaalses ruumis keerustub lugeja kui vastuvõtja küsimus veelgi , kui arvestada kõiki uue meedia tunnusjooni ( vt sellest pikemalt ülevaateartikli teise peatüki alaosas " Uue meedia omadused " ) . Digitaalses keskkonnas realiseeritud võrgustikutaoline kirjandusajalugu toob kaasa uue lugejatüübi - interaktiivse lugeja , kes saab vastavalt oma otsustusele erinevaid linke avades luua " oma " kirjandusloo . Võrgustikutaoline mudel jätab kirjanduse ajaloo põhimõtteliselt avatuks erinevatele retseptsioonidele . Teksti loomise aegne retseptsioon on kõige autentsem selle sünniaegse konteksti suhtes , kuid jääb samuti vaid üheks võimalikuks tõlgenduskihiks . Selles mõttes võimaldab kirjanduse loomisaegsele arvustusele rajatud , retseptsiooniajaloolisena konstrueeritud ruum digitaalkeskkonnas retseptsioonikihtide kuhjumist , kirjanduse mitmekordset n-ö metastamist , s.t kirjeldamist metatasemetel ja -keeles . Kui minevikus olnud " faktid ja seisundid " kaetakse igal uuel tõlgendustasandil ja ajal ühe uute kihtidega ( Veidemann <arv> : <arv> ) , siis võib minevikus aset leidnud " seisundina " või ka faktina käsitleda just teoste sünniaegset retseptsiooni kui kvantitatiivses mõttes ja kirjanduslike teoste kogusumma seisukohast hilisemaga võrreldes kõige terviklikumat ja ammendavamat . Rein Veidemanni kriitikafilosoofilised artiklid " Kirjandusajalugu ja/kui kaos " ( <arv> ) ja " Kirjandusloo semiootika poole " ( <arv> ) on eesti kirjandusajaloo semiootika aspektist kirjandusajaloolise teadvuse arengus suur samm edasi . Mõlemas artiklis põhjendab Veidemann retseptsiooniajaloolisel alusel konstrueeritud võrgustikutaoliste , mittelineaarsete kirjandusajaloomudelite vajalikkust ning toob nende mudelite n-ö põhjana välja kaasaegse kirjandusliku arvustuse kui kirjanduse eneseteadvuse ja lugeja arvamuse esmatasandi väljenduse ( vt ka : Laak <arv> ) . [ II ] Keskseks probleemiks mõlemas artiklis on sellise võrgustiku sidususe ja seega ka tõlgenduse küsimus . Käsitledes kirjanduslugu kujundlikult " kaosena " , mille moodustavad kirjanduslikud " fraktalid " ( kirjanduslik tekst , kontekst ja metatekst ) , pakub Veidemann nende fraktalite asemele " tekstuaalsuskorrelaatide " mõiste . " Korrelaat oleks teksti-metateksti-konteksti " kobar " mingis kirjanduslikus ajasituatsioonis . Kirjandusloo kui kaose kirjeldus algaks siis nende korrelaatide kirjeldustest . " ( Veidemann <arv> : <arv>. ) Teiseks , käsitledes kirjandusajalugu kui seoste interpretatsiooni , püstitab autor oma mõlemas artiklis ka mittelineaarsete kirjandusloomudelite n-ö sidususe küsimuse ning rõhutab vajadust kirjandusajalugu moodustavate eri tüüpi tekstide vahelisi seoseid nimetada . Erinevaid kirjandusloolisi " sõlmekesi " siduvatel tekstuaalsuskorrelaatidel võiksid Veidemanni järgi olla " nimed " , näiteks autor , rühmitus , periood ( ibid ) ; järgmises artiklis näeb ta erinevate tekstide vahelise intertekstuaalsuse rõhutamise vajadust tuleviku kirjanduslugudes ( vt Veidemann <arv> : <arv> ) . Need kaks Veidemanni artiklit olid esimesed katsed kirjandusajaloo mittelineaarseid mudeleid ühest küljest põhjendada ja teoreetiliselt avada , teisest küljest aga tuua välja nendega seotud probleeme . Eri tekstide sidususe küsimus on aktuaalne ka kirjandusajaloo modelleerimisel digitaalkeskkonnas . Selles valguses hakkabki muutuma kirjandusloo " kirjutamise " mõiste ise , mille sisu on seotud nende seoste loomise ja kirjeldamisega . Kõik järgnevad kirjanduslooliste " faktide ja seisundite " tõlgendused , mille omavahelise dialoogi aspektist lähtudes võib rääkida kirjandusajaloost kui interpretatsioonide ajaloost , on sekundaarsed ja saavad toimuda ainult pärast kirjanduslike fraktalite kirjeldamist kirjandusloo modelleerimise käigus digitaalkeskkonnas . Eespool toodud küsimusi kommenteerib digitaalse keskkonna vaatepunktist siinse ülevaateartikli teine peatükk " Tekst ja kirjutamine uue meedia keskkonnas " , eriti selle alaosa " Uue meedia tunnused " . Uue meedia keskkonnas konstrueeritud tekstuaalsete võrgustike sisemiste seoste kirjeldamise vajalikkust , millele oli viidanud oma artiklis Veidemann , näitab selle aktuaalsus ka rahvusvahelises digitaalse keskkonnaga seotud hüperteksti kriitikas . Digitaalses keskkonnas on see sisuliselt tihedalt " haagitud " retsipiendi ( lugeja/ kasutaja ) problemaatikaga ja rolli keerustumisega . Selliste küsimuste arutelu hüperteksti ja uue meedia seisukohast on üha enam seotud uute tekstistruktuuride ( sealhulgas võimaliku kirjandusajaloo ) õpetamisega ning siirdunud digitaalse pedagoogika valdkonda . Näiteks on hüperteksti ja digitaalse keskkonnaga seotud haridusprobleemidele pühendatud hüpertekstikriitika klassiku , George P. Landow' viimases raamatus " Hypertext <arv>. <arv> " mahukas peatükk " Reconfiguring Literary Education " ( vt Landow <arv> : <arv>-<arv> ; vt ka : Joyce <arv> ) . Elektrooniliste linkide/seoste tähendussisu kirjeldamise vajadusele on tähelepanu juhtima hakatud juba <arv>. aastatel , eriti seoses arvuti kasutamisega seotud uut tüüpi pedagoogikaga , samuti uut tüüpi kriitilise kirjaoskuse ( critical literacy ) õpetamise vajadusega , millest tuleb pikemalt juttu siinse ülevaateartikli teises peatükis . Näiteks on hüperteksti pedagoogika uurija Nicolas C. Burbules oma artiklis " Rhetorics of the Web : Hyperreading and Critical Literacy " välja pakkunud elektrooniliste seoste ehk linkide kirjeldamiseks järgmised troobid ja ka suhted : sünekdohh , hüperbool , antistasis , järgnevuse ja põhjuse-tagajärje suhe ( sequence and cause-and-effect ) , puuduvussuhe ( catahersis ) ning identiteet ( Burbules <arv> ) . Tekstidevaheliste seoste kirjeldamise probleemi lahendamine oli keskseks siinse doktoriväitekirja aluseks olevas teises rakendusprojektis CULTOS . Võiks isegi öelda , et see oligi projekti põhieesmärgiks : kõikvõimalike tekstide ( avaras tähenduses , kõikidest märgisüsteemidest ) vaheliste kõikvõimalike seoste nimetamine , defineerimine ja rakendamine ning teiseks , sellise arvutitarkvara väljatöötamine , mis võimaldaks selliseid seostatud tekstide " kobaraid " tervikuna transportida . Projekti tulemusel töötati rahvusvahelises kirjandusekspertide töörühmas välja " seostatud tekstikobarate " , s.t elektrooniliste tekstivõrgustike kirjeldamiseks mõeldud mahukas seosteparadigma " Ontology of Intertextuality " . Siinse doktoriväitekirja Lisas on esitatud tähestikulises järjekorras selles dokumendis sisalduv seoste nimekiri " Alphabetical List of all Relations " <arv>. Sellise , Aare Pilve sõnade järgi " intertekstuaalsete seoste arvutitehnoloogilisel kaardistamisel " saadud ja intertekstuaalsuse mõiste diskussioonist kõrgemal seisva andmebaasi ( Pilv <arv> : <arv> ) loomise teoreetilisi aluseid ning " intertekstuaalsuse " mõiste kasutamist projektis CULTOS käsitletakse põhjalikumalt artiklites " Intertextuality and Technology : The Models of Kalevipoeg " [ V ] ja Kalevipoja kohanemine : teksti ja konteksti probleeme ja võrgukeskkonna võimalusi " [ VIII ] . Projekti CULTOS intertekstuaalsete seoste definitsioonidega saab lähemalt tutvuda siinse töö autori internetikodulehel ( <hyperlink> marin ) . Leheküljel on esitatud üksteist mudelit " Kalevipoja " tekstiga seotud radadest , mille juurde kuulub nende graafiline ülevaade ( vt Overview ) . On näha , et seoste nimetused on esitatud võrdväärselt tekstidega ; seose sisu avaneb sellel klikkides . " Kalevipoja " radade graafid on programmist n-ö väljalõigatuna toodud siinse väitekirja lõpus esitatud joonistel <arv>-<arv>. <arv> . <arv>. Kirjandusajalood teelahkmel Viimaste akadeemiliste eesti kirjandusajaloo suurteoste - " Eesti kirjanike leksikoni " ( <arv> ) ja " Eesti kirjanduslugu " ( <arv> ) uurimine on viljakas ka käesoleva töö teemaga seotult , võimaldades analüüsida kirjanike leksikoni kui kirjandusajaloo kirjutuse osa digitaalkeskkonna seisukohast . Kõige huvitavam küsimus sellest vaatepunktist on varasema eesti kirjandusajaloo kirjutuste traditsiooni ja uue kirjandusajalooteooria suhestumine mõlema raamatu retseptsioonis . Kas uued tõlgendused n-ö kirjutavad end palimpsestina varasemate peale või asetuvad nende kõrvale ? <arv> . <arv>. <arv>. " Eesti kirjandusloo " kriitika Hoolimata hiigelsuurest tööst on eesti viimase kirjandusloo autorite kirjanduslooliste interpreteeringute ja valikute üle rohkem ironiseeritud ning leitud vajakajäämisi , kui neid mõista püütud . " Iga kirjandusloo , leksikoni , antoloogia jm koondteose ilmumisele järgneb proteste , põlgusavaldusi ja vaimutsemisi valiku üle , " kirjutab uue " Kirjandusloo " retseptsiooni ülevaates kirjandusloo kirjutamise vaeva näinud ja selle nõukogudeaegse toimetamise sõelast läbi käinud Maie Kalda , eelmise akadeemilise kirjandusloo üks põhiautoreid ( Kalda <arv> : <arv> ) . Siinse uurimuse seisukohast pakub huvi , millised ootused tulevaste kirjanduslugude kirjutamisele on nendes arvustustes , olgu õiglases või ebaõiglases kriitikas , paratamatult visandunud . Millisena konstrueerib kriitika praegu ideaalse eesti kirjandusloo ? Nagu kirjutas " Kirjandusloo " arvustuses Tiit Hennoste , on eesti kirjandusloo kirjutamisel välja kujunenud kindlad kirjutamise standardid ( Hennoste <arv>b : <arv> ) . Uue kirjandusloo puhul oodati kindlakskujunenud kaanoni ümberkirjutamist uues diskursuses ( ibid : <arv> ) . Uus raamat on pakkunud aga teistsugust lahendust . Raamatu sünni aegses õhustikus võiks näha metatasandil toiminud mõjutegurite kolmnurka : traditsiooni jätkamise vajadus , " kirjandusloo kriisi " situatsioon ja Tiit Hennoste " hüpped " resp uus periodiseerimine :  Joonis <arv>. " Eesti kirjandusloo " kirjutamise mõjutegurid <arv>. aastate lõpul . Kõik kolm tegurit on vastasmärgilised ja võiksid olla üksteist välistavad . Mõned näited , mida on eri artiklites ja autorite poolt toodud esile " Kirjandusloo " kriitilises retseptsioonis . ( <arv> ) Andmestiku periodiseerimine raamatu eri osade kaupa vastas traditsioonilisele jaotusele , kuid selle sees on autoritele jäetud vabad käed jälgida sedasama protsessuaalsust modernsest , subjektiivsest ja esseistlikust vaatepunktist koos selle juurde kuuluva autorite vaba valikuga ( Hennoste <arv>b : <arv> ) ja võiks öelda , " mikrokaanoni " kehtestamisega . Viimane teenis kõige enamat kriitikat : a la miks mitte August Gailiti seni kanooniline romaan " Karge meri " , vaid hoopis " Tee kaevule " ( vt ka Kalda <arv> : <arv> ) . See tähendab : oodati senise kaanoni ranget järgimist ( Kruus <arv> : <arv> ) ja võimalikult paljude kirjanike maksimumilähedast , leksikonilaadset kanoniseerimist ( Vaher <arv> ) . ( <arv> ) Ühtsete kaante vahel välja antud " kirjanduslugu " eeldas terviklikku " jutustust " , kuid teisest küljest oli autoritele pluralismiprintsiibi alusel jäetud vabad käed produktiivsete meetodite ja huvisuundade valimisel . Kriitika on vastuoluline : korraga heidetakse ette nii liigset pluralismi , raamatu ühtse kontseptsiooni puudumist ja terminite korrastamatust ( Hennoste <arv>b : <arv> ) kui ka selle pluralismi näilisust või isegi puudumist ( Liiv <arv> : <arv> ) . <arv> ) Periodiseerimine oli ootustele vastavalt traditsioonipärane . Oli seisukohti , eriti vanema põlve kirjandusuurijate seas , milles tunti puudust traditsiooni jätkamisest ka diskursiivsel tasandil , oodati varasemate " objektiivsete " hinnangukihistuste väljapaistmist uute tõlgenduste alt ( Treier <arv> : <arv> ) . Konservatiivsetele seisukohtadele vastukaaluks tulid aga esile vaatepunktid , milles nõuti jõuliselt varasemate käsitluste " ülekirjutamist " ja hilisemate käsitluste arvestamist , mitte varasemate " lugude " valikulist ümberkirjutamist ( Hennoste <arv>b : <arv> ) . Kõige enam puudutas see <arv>. sajandi kirjandusloo taasesitust , mille põhiosa oli küllaltki tuttav kirjandusteadlaste Rudolf Põldmäe ja Aino Undla-Põldmäe varasemate põhjalike uurimuste kaudu . Olukord on paradoksaalne , sest uute ideede pakkumine ja baltisaksa estofiilide ajajärgu ümbertõlgendused on viimaste aastate kirjandusajalooliste otsingute keskmes . Selle paralleelina võib näha rahvusliku ärkamisaja ümbermõtestamist ja -periodiseerimist Eesti ja Liivimaa <arv>. sajandi ajaloo uurimises , milles Eesti rahvusliku ärkamisaja algust paigutatakse sajandi algusaastatesse ( vt lähemalt : Laar <arv> ) . Eesti kirjanduse ajaloo käsitlemisel tulevad esile kaks seisukohta . Esiteks peetakse loomulikuks , et <arv>. sajandi puhul jätkatakse traditsioonilist , aastakümneid kasutatud positivistlik-vaimuloolist meetodit ( Veidemann <arv> : <arv> ; vt ka Velsker <arv> : <arv>- <arv> ) . Teisalt on aga just <arv>. sajandi kirjandussituatsioon , eriti võrreldes baltisaksa ja ka Lääne-Euroopa mõjuvoogudega , kutsunud esile viimaste aastate eesti kirjandusajaloo diskussioonis kõige uuendusmeelsemaid seisukohti . Mitu viljakat ideed on välja pakkunud Jaan Undusk , alustades eesti rahvaluule uurimise ja eestikeelse ilukirjandusliku loomingu algusaegu kujundanud euroopaliku valgustusfilosoofia tutvustamisest ( vt Undusk <arv> ) . Sellega seoses on ta veel kord välja pakkunud mõtte uurida <arv>. sajandi eesti kirjandust ühise keeleruumi alusel baltisaksa ( ja baltivene ) kirjandusega : " Kui eesti kirjanduse ruum pole määratud ainuüksi eesti keelega , vaid ka Eesti maaga , geograafilise Eestiga , siis tuleb seda paratamatult arvestada eesti kirjanduse aega - ja teda ajas , ajaloos vaadeldes " ( Undusk <arv> : <arv> ) . Samasugusele võimalusele on osutanud raamatu " Grundriss einer Geschichte der baltischen Dichtung " ( " Balti luulekunsti ajaloo põhikavand " , Leipzig <arv> ) arvustuses ka Gustav Suits : " Balti kirjandusajalugu selle sõna avaramas mõttes oleks alles siis viimistletud , kui vaatleja silmaring ümber haaraks siinsete rahvaste kirjanduslikud kokkupuuted ja vastasmõjud " ( Suits <arv> : <arv> ) . Eesti vanema kirjandusajaloo käsitlemist geograafilistel alustel pooldab samuti Liina Lukas , kes on võtnud oma uurimistöös vaatluse alla baltisaksa kirjandusvälja ja võib konkreetsetele tekstidele toetudes väita , et kuni <arv>. sajandi teise pooleni " ei tähendanud Baltimaade kakskeelsus siiski veel kahe erineva kirjanduse olemasolu . Seetõttu oleks eesti kirjanduslugu täielikum , kui võtta tekstide kokkukuuluvuse määratlemisel traditsioonilise rahvuslik-keelelise printsiibi asemel aluseks geograafilis-kultuuriline ja käsitleda Baltimaade kirjanduselu ühtse kirjandusruumina " ( Lukas <arv> : <arv> ) . See teema jääb eesti kirjandusajaloo kriitikas aga endiselt intrigeerivalt vaidlusaluseks . Näiteks peatub <arv>. sajandi eesti ja baltisaksa kirjanduse suhetel ka Tiit Hennoste , nähes nendes vähem mõjutuse ja pigem protsessuaalsete suhete probleeme ( vt Hennoste <arv> : <arv> ) . " Kalevipoja " teksti näitel on komparativistlike meetodite produktiivsuses veendunud Jüri Talvet , kelle järgi maailmaklassikasse kuuluvate kunsteeposte reas kuulub eesti eepos romantiliste kunsteeposte tähtteoste hulka ( vt Talvet <arv> ) . [ VII , VIII ] " Kirjandusloo " kriitikutest pooldavad kirjanduslikele mõjudele avatud protsessuaalset vaatepunkti ka Tiit Hennoste ( vt lähemalt : Hennoste <arv> , <arv> ) ja Hasso Krull : " Eesti kirjandus on palju terviklikum , veenvam ja reljeefsem : hakkaksime nägema pidevust ja jätkuvust seal , kus praegu ilmub kirjandus nagu tont pudelist " ( Krull <arv>a : <arv> ) . Niisiis peaks uute tähenduste otsimisel ( eesti keeleruumiga piirneva ) sotsiaalajaloolisuse juurest jõudma pigem komparatiivse sidususe uurimiseni , seda nii retseptsiooniajaloolise baltisaksa kultuuriga seonduvalt kui ka nende kirjanduslike hoovuste taustsüsteemis , mis liikusid kaasaegses , <arv>. sajandi Euroopa kirjanduses . Kriitiliste seisukohtade kokkuvõtteks võiks öelda , et uues " Kirjandusloos " on püütud leida keskteed , arvestada nii meie kirjanduslugude traditsiooni kui ka uusimaid vaateid ( vt Vaiksoo <arv> : <arv>-<arv> ) . Üksiku erandiga ( <arv>. sajandi käsitluse autorilt ) on püütud kirjutada uut tüüpi kirjandusloo raamatut : kasutada nüüdisaegset mõistestikku , jääda taotluslikult subjektiivseks , rajades läbi kirjanduse ajaloo kirju kanga uusi radu . [ II ] <arv> . <arv>. <arv>. " Eesti kirjanike leksikoni " kriitika Kirjandusajaloo osaks laiemas mõttes on kirjanike ja kirjandusega seotud inimeste autoritutvustused , mis on esitatud kirjanike leksikonides , kas või juba sellepärast , et leksikonis esitatud tõlgendustes on paratamatult arvestatud monumentaalses " Eesti kirjanduse ajaloo " I-V köites kirjutatut ja seal sisalduvaid andmeid , eriti vanemate kirjanike kohta . Teiseks , kirjanike leksikon on ise akadeemiline väljaanne , s.t monumentaalse teosena ja ą priori usaldatavate andmete poolest järgmiste suuremate või väiksemate kirjandusloo kirjutuste aluseks . Kolmandaks on igal uuel kirjanike leksikonil avastav ja sünteesiv funktsioon - uued noored autorid ja ka uusimad uurimistulemused jõuavad leksikoni kiiremini , kui need jõutakse siduda protsessiga ja n-ö raiuda kirjanduslooraamatusse . Neljandaks võib kirjanike leksikoni autoritutvustuste ja kirjandusloo kirjutusena võetavate tekstide seost näha ka subjektiivsel tasandil - mõlema autoriks on olnud parimad eesti kirjandusuurijad ja kriitikud , sageli teatud autorite puhul ühed ja samad . Nagu näitas " Kirjandusloo " retseptsioon , peetakse autoritutvustusi kirjandusajaloo loomulikuks koostisosaks : raamatu ühe puudusena märgitigi liiga väheste autorite tutvustamist . Kirjanike leksikoni funktsioonina võibki näha kirjandusajaloo andmete süsteemset ja ammendavat esitust . Olulisel kohal on nende usaldatavus ja Tiit Hennoste järgi ka võrreldavus , mida praegune , artiklite diskursiivne ebaühtlus ei võimalda . Mõni artikkel on " lihtsalt faktograafia kogu , mõni terviklik essee kirjandusajaloo vaimus , mõni aga kompilatsioon . Leksikon ei ole esseekogu , vaid süsteemne nähtus " ( Hennoste jt <arv>a : <arv> ) . Vaapo Vaheri järgi peaks leksikoni keel olema liigse sõnavohata , andmed esitatud lühidalt ja selgelt ( vt Vaher <arv> ) , Jaak Urmet ootab " akadeemilist selgust " , objektiivsust ja tõetruudust vastukaaluks kriitikas valitsevale metafoorsele esseistikale ( vt Urmet jt <arv> ) . Diskursiivse tasandi , k.a kasutatava leksika kõrval aga on Hasso Krulli järgi oluline ka vaatepunktide ja hoiakute tänapäevasus ( vt Krull jt <arv>b ) . Kõige enam näib see kriitika järgi puudutavat taas <arv>. sajandi kirjandust , milles leksikoni kontekstis kerkis kirjanduse ja rahvaluule vahekorra küsimus . Teiseks , kuigi leksikoni peetakse k a a n o n i t o o t j a k s , oodatakse temalt andmeid võimalikult paljude autorite kohta , Sirje Oleski sõnul mida rohkem , seda parem ( vt Olesk jt <arv> ) . Sellise ootushorisondi seletusena võiks näha kahesugust fenomeni : ühelt poolt eesti kirjandusajaloo pikaaegset käsitlemist protsessina , milles kirjanik on seotud esteetiliste liikumistega ( vooludega ) ja nende kaudu ka ajaga ; teisalt aga tuleb silmas pidada eesti kirjanduse ajaloo ( periooditi ) suurepärast läbiuuritust . Esimene mõjutab kirjandusliku kaanoni kujunemist , teine on aga kaasa toonud selle kaanoni laienemise , s.t põhikaanoni suhtes äärealade toomise tsentrisse eri perioodide lõikes . Sisuliselt vastab kirjanike leksikoni suhtes kehtestunud ja valdavaks muutunud ootushorisont retseptsiooniajalooteooria kontseptuaalsele põhialusele ( kirjandus on see , mida kirjanduseks on peetud ) . Võibki väita , et eesti kirjanike leksikon peaks vastama eesti kirjanduse aegruumilisele kujutusele , samuti " kirjanduse " avaramale mõistmisele ( vt selle kohta siinse ülevaate kolmanda peatüki alaosa " Kirjanduse mõiste avardumine " ) . Valikute tegemisel selles tuleks arvestada : ( <arv> ) autori loodud sõnakunstiteoste rolli kirjanduse kui protsessi arengus ; ( <arv> ) autori/isiku mõju ja tegevust mingil kindlal perioodil . Kokkuvõtteks , kirjanike leksikon on kirjandusajaloo juurde kuuluv universaalne teatmeteos , mis lähtub traditsioonist ja väljakujunenud kaanonist ning taastoodab seda ka ise . Seega , kui kirjandusloo kirjutuse puhul soosivad nüüdisaegsed hoiakud subjektiivsust ja esseistlikkust , oodatakse leksikonitekstilt ühtlust , neutraalsust ja objektiivset diskursust . Nüüdisaegsete kirjandusajaloo kirjutuse probleemidega seovad leksikoni mõlema väljaande kriitikas esile tõusnud märksõnad : vanem eesti kirjandus ( rahvaluule ja baltisaksa kirjanduse küsimus ) , kirjandusžanrid ( lastekirjandus ) ja kaanoni järgimine ( vt ka Kalda <arv> ) . Mõlema suurteose retseptsioonist ilmnes , et eesti kriitika n-ö kirjandusajalooteadvuses valitseb selge ettekujutus eesti kirjandusajaloo periodiseerimisest , vajalikest autoritest , mõistekasutusest jne. Loomulikult valitseb seal ka mälestus ideaalse kirjandusloo sisu ja vormi ühtsusest , algupäraste uurimuste isikupärasest stiilist , mille arendas teatud mõttes täiuslikult välja Gustav Suitsu kirjanduslugu ( Lund , <arv> ) : " Stiil annab aegumatu väärtuse kindlamini kui meetod " ( Kalda <arv> : <arv> ) . Võiks järeldada , et uute , monumentaalsete , terviklike kirjandusloo-raamatute kirjutamist peetakse võimalikuks - kui seda teha " õigesti " . Uurimuses leidis kinnitust oletus , et " monument " , millest räägib oma retseptsiooniajaloo teoorias Jauss ( vt Jauss <arv> ) , on eesti kirjandusloo aspektist selle kirjutamise üle sajandi pikkune traditsioon . See monument , traditsioon saab igal ajajärgul uued tähendusseosed vastavalt ajastuomasele kontekstile , kuid selle abstraktne " põhi " on jäänud samaks . Diskursuse , jutustamise viisi muutmine muudab paratamatult ka selle loo sisu ( Annus <arv> ) . Igasugune kirjutus ( écriture ) on vältimatult seotud selle kirjutuse aja ja ruumiga , mõistetagu seda siis sotsiokultuurilises tähenduses või käsitlusmeetodina . Kirjanduslugu totaalses tähenduses - mitmetasandiline ja paljude sissepääsudega " galerii " - koosnebki eri tõlgenduste omavahelisest dialoogist ja nende omavahelisest suhtest ( vt ka Veidemann <arv> : <arv> ) . Hoolimata paljudest võimalikest tähenduskihtidest , mida eesti kirjanduslood-raamatud kannavad , on nende alusena võimalik välja tuua üks ja seesama eesti kirjandusloo kirjutamise väljakujunenud traditsioon , mida on ühest raamatust teise üle ja edasi kantud . Eesti kirjandusloo kirjutamise traditsioon kätkeb järgmisi n-ö osi : kirjandusajaloo kronoloogia põhine periodiseerimine ; kanooniliste autorite ja teoste valik ; andmete esitamise diskursus ( objektiveeriv metakeel ) . Kõikide käsitluste aluseks on " kirjanduse " käsitlemine protsessuaalse mõistena , seda eelkõige ( <arv> ) sotsiokultuurilise konteksti , ( <arv> ) institutsionaliseeritud " kirjanduselu " või siis ( <arv> ) voolu- ja žanriloolises tähenduses . Doktoriväitekirja ühe põhiväite järgi ei tohi eesti kirjandusloo esitamise traditsiooni ignoreerida ka digitaalses keskkonnas . Vastupidi , uue keskkonna võimalusi tuleks selle traditsiooni hoidmise eesmärgil maksimaalselt kasutada . See on oluline kirjandusliku mälu pidevuse seisukohast . <arv> . <arv>. <arv>. Üleminekuaja kirjanduslugu Viimaste aastate raamatute koostamise ja kujundamise printsiipe jälgides on märgatav , et arvutikultuurile omased tunnusjooned on jõudnud trükimeediasse . Ümbritsev ja igapäevaeluga seotud uus meediakultuur on mõjutamas ka kirjandusajaloolist mõtlemist isegi siis , kui see ei ole olnud eksplitseeritud taotluseks . Näiteks selle kohta , kuidas nüüdisaegsetes kirjanduslooraamatutes püütakse traditsiooni ja tänapäevaseid kujutamisprintsiipe korraga silmas pidada , on " Eesti kirjanduse ajalooga " peaaegu samal ajal ilmunud soome kirjanduslugu monumentaalses raamatus " Suomen kirjallisuushistoria " ( <arv> ) <arv>. Teos esindab kõige uuemaid meetodeid ja vaatenurki kirjandusuurimises , kuid neid on esitatud traditsioonilise kronoloogilise periodiseeringu alusel . Pikematele autoritutvustustele lisanduvad üldistavad artiklid kirjanduse põhiliikide ajaloost ja sotsiaalajalooliste taustade ülevaated . Siinse uurimuse vaatepunktist on tähelepanuväärne aga soome kirjanduslooraamatu kujundus , mis vastab täpselt uue meedia ajastu visuaalsuse-nõuetele ja on seotud arvutiekraanile omase graafikaga : ( <arv> ) kasutades raame ( frames ) on kirjandusloona esitatav tekst paigutatud ühele leheküljele struktureerituna ( <arv> ) paralleelselt mitmel tasandil ; ( <arv> ) raamid on leheküljel kindlaksmääratud positsioonis ja iga selline raam sisaldab ( <arv> ) raamatut läbivalt üht tüüpi tekste ( andmeid ) . Ülalkirjeldatud ekraani ja raamatu sarnasus graafiliste , kujunduslike tunnuste poolest on uue meedia kultuurile üldisemalt omane - uus meediakultuur on mõjutanud trükitud raamatut , raamatu kujundus püüab matkida arvutiekraani loogilist ülesehitust ja tuttavaid visuaalseid aspekte ( Kress <arv> : <arv> ) . Nii võiks uut soome kirjanduslugu vaadelda ka kui vaheastet kirjandusloo raamatu ja selle digitaalse vormi vahel , seda enam , et kogu teose struktuur on rajatud ( põhiliselt ) seostele - seal on palju taustu , konteksti . Seoste rõhutamise tõttu on Sirje Oleski sõnul tegu ka " sotsioloogilise kultuuriajalooga , kus kirjandus on vaid see lähtekoht , mille juurde tullakse ja millest lähtuvalt maailma muutumisi käsitletakse " ( Olesk <arv> : <arv> ) . Ka siin võiks näha suundumust uue meediaga kaasneva interdistsiplinaarsuse poole , millega on seotud ka kirjanduse enda käsitlemine laiema süsteemina . Soome kirjandusloo koostamisel püüti arvesse võtta kõige uuemaid seisukohti ka sisulisest ja metodoloogilisest küljest ( kodusõja trauma , naise roll , tööliskirjandus ) . Siiski jäi teos S. Oleski kui arvustaja vaatenurgast " ennekõike ühe põlvkonna kirjanduslooks , mis on tehtud nende tegutsemise ajal domineerinud metoodilis-teoreetilise pluralismi kogemuse vaimus " ( Olesk <arv> : <arv> ) . Peatüki kokkuvõtteks võibki öelda , et paratamatult jäävad nii soome kui ka eesti uued kirjanduse ajalugu käsitlevad raamatud eelkõige kirjutajate isikut ja nende lugemise/tõlgendamise ajaloolist kogemust esiletoovaks , seega põhiolemuselt ą priori retseptsiooniajalooliseks . Tulemuseks on , et sedalaadi kirjanduse " lugusid " tuleks üha uuesti , regulaarselt ümber kirjutada - vastavalt muutunud diskursiivsele praktikale . Eesti kontekstist lähtuvalt nähakse siinses töös lahendusena sellis(t)e mudeli(te) väljatöötamist , mille abil oleks võimalik kirjandusloo traditsiooni integreerida uue meedia ajastu võimalustega , eesmärgiga vabastada kirjandusajaloo uurijad perioodiliselt esilekerkivast vajadusest võtta ette monumentaalne töö - kirjutada ühtedele ja samadele kirjandusajaloo allikatele toetudes eesti kirjanduse ajalugu ümber järjekordseks uueks " looks " . Digitaalses uue meedia keskkonnas rakendatud mudeli olemasolu võimaldaks kättesaadavaks teha kirjandusloolised algallikad , tekstid ja dokumendid , sealhulgas ka teoste loomise aegse retseptsioonikihi . Arvestades digitaalse uue meedia kõiki omadusi ja võimalusi , saaks kirjandusajalugu ( nagu näeb ette eesti kirjandusloo kirjutamise traditsioon ) näidata mitmete kontekstuaalsete , sealhulgas sotsiokultuuriliste seoste taustsüsteemis . Kõikide varasemate ja uute uurimuste lisamine ning dialoogiline kõrvutamine digitaalse kirjandusajaloo mudeli sees kuulub uue meedia võimaluste , võiks isegi öelda , eelduste ja nõuete juurde . <arv> . Tekst ja kirjutamine uue meedia keskkonnas Nüüdisaegse infotehnoloogiaga kaasnevat edasiminekut on nimetanud inimtsivilisatsiooni arengus pöördeliseks . Multimeedia kultuur ja ülemaailmne arvutivõrk on muutunud meie teiseks koduks , arvutitehnoloogia on suurendanud meedia poolt vahendatava informatsiooni ja kommunikatsiooni rolli kõikidel elu- ja tegevusaladel , alates lapsepõlvest , ühiskondlikust elust kuni hariduse ja teadusvaldkondadeni . Kultuurisfääris toimunud muudatusi on võrreldud kirjakunsti leiutamisega suulise kommunikatsiooni ajastul vanas Egiptuses , veelgi sagedamini aga Johann Gutenbergi trükipressi leiutamisega <arv>. sajandi keskel . Uute ajastute alguse ja modernistliku kultuuriplahvatusega on seotud ka fotograafia ja kinokunsti leiutamine <arv>. sajandi lõpul . Võrreldes eelmiste muutustega , on nüüdisaegse digitaalse meedia ajastuga seotud muudatused aga toimunud kõikidel kultuurikommunikatsiooni tasanditel : loomises , levitamises ja vastuvõtul . Teiseks , erinevalt varasemast arengust ei haara praegune muutus mitte ainult kõiki kommunikatsiooni tasandeid , vaid ka kõiki meedia tüüpe : kõigepealt tekste , aga ka pilte , liikuvaid pilte , helisid ja ruumilisi konstruktsioone ( Manovich <arv> : <arv> ) . Nende muudatuste kujunemist täiesti uue , kogu maailma siduva kultuuriruumi osaks toetab <arv>. aastate alguses alanud ülemaailmse arvutivõrgu - interneti - kiire levik . Viimaste statistiliste andmete järgi kasvab internetikasutus kogu maailmas üha kiirenevalt , <arv>. aasta jooksul näiteks oli kasv <arv>% ( Vare <arv>b ) . Humanitaarkultuuri seisukohast on Umberto Eco arvates tegu " semiootilise tulevärgi plahvatusega " : totaalse Paabeli raamatukoguna on internet teinud võimalikuks mis tahes ruumipunktis asuva teksti seostamise mis tahes teise samasugusega ( vt Eco <arv> ) . [ IX , X ] Nüüdisaegsete teoreetiliste kultuuriuurimisega seotud diskussioonide keskmes on varasema ja digitaalse ajastu uue meedia erinevused , uued fenomenid kultuuri loomises , levimises ja tarbimises . Seoses uue meedia kultuuriga on tekkinud uued aktuaalsed mõisted ja metakeel , mis on hakanud mõjutama kultuurist , sealhulgas kirjandusest mõtlemist laiemalt . Käimasolev protsess vajab mõtestamist ka kirjandusajaloo seisukohast . Alljärgnevas peatükis selgitatakse uue meedia kui uut tüüpi representatsioonikeskkonna tunnuseid ja omadusi ning nendega kaasnevaid teoreetilisi diskussioone eesmärgiga tuua esile võimalusi , mida tuleb arvestada ka eesti kirjandusajaloo digitaalsete mudelite konstrueerimisel esitamiseks digitaalkeskkonnas . Käesoleva uurimusega seotud pragmaatilisemate eesmärkide seisukohast tuleks digitaalkeskkonna ja uue meedia probleemide väljatoomisel aga alustada küsimisest retsipiendi , tuleviku " lugeja " kohta . Eesti kultuuri- ja kirjandusajaloo vaatepunktist on oluline rõhutada digitaalmeedia ja interneti olulisust ka mälu hoidva institutsioonina . Sellel on kahekordne tähendus eestlaste kui väikese keelekogukonnaga rahva jaoks . [ IV , VIII , IX , X ] <arv> . <arv>. Uue meedia põlvkond Siinset uurimust on paljuski ajendanud mure traditsiooniliste kultuuriväärtuste , sealhulgas kirjandusajaloolise mälu säilimise pärast uue tehnoloogilise kultuuri ajastul - mõeldes kõige noorema generatsiooni ja selle seas kujunevate uute kultuurivormide tarbimise harjumuste peale . Selline uurimisfookus on uue meediakultuuri uurimisel hakanud pälvima üha rohkem tähelepanu ( vt nt : Kinder <arv> ; Howard <arv> ; Livingstone , Bowill <arv> ) . Ulatusliku rahvusvahelise uurimise <arv> tulemite abil on leidnud kinnitust , et informatsiooni- ja kommunikatsioonitehnoloogiad ( IKT ) on saanud lapsepõlve osaks , muutnud peresuhteid , hariduselu , inimese kontakti ühiskonnaga jne ( vt Livingstone <arv> ) . Sonia Livingstone'i järgi on meediakasutuse sotsiaalne kontekst vältimatult ka igapäevaelu kontekst , mille sees luuakse oma sotsiaalseid suhteid ja konstrueeritakse identiteeti . Uue meedia eri vormide ja sisu intellektuaalsed ja sümboolsed tingimused võib uurija arvates taandada kolmele faktorile : <arv> ) isiklikus omandis olevate meediavahendite hulga suurenemine , s.t privaatsuse suurenemine ; <arv> ) meedia ja selle sisu mitmekesistumine , s.t individuaalsuse suurenemine ; <arv> ) sotsiaalsete piiride ähmastumine . ( Ibid : <arv>-<arv>. ) Kõik need faktorid on toonud kaasa vajaduse tuttavaid mõisteid , nagu näiteks " kirjaoskus " , " lugemine " , " kirjutamine " jne ümber mõtestada ja defineerida . Eestis on infotehnoloogia eelisarendamine toimunud riikliku Tiigrihüppe projekti kaudu juba üle kümne aasta , rahvusliku interneti leviku , avalike internetipunktide ja nende kasutuse poolest oli Eesti liikunud Euroopa Liidu juhtivate riikide hulka juba sajandivahetusel ( vt Kitsing <arv> ; Krull <arv> ; vt ka Heidmets jt <arv>-<arv> ) . Viimaste aastate arengu võrdlus maailma teiste riikidega näitab , et Eesti on interneti kasutamise suhtarvult ühe elaniku kohta <arv>. aastal tõusnud maailmas esimese kolmekümne riigi hulka ( Vare <arv>b ) . Eesti arvutiseerumises on Pille Runnel näinud kaht arengufaasi , millest esimene oli seotud üldiste hoiakute kujundamisega interneti suhtes ja Eesti kui e-riigi infrastruktuuride loomisega ning teine ( alates <arv>/<arv> ) arvutiseerumise ja interneti leviku muutumisega üldiseks ja kiiresti areneva Eesti elu sümboliks ( Runnel <arv> : <arv>-<arv> ; vt ka Ibrus <arv> : <arv> ) . Enim on see areng mõjutanud kõige nooremat põlvkonda , kelle kohta võiks ka Eesti kontekstis kasutada Livingstone'i uurimuse rabavat üldistust : " meediast küllastunud lapsepõlv " ( Livingstone <arv> : <arv> ) . Tartu Ülikooli ajakirjandusosakonnas läbiviidud uurimuse " Mina . Maailm . Meedia " tulemused toovad selgelt välja , et noor põlvkond on uue meedia <arv> arenguga aktiivselt kaasa läinud , s.t võib rääkida Eesti uue meedia generatsioonist , kelle arvuti ja interneti tarbimise harjumused ja ka hoiakud hakkavad järjest enam erinema vanemate vanuserühmade harjumustest . On selgunud , et arvuti ja interneti kasutamise kolmekordistumise taustal viimase viie aasta ( <arv>.-<arv>. aasta andmed ) vältel kasutab <arv>- kuni <arv>-aastastest noortest arvutit iga päev <arv>% ( elanikkonna keskmine <arv>% ) . Üle kolme tunni päevas kasutab internetti üle <arv>% noortest ( keskmine <arv> min ) . Oluline on ka see , et koos arvutitehnoloogia arenguga kasvanud noortel pole interneti ja arvuti kasutamisega seotud hirme , mis on tunnuslikud vanematele põlvkondadele ( Runnel , Pruulmann-Vengerfeldt <arv> : <arv>-<arv> ) . [ IX , X ] Selle uurimuse värskeimad tulemused räägivad interneti ja digitaalkultuuri tarbimise suurenemisest noorte hulgas veelgi , näiteks on igapäevaste arvutikasutajate protsent tõusnud <arv>-lt <arv>-le . <arv> [ X ] Sama uurimuse tulemustest võib välja lugeda ka seda , et arvutikasutusest ja sellega kaasnevatest oskustest on noorema põlvkonna jaoks saamas üks olulisemaid sümbolilise kapitali liike ( vt lähemalt : Lauristin <arv> : <arv> ) . Kohanemisest uue keskkonnaga räägib ka fakt , et õpingutega seotud internetitarbimiselt on Eesti noored Euroopa Liidu maades esimeste hulgas , ning ka see , et internetiühendus koolides on massiline ( Kirch , Siplane <arv> ) . Uue meediakultuuri loojate arvates on sellist arengut arvestades ainus võimalus anda noortemeediatarbimisele sisu ja mõte ( vt Runnel , <arv> : <arv> ; minu sõrendus - M. L. ) - seda ka eesti kirjandusajaloo seisukohast . Eesti kirjandusajaloo uurimise ja ka selle " kirjutamise " , representatsiooni kohandamine uue meediakultuuri nõudmistega muutub võtmeküsimuseks . Uue meedia keskkond on mõjutanud lugejat ja loomas uut tüüpi retsipienti , kelle teksti vastuvõtu võime ja ka tekstile esitatavad ootused on kohanenud digitaalses keskkonnas toimiva uue meedia spetsiifikaga . Tegu on kasvava põlvkonnaga , kelle jaoks tarbimine ja kommunikatsioon kulgeb mööda " informatsiooni kiirteed " ( information superhighway ) , millesse meie vaatepunktist kuulub kõigepealt digitaalne raamatukogu , kuid selle kõrval ka elektroonilised kommunikatsioonivahendid ( elektronpost , foorumid , messenger'id jms ) , aga ka elektrooniline turg ning kogu digitaalne maailm kui " ulmelis-hüpoteetiline globaalvõrkude ja virtuaalreaalsuse integratsioon " ( Stefik <arv> ; vt ka Runnel , Vengerfeldt <arv> : <arv> ) . See tähendab , et näiteks kombineeritud otsingud , suurtes informatsioonikogumites orienteerumine , seostele ülesehitatud ja visuaalmaterjalidega täiendatud multimeediatekstide vastuvõtt on kõige selle keskkonna arenguga samal ajal sirgunud põlvkonnale loomulik , normaalne seisund või olek , millega kõiki teisi , ka traditsiooniliselt esitatud " vana " kultuuri suhestatakse . Võibki öelda , et tänapäevane elektrooniline meedia , internet ja digitaalkultuur ei ole kaasa toonud mitte ainult uut tüüpi kommunikatsioonimudeleid , sotsiaalseid praktikaid jne , vaid ka uue kirjaoskuse ( new literacy ) vajadused , mille puhul peab siinse töö seisukohast rõhutama kahepoolset , kirjutamise ja vastuvõtu vaatepunkti . Esimesel juhul , tekstide loomisega seotult , ei ole keskseks mõisteks mitte enam lehekülg , vaid ekraan ja visuaalsus . Rõhutatakse pildilisuse osakaalu suurenemist kui uue kirjutamise alust , sealjuures käsitletakse ka ekraani pildina , mis on organiseeritud visuaalse , mitte ( trüki ) lehekülje loogika alusel ; räägitakse ka visuaalsest grammatikast ning ekraani semiootilisest organiseerimisest ( vt Kress <arv> ; Kress <arv> ; vt ka Livingstone <arv> ) . Teiseks , vastuvõtu ja lugemise seisukohast rõhutatakse uue meediakeskkonnaga kaasnevat kriitilise kirjaoskuse ( critical literacy ) vajalikkust , mis on oluline just pedagoogilisest vaatepunktist , seistes näoga taas noorema põlvkonna poole . Rohkem kui kunagi varem hakkavad lapsed ja noored vajama kriitilist mõistmist , argumenteerimisoskust , kujutlusvõimet , kriitilist analüüsi ja oskust esitada küsimusi ( Livingstone <arv> : <arv> ) . On selge , et uue kirjaoskuse nõudmised on seotud teksti omaduste muutumisega digitaalkeskkonnas , hoopis uute tingimuste tekkimisega nii tekstide loomisel kui tarbimisel ( vt ka Burbules <arv> ) . Toetades visuaalsust kui uue meedia olulist aspekti , eristab nii uue meedia kirjutamist kui ka vastuvõttu semiootilisel tasandil kommunikatsiooniprotsessi erinevus võrreldes varasemaga - uue meedia puhul lisandub signifitseerimise protsessis diskursuse/kanali skeemile rakenduslik ( application ) tasand : diskursus/rakendus/kanal . Espen Aarsethi järgi on rakenduslik tasand kommunikatsiooniprotsessis aktiivseks osalejaks , selle kaudu toimub märkidega manipuleerimine : rakenduslik tasand konstitueerib kanali reeglipõhisel tasandil . Arutletakse selle üle , kas rakenduslik tasand on kanali osa või vastupidi , loogiliseks väravaks füüsilise riistvara juurde . ( Aarseth <arv> : <arv>-<arv>. ) Selliste teoreetiliste probleemide selgitamiseks ja ka kirjandusajaloo representatsiooni võimaluste uurimiseks digitaalses keskkonnas peab lähemalt peatuma mõiste " uus meedia " tähendustel ja sellega seotud tekstuaalsetel probleemidel . [ IX , X ] <arv> . <arv>. Uue meedia mõiste Mõistet " uus meedia " kasutatakse alates <arv>. aastatest , kõige laiemas tähenduses mõistetakse selle all uute informatsiooni- ja kommunikatsioonitehnoloogiate ( telegraaf , raadio , faks , televisioon jne ) kogumit ( McQuail <arv> : <arv> ) . Tavakäsitluses räägitakse tänapäeval uuest meediast ennekõike kui arvutitest ja internetist , kuid mõistet kasutatakse ka muude digitaalselt edastatavate signaalide kohta , nagu näiteks mobiilside , digitaalne telefon , mängukonsoolid ja erinevad interaktiivsed süsteemid ( Vengerfeldt , Runnel <arv> : <arv> ) . Uue keskkonnaga seotud uurimisvaldkonda nimetatakse new media studies , vahel ka digital studies ( Manovich <arv> : <arv> ) . Samas , hoolimata selle valdkonna olemusest ühendada endas mitmeid alasid ja mitmeid meediatüüpe , ei olda nende alusmõistete endi suhtes sugugi ühte meelt . Mõiste uus meedia kõrval kasutatakse ka mõistet " digitaalne meedia " . Espen Aarseth näitab , et mõlemad mõisted ei saa ühel või teisel põhjusel olla relevantsed ja jäävad problemaatiliseks . Eri meediate konvergents uue meedia " sees " on saanud pigem tehnoloogiat puudutavaks müüdiks ning digitaalsest meediast sai a i n s u s e s rääkida ainult siis , kui esimene arvuti <arv>. aastal käima pandi , s.t nüüdisajal saaks rääkida ainult " digitaalsetest meediatest " , mitmuses ( Aarseth <arv> : <arv> ) . Uue meedia üks olulisemaid kaasaegseid teoreetikuid kunstivaldkonnas Lev Manovich on oma raamatus " The Language of New Media " uue meediana klassifitseerinud järgmisi arvutitehnoloogiaga seotud nähtusi : veebileheküljed , virtuaalsed maailmad ( arvuti abil loodud kolmemõõtmelised interaktiivsed keskkonnad ) , virtuaalne reaalsus ( VR ) , multimeedia , arvutimängud , interaktiivsed installatsioonid , arvutianimatsioonid , digitaalne video ja kino , arvuti ja inimese vahelised kasutajaliidesed ( human-computer interfaces ) ning CD-d ja DVD-d ( Manovich <arv> : <arv>-<arv> , <arv> ) . Selle , esmapilgul üsna selgelt eristuva loetelu kõrvale jääb mitmeid ebamääraseid või selgelt piiritlematuid nähtusi , mille klassifitseerimine kas trükivõi digitaalse meedia alla jääb kokkuleppeliseks . Aarsethi järgi tuleb eristada digitaalset märkide levitamist ( digital sign distribution ) ja produtseerimist ( vt Aarseth <arv> : <arv> ) . Näiteks selliste vormide puhul , kus trükitud tekst ( avaras tähenduses ) on viidud digitaalsele kujule ; ja vastupidi , digitaalselt loodud tekst on saanud trükitud vms materiaalse vormi . Sellisel juhul on diferentseerijaks ( trükitehnika või digitaalse tehnika abil produtseeritud ) tekstide levitamine . U ue meedia alla liigitatakse need tekstid , mida levitatakse uue meedia kanalite kaudu , s.t digitaalsel teel . Uus digitaalne meedia on kaasa toonud uued representatsioonivormid seoses kõikide kunstiliikidega - kujutav kunst , sõnakunst , kinokunst jne. Uue meedia kunstina käsitletakse uue meedia vahendite abil representeeritud füüsiliselt eksisteerivad objekte ning isegi nüüdisaegses meediakunstis täiesti uue vormina arenevat niinimetatud koodikunsti . Uueks meediakunstiks on isegi analoogobjektide digitaalsete representatsioonide eelduseks olevad arvutitarkvara lahendused , näiteks operatsioonisüsteemid ( vt lähemalt : Wilson <arv> ) . See , kuidas digitaalselt esitatud andmed ( tekstid , pildid , helid jne ) on organiseeritud , muutub semiootiliseks selle kaudu , milliseid maailmamudeleid eelistatakse . Ka kõiki juba eespool nimetatud uue meedia liike , nagu ka spetsiifilisi arvutimänge , peetakse võrdselt uuteks kultuurilisteks objektideks , mida saab uurida samade meetoditega . Näiteks esitab George P. Landow küsimuse narratiivi muutumisest uue meedia keskkonnas võrdselt nii sõnalise kunsti , arvutimängude kui ka kinokunsti kohta ( Landow <arv> : <arv>-<arv> ) . Kirjeldades uue meedia keelt ( language ) , kasutab Manovich mõistet " representatsioon " , mis seostub kuue eri tasandiga : simulatsioon , tegevus , kommunikatsioon , visuaalne illusionism-simulatsioon ja informatsioon ( Manovich <arv> : <arv>-<arv> ) . Seega , ka kirjandusajaloo digitaalsed representatsioonid võivad olla erinevad sõltuvalt sellest , missugune andmete esitamise mudel valitakse - missugune on nende esitamise loogiline ja hierarhiline kord . Käesoleva uurimistöö fookusest - kirjandusajaloo mittelineaarsed mudelid - on uue meedia kasutajaga seotud probleemid teadlikult kõrvale jäetud . Digitaalse , uue meedia uuringutes moodustab kasutajaga seotud problemaatika täiesti omaette uurimisharu koos kommunikatsiooni- ja meediateooriatega . Teiseks on uue meedia keskkonnas muutunud kasutaja-temaatika siirdunud , nagu eespool juba mainitud , kirjanduse uurimise alalt digitaalse pedagoogika valdkonda . Siinses töös rõhutatakse uue meedia mõiste kasutamisel arvutitehnoloogia ning ülemaailmse arvutivõrgu ( interneti ) ühisosa . Kirjandusajaloo seisukohast on oluline silmas pidada veel mitmeid uue meedia tunnusjooni , mis tulevad lähema vaatluse alla siinse ülevaateartikli teise peatüki järgmistes alaosades . Eelkõige aga tuleb arvestada - uue meediaga kaasnevat elektroonilist ruumi , mis pakub sageli mahukate kirjandusajalooliste materjalide relevantseks edasiandmiseks piiramatute ressurssidega publitseerimisvõimalust . Sel põhjusel kasutatakse siinse töö mõistestikus meedia , keskkonna või ajastu iseloomustamiseks ka laiendit " digitaalne " , mõistes selle all " numbrilist representatsiooni " , mida on uue keskkonna peamise tunnusena välja pakkunud Manovich ( vt lähemalt siinse peatüki alaosas " Uuemeedia tunnused " ) . Seega , rõhutades veel kord tehnoloogia ja selle aluseks oleva arvutitarkvara olulisust , on siinses töös käsitletud uut meediat kui keskkonda , mille abil saab realiseerida seniseid teoreetilisi ideid , genereerida uusi teadmusmudeleid või realiseerida praktilisi vajadusi nii tekstide loomisel , uurimisel kui ka säilitamisel kultuuri- ja kirjandusvaldkonnas . [ IX , X ] <arv> . <arv>. Uue meedia uurimine Uus meediakeskkond uurimisalana on multidistsiplinaarne ja ka multinatsionaalne . Uue meedia võimaluste ja omaduste uurimisega tegeletakse tehnika- ja majandusteaduste , tööstuse , psühholoogia , eriti aga meedia ja kommunikatsiooni valdkonnas . Sõltuvalt lähtekohast rõhutatakse uue meedia piiritlemisel ka erinevaid omadusi . Nii on uued nähtused seotud kõikide inimtegevuse harudega : tööstuse ja majanduse , rohkesti meedia ja kommunikatsiooni , aga ka antropoloogia , folkloristika , etnoloogia , kirjanduse ja kunstiga . Näiteks kultuurikriitikas on uus meedia muutunud eraldiseisvaks uurimisharuks . Selle objektiks on digitaalses keskkonnas tekkivad uut tüüpi kultuurivormid ja -sisud . Kirjanduse ja semiootika valdkonnas on uue meedia keskkond sundinud veel kord ümber mõtestama mõistet tekst : uue meediaga seotult kasutatakse seda intertekstuaalses ja transtekstuaalses tähenduses . ( Lievrouw , Livingstone <arv> : <arv>-<arv>. ) Uue meedia osaks oleva interneti uurimisega seotult avanesid <arv>. aastatel täiesti uued uurimisharud : küberantropoloogia , küberetnoloogia , kübersotsioloogia , meediaantropoloogia , aga ka küberkirjandus ( kübertekst ) . Nendes uutes uurimisharudes käsitletakse küberruumi ühe teistest paremini analüüsitava kultuurilise konstruktsioonina , sest kogu sealne informatsioon on salvestatud serveritesse , mida võib pidada uurimisobjekti ja sellega seostuvate teooriate otsekui ideaalseks vahekorraks ( Runnel <arv> : <arv> ) . Uue meedia valdkondadevaheline uurimine Eestis käib sotsiaalteadustes , meedia ja kommunikatsiooni valdkonnas , kuid ka antropoloogia , folkloristika ja etnoloogia alal . Uurimise keskmes on peamiselt kommunikatsiooniküsimused uue meedia keskkonnas , uute kultuurivormide ja tehnoloogia vahekord , üksikisiku ( kasutaja ) , aga ka rahvuse identiteedi protsessid ning rahvuse ja ühiskonna konstrueerimine laiemalt . ( Erikson <arv> ; vt ka Runnel <arv> : <arv>-<arv>. ) Ka Eestis on jõutud tõdemusele , et tuleks " loobuda ühe uurimisvaldkonna kesksest diskursusest ( olgu see majandus , kultuuriuuringud , meedia või geograafia ) ja muutuda interdistsiplinaarsemaks " ( Runnel , Vengerfeldt <arv> : <arv> ) . Meedia ja kommunikatsiooni valdkonna kõrval on uut meediat uuritud ka lähtuvalt tekstiloomest nii kunstis kui kirjanduses . Eestis on uue meedia uurimisel võrreldes kirjandusalaga kaugemale jõutud kunstivaldkonnas . <arv> Analoogiliselt uue meedia uuringute kaudu rahvusvaheliselt aktualiseerunud protsesside ja huvisuundadega on ka eesti kunstiteadlased hakanud arvutigraafika ja uue meedia tunnustele vastavaid teoseid otsima varasematest aegadest . Et tegu võib olla ka kunsti seisukohast vägagi avara mõistega , näitab Tuuli Lepiku uurimus , milles on leitud uue meediakunstina määratletavaid taieseid juba <arv>. ja <arv>. aastatel ( Lepik <arv> : <arv>-<arv> ) . Uue meedia mõjuks võib pidada samuti seda , et kunstikriitikas on loobutud seni küllaltki produktiivsete analüüsikategooriate kasutamisest . Nii näiteks on uue meediaga seotud tasapinnastava , hajutava ja ruumilise keskkonna tõttu aktuaalsuse kaotanud keskuse ja perifeeria , sees- ja väljasolemise temaatika ( vt nt Kivimaa <arv> : <arv>-<arv> ) . Digitaalruumi ilmuvat eesti nüüdiskirjandust on järjepidevalt jälginud Piret Viires ( <arv> ; <arv> ; <arv>a : <arv>-<arv> ) . [ X ] Internetist leitavate kirjanduslike veebilehekülgede klassifitseerimiseks on Viires loonud mõiste " küberkirjandus " . Sellise mõistekasutuse alusel on Viires eestikeelses veebis fikseerinud kolm peamist ( kui jätta välja n-ö piirialad ) küberkirjanduse liiki , mille hulk ega n-ö sortiment ei ole kuue aasta vältel muutunud : ( <arv> ) kirjanike koduleheküljed , ( <arv> ) üksikud hüpertekstuaalse luule ( Hasso Krulli " Trepp " ) ja jutustuste katsed , ( <arv> ) luulegeneraator , Märt Väljataga loodud sonetimasin . Lisaks võib leida harrastuslikke ja muutliku sisuga kirjanduslikke võrguportaale ( Kloaak , Kodutud jt ) , kirjastuste ( nt Bahama Press ) lehekülgi ja kirjanduslikke veebiajakirju ( nt Ninniku ) . <arv> Viirese järgi võivad sellised portaalid küllalt sageli pakkuda isegi kõrgetasemelist kirjandust , kuid oma põhiolemuselt vastavad need traditsiooniliselt trükitud kirjandusele : " Nii lahendab võrgumaailm Eestis ennekõike siiski trükimeedia piiratusest tulenevaid muresid ja on lihtsalt eriliste vormieksperimentideta lisa paberil avaldatud kirjandusele . " ( Viires <arv>a : <arv>. ) Täiesti uus digitaalse meedia pakutav võimalus , mida võib samuti küberkirjanduse alla liigitada , on fan-fiction'i žanr ( vt lähemalt : Viires <arv>a : <arv>- <arv> ; <arv>b ) . Nagu paljud uues meediakeskkonnas tekkivad kultuuriilmingud , on ka sellel samaaegselt mitmeid erisuguseid tunnuseid , näiteks võiks selle küberkirjanduse äärealal oleva žanri paigutada nii harrastuskirjanduse kui ka nüüdisaegsete , digitaalkeskkonnas levivate folkloorinähtuste alla <arv>. Seega , uue meedia uurimine kunsti ja kirjanduse uurimise vahelises koostöös võiks olla tulemusrikas . Nende mõlema puhul kehtib üldistus , et nii kirjanduslike tekstide tegelik loomine kui ka digitaalselt loodud kunst on praktikas suure sammu võrra ette jõudnud probleemide akadeemilisest reflektsioonist . Nende nähtuste uurimisel valitses nii kunsti ja kirjanduse vahel kui ka kunstivaldkonna sees veel mõned aastad tagasi meediakunstiteadlase Raivo Kelomehe sõnul peaaegu ületamatu mittemõistmine : olukord , et " kommunikatsiooni pole , sest ühtedest ja samadest asjadest saadakse aru erinevalt " ning erinevad on ka tähendused , mis samadele sõnadele antakse ( Kelomees <arv> : <arv> ) . Interdistsiplinaarne uurimine võikski alata terminoloogia ühtlustamisest . Siinses töös on osutatud Kreutzwaldi " Kalevipoja " teksti intertekstuaalsuse uurimisel tekkinud interdistsiplinaarsuse ja valdkondade vahelise võrdleva käsitlemise vajadusele : eeposega seotud hilisemate tekstide ( kirjanduse , kunsti , muusika ) uurimisel ilmnes suuri erinevusi . [ VII , VIII ] <arv> . <arv>. <arv>. Humanitaaria ja informaatika Käesoleva uurimuse teoreetilistest arutlustest , aga eriti uurimuse aluseks olnud kirjandusajalooliste rakendusprojektide teostamise käigus selgus , et rääkides uue meedia kultuuri interdistsiplinaarse uurimise vajadustest , ei ole võimalik mööda vaadata ka seni humanitaariast sedavõrd kaugest alast nagu informaatika ( computer science ) . Muutused infotehnoloogia valdkonnas võimaldavad kirjanduslooliste keskkondade konstrueerimisel uusi vorme ja struktuure . Näiteks veel <arv>. aastate lõpul räägiti arvutitehnoloogiaga seonduvalt peamiselt hüpertekstuaalselt seostatud tekstivõrgust ( millel rajanevad ka varasemad , hüperteksti fokuseerivad kirjandusteoreetilised käsitlused ) , nüüdisaegne arvutitehnoloogia ja sellega seotud tarkvaraarendused pakuvad aga uusi võimalusi - mis on seniseid hüpertekstiga seotud kontseptsioone ümber lükkamas . [ IX ] Infotehnoloogiliselt on jõutud ajajärku , kus nii kirjandus- ja multimeediateoste loomiseks kui ka traditsiooniliste kirjandusteoste ja kirjandusajaloo uurimise aluseks on leitud spetsiaalsed arvutitarkvaralahendused , mida on arendatud täpselt teostaja ( nt meediakunstniku , kirjandusuurija ) vajadustele vastavalt . Selliste lahenduste eelduseks on aga koostöö arvutitarkvara arendajatega , programmeerijatega ja oma vajaduste võimalikult täpne selgitamine . Seega , kommunikatsiooniprobleemide lahendamine . Siinse uurimistöö aluseks olnud rakendusprojektide teostamisel ilmnesid just sellel tasandil kõige suuremad vastuolud . Valdkondade vahelised erinevused avalduvad nii mõtlemise loogika kui ka metakeele ja kasutatava mõistestiku tasandil . Humanitaarist kirjandusuurija peab arvestama vajadusega tõlkida omane kirjelduskeel informaatikaga seotud mõistestikku : näiteks " andmed " pro kirjanduslikud tekstid , autorielulood , fotod " jne. Arvutitehnoloogiast ja -tarkvarast rääkides on humanitaarvaldkonda tunginud sõnad " andmebaas " , " andmemudel " , " sisearhitektuur " , " algoritm " , " navigeerimine " jne , jne ( vt lähemalt ka : Koskimaa <arv> , Manovich <arv> : <arv>-<arv> , Wilson <arv> ) . Näiteks , andmebaaside loomine , s.t materjali organiseerimine nõuab spetsiifilist " andmete " struktureerimise loogikat ning jaguneb kindlaksmääratud tööetappideks , mida ei saa eirata . Mis tahes projekti aluseks oleva suure andmekogu planeerimise näide on esitatud siinse töö lõpus joonistel <arv>-<arv> ( vt ka Tiits <arv> ; Calkins jt <arv> ) : Joonis <arv>. Projekti arenduse põhietapid digitaalses keskkonnas . Joonis <arv>. Projekti elluviimise etapid - ruumiandmete mudelid . Joonis <arv>. Andmebaasi elutsükkel projekti rakendamisel . Joonistel kasutatavad mõisted : a ) " reaalsusmudel " - mudelis olevad andmed formaalsel kujul ( atribuudid jne ) ning nendevahelised ruumilised ja mitteruumilised seosed ; b ) " kontseptuaalmudel " - esitatavate andmete kirjeldamise ja seostamise mudel ; c ) " andmemudel " - andmete arusaadavaks tegemise viis arvutile ; d ) " esitusmudel " - andmete visualiseerimine kasutajale . Nende mudelite väljatöötamine rakendusprojektide elluviimisel avab väga töömahuka etapi , millest suur osa kulub metaandmete kirjeldamisele . Digiteerimisprojektidega seoses tuleb sellest pikemalt juttu käesoleva sissejuhatava ülevaateartikli kolmandas peatükis " Kirjanduslooline pärand digitaalses keskkonnas " . Siinses töös rõhutatakse , et humanitaarvaldkonna ja infotehnoloogia integreerimine on rakenduslike projektide vaatepunktist paratamatu . See võib olla seotud mõnikord ületamatute , pahatihti isegi projektide tulemust ohustavate kommunikatsioonihäiretega - nendes valdkondades kasutusel oleva sageli fundamentaalselt erineva metakeele ja loogika tõttu . Selliste vastuolude lahendamiseks võivad rakendusprojektidesse kaasatud olla koguni psühholoogid , sellele probleemile on pühendatud siinse uurimistöö osaks olev artikkel " Digital Environment as a Constructor of Literary History . Estonian Experience and Expectations " . [ VI ] Kokkuvõtteks , uut meediakultuuri keskkonda võib ja tuleb uurida interdistsiplinaarselt kui nüüdiskultuuri konstruktsiooni , tegelikkuses toimuva representatsiooni , osalist rekonstruktsiooni või selektiivset peegeldust ( vt Runnel <arv> : <arv> ) . Võib järeldada , et seesama , hoopis uute võimaluste ja tunnustega digitaalne keskkond ühest küljest võimaldab ja teisalt eeldab kultuuriajaloo rekonstrueerimist ja reprodutseerimist samadel alustel . Digitaalne ruum võimaldab kunagi eksisteerinud kirjandusloolist tegelikkust representeerida ja osaliselt , selektiivselt konstrueerida sõltuvalt sellest , missugune teoreetiline konstruktsioon ja sellega seotud meetod aluseks võetakse . Seda seisukohta tõestasid ka siinse uurimuse aluseks olevad rakendusprojektid - see jääb üheks tööga seotud põhiväiteks . <arv> . <arv>. Uue meedia omadused Nagu eelnevalt näidatud , on mõiste " uus meedia " iseenesest tinglik ja ajalooliselt muutuva tähendusega : sellega on tähistatud ( mis tahes ajal ) kaasaegset kõige uuemat elektroonilist tehnoloogiat ( vt lähemalt : Caldwell <arv> ; Chun , Keenan <arv> ) . Seetõttu soovitavad juhtivad kirjandus- ja kunstiala teoreetikud nii uue meedia mõistest kui ka selle tunnustena kõige sagedamini väljatoodud mõistetest ( digitaalsus , interaktiivsus jms ) kui retoorilistest ja/või ideoloogilistest loobuda ning otsida akadeemiliselt analüütilisemaid termineid ( vt Aarseth <arv> ; Manovich <arv> ) . Siiski on alljärgnevalt tähelepanu pööratud ka uue meedia kriitikas sagedamini väljatoodud omadustele ning jäädud ka uue meedia kui katusmõiste juurde . Seega , uue meediaga seotud mõisted , kaasa arvatud termin uus meedia ise , on muutunud intensiivsete teoreetiliste arutluste objektiks . Eri teoreetikud on välja toonud erinevaid omadusi ja ka defineerinud samu tunnuseid erinevalt - mõistete piiritlemisel toimuvadki uurimisala kõige suuremad teoreetilised diskussioonid . Tavakäsitluses on uut meediat iseloomustatud viie-kuue põhiomaduse rõhutamisega : " digitaalsus " , " interaktiivsus " , " hüpertekst " , " hajumine " , " virtuaalsus " ja " virtuaalne reaalsus " , " läbilaskevõime " jpt ( Lister <arv> : <arv>-<arv> ; Caldwell <arv> : <arv>-<arv> ; vt ka Vengerfeldt , Runnel <arv> : <arv>-<arv> ) . Nimetatud on ka " anarhiat " , " sünkroonsust " , " multimediaalsust " ( Newhagen , Rafaeli <arv> ; vt ka Livingstone <arv> : <arv> ) . Esimeste hulgas nimetatud omadustest tuleb pikemalt juttu allpool , viimaste puhul ei saa aga enam rääkida spetsiifiliselt uue meedia omadustest , vaid juba laiematest märksõnadest , mida uus keskkond on aktualiseerinud . Selliste märksõnade hulka kuulub ka " rahvusvahelistumine " , mis nüüdisaegse üleilmastuva maailma ühe omadusena avaldub ka uue meedia keskkonnas ning esitab küsimuse kultuuridevahelisest konvergentsist ja suunab uurijate huvi vastastikuste mõjutuste uurimisele . Selline vaatepunkt on jõudnud kirjandusuurimisse ka diakroonilisest aspektist : need suhted on hakanud huvi pakkuma kultuuridevahelise interferentsi seisukohast ka ajalooliselt . Näiteks , kas ja kuidas ületavad esteetilised hoovused kultuuridevahelisi piire , avaldudes enam-vähem samal ajal eri kultuurides , sõltumata konkreetsest sotsiaalajaloolisest kontekstist . <arv> [ IX ] Hajususest kõneldes peetakse silmas nii tekstide tootmise kui ka tarbimise fragmenteeritust . Mõiste viitab uue meedia uurijate järgi ka detsentraliseeritusele ja individualiseerumisele ( Vengerfeldt , Runnel <arv> : <arv> ) . Hajususele on lähedane ka mõiste " tasapinnastumine " , mis on uue meedia keskkonnas seotud hüpertekstuaalse tekstistruktuuriga , milles tekstide omavahelised suhted ei ole põhimõtteliselt enam hierarhilised . Lineaarse , näiteks sündmuselt sündmusele loogiliselt kulgeva jutustuse asemel on teksti võimalik arendada mitmemõõtmelise ja eri meediaid integreeriva võrgustiku või labürindina , milles iga tekstuaalne sõlmeke võib potentsiaalselt olla seotud mis tahes teisega . Hajususe ja tasapinnastumise nähtuse koosmõju tõttu on tsentri ja perifeeria kultuurimudel digitaalses keskkonnas kadunud . Uue meedia keskkonnas on kõrge ja madal , kultuuri kese ja ääreala eristamatud , kultuur on kaotanud piirid ( Poster <arv> : <arv> ) . Kui jälgida aga hajususe ja tasapinnastumisega seotud nähtuse avaldumist kirjandusajalooliste tekstide puhul , siis tuleb ilmsiks vastupidine fenomen . Vanema kirjanduse digitaalsete tekstikorpuste ja andmebaaside uurimisel selgus , et võrreldes näiteks uuemate , s.t juba digitaalselt loodud tekstidega on internet tekitanud täiesti uue nähtuse , mida siinses väitekirjas on nimetatud " hüperkanoniseerimiseks " ja selgitatud mitmes uurimuses [ II , IX ] , pikemalt artiklis " Kalevipoeg hargnevate teede aias : kirjandusajaloo " kirjutamine " uue meedia keskkonnas " [ X ] . Hüperkanoniseerimine toetub kahele kirjandusajalooliste tekstidega seotud fenomenile . Esiteks , digiteeritavate vanemate tekstide valiku aluseks võetakse klassikaline , kanooniline kirjandus , mis on siiani kirjandusajaloo õpetamise ja akadeemilise uurimise põhi . Teiseks , selliseid maailmakirjanduse klassika digiteeritud tekste on loodud akadeemilistes uurimiskeskustes mitmel pool maailmas , samuti on seda teinud üksiklugejad . Interneti otsingusüsteemide abil , mis integreerib kõik sellised digitaalsed tekstikogud , moodustub kirjandusklassikaline kaanon palju tugevamalt , kui mis tahes raamatuna trükitud kirjandusloos . Seega , uuest meediast rääkides on sõltuvalt uurimisfookusest toodud välja mitmesuguseid märksõnu ja iseloomulikke jooni . Järgnevates alaosades on tähelepanu pööratud nendest enim kasutatavatele ja samal ajal ka suuremat kriitilist arutelu tekitanud omadustele - digitaalsus , hüpertekstuaalsus ja interaktiivsus . Akadeemilisele kriitikale toetudes on peetud siinse töö huvides otstarbekaks eristada uue meedia tunnuseid ja omadusi : <arv> ) " omadused " - laiemad ja enam kasutatavad tunnusjooned ; <arv> ) " tunnused " - informaatikale ( computer science ) omase mõistestikuga seotud spetsiifilised jooned . <arv> . <arv>. <arv>. Uue meedia tunnused Uue meedia kriitikas kõlab üha enam seisukoht , et varem uue meedia peamiste tunnustena välja pakutud mõisted - digitaalsus , interaktiivsus ja hüpertekst - on müüdid . Väidetakse , et uue meedia eristamiseks eelmisest on need tähenduslikult liialt laiapõhjalised , n-ö katusmõisted ( umbrella concepts ) ja vajavad põhjalikku kontrolli ( Manovich <arv> : <arv>-<arv> , Aarseth <arv> ) . Samas , kultuuri ja tekstikriitika alal on needsamad mõisted produktiivsed ja toonud kaasa edasiviivaid diskussioone , millel tuleb peatuda ka siinse sissejuhatuse alapeatükkides edaspidi . Nendega seotud teemade mõistmiseks on alljärgnevalt välja toodud need spetsiifilised tunnused , mida Lev Manovich on pidanud uut tüüpi meedia iseloomustamiseks kõige enam representeerivaks , see tähendab vana ja uue meedia erinevusi informaatika seisukohast kõige paremini spetsifitseerivaks . Laia tähendusega " digitaalsuse " ja " interaktiivsuse " asemele on Manovich pakkunud arvutitarkvaraga seotud loogiliste printsiipide poole pöördudes viit tunnust : " numbriline representatsioon " ( numerical representation ) , " modulaarsus " ( modularity ) , " automatiseerimine " ( automation ) , " variaablus " ( variability ) , " kultuuriline transkodeerimine " ( cultural transcoding ) . Mõiste " hüpertekst " , mis on uue meediaga seotud kriitikas-filosoofias toonud kaasa kõige enam erinevaid teoreetilisi käsitlusi , kuulub Manovichi järgi kokku hüpermeediaga . Ülaltoodud süsteemis on hüpertekst selline hüpermeedia , milles on kasutatud ainult üht liiki meediat - sõnalist teksti . Väljapakutud viit peamist uue meedia tunnust saab Manovichi järgi selgitada alljärgnevalt . A. Numbriline representatsioon - kõik uue meedia objektid on kodeeritud " numbriliselt " , s.t uut tüüpi andmekandjatel digitaalsete koodidena , milles kõik andmed ( tekstid , pildid jne ) edastatakse , töödeldakse ja säilitatakse binaarselt , arvude <arv> ja <arv> kujul . Sellega kaasneb nende ülikiire töötlus ja samuti võimalus mahutada ülisuuri koguseid väga väikesesse ruumi . Numbriline representatsioon on seotud kahe keskse tingimusega : <arv> ) uue meedia objekti saab kirjeldada formaalselt , matemaatiliselt ; <arv> ) uue meedia objekt muutub matemaatiliseks subjektiks , mille suhtes saab rakendada matemaatilisi algoritme , s.t meedia muutub programmeeritavaks . Numbrilise representatsiooni seadmist uue meedia tunnustest esikohale pooldab ka Espen Aarseth , kes oma pikemas arutluses toetub maineka visionääri Nicholas Negroponte seisukohtadele ( vt Negroponte <arv> ) . Numbrilise representatsiooni alus - bitid - on muutunud kogu arvutitehnoloogia metonüümiks ja just see on tõeliselt revolutsiooniline tehnoloogilises mõttes , kuigi bitid ise ei ole meedia , vaid selle tehnoloogiline alusmüür väga mitut tüüpi komplekssetele meediaga seotud masinatele ( Aarseth <arv> : <arv>-<arv> ) . Andmete numbrilise representatsiooni protsessi , nagu juba eespool öeldud , nimetatakse ka " digiteerimiseks " . Seega võib uue meedia esimese , andmete esitusega seotud tunnusena kasutada ka mõistet " digitaalsus " ( Manovich <arv> : <arv> ) - selle mõiste kasuks numbrilise representatsiooni tähenduses on otsustatud ka siinse töö mõistestikus . B. Modulaarsus - mõiste on seotud uue meedia fraktaalse struktuuriga . " Nii nagu fraktalil on eri mõõtkavas ühesugune struktuur , on ka uue meedia objektidel läbivalt sama struktuur . Meedia elemendid , olgu tegu siis piltide , helide , kujude ( shape ) või omadustega ( behaviour ) - avalduvad diskreetsete ühikute ( pixels , polygons , voxels , characters , scripts ) kogumina . Need elemendid on koondatud laiemateks objektideks , kuid säilitavad jätkuvalt oma iseseisva identiteedi . Lühidalt , uue meedia objekt koosneb sõltumatutest osadest , igaüks neist sisaldab omakorda väiksemaid iseseisvaid osi jne , kuni kõige väiksemate " aatomiteni " - pikseliteni , kolmemõõtmeliste punktide ( <arv>-D point ) või tähemärkideni . " ( Manovich <arv> : <arv>-<arv>. ) Selles tähenduses on ka ülemaailmne arvutivõrk modulaarne , sest ta sisaldab arvukalt erinevaid veebilehekülgi , igaüks nendest koosneb iseseisvatest meediaelementidest ( ibid : <arv> ) . Selles mõttes kasutatakse uue meedia iseloomustamisel " fraktalite " mõistet metafoorina . Selle edasine analüüs on juba lähemalt seotud infotehnoloogia valdkonna ja arvutitarkvara kui programmikoodi kirjutamisega ( html , xml jne ) . C. Automatiseerimine - sõltub vahetult kahest eelmisest ( numbriline representatsioon , modulaarsus ) ja just selle tunnusega on seotud meediaobjektide loomine , nendega manipuleerimine ja nendele ligipääs . Inimlik intentsionaalsus eemaldatakse selle tunnuse kaudu täielikult loomisprotsessist . Manovich eristab madalat ja kõrget automatiseerimist , kusjuures teadlastele pakub enam huvi luua just nimelt kõrge automatiseerimisega meediaobjekte . Andmetele ligipääsu järjest suureneva automatiseerimisega seotud mõiste on ka " tehisintellekt " ( artificial intelligece ) : näiteks , kuidas leida objekti , mis juba kuskil eksisteerib ( Manovich <arv> : <arv>-<arv> ) . D. Variaablus - uue meedia objektid ei ole kunagi midagi lõplikult fikseeritut , nad võivad põhimõtteliselt esineda lõpmatu hulga invariantidena , mida nimetataksegi variaabluseks . Nagu eelmine tunnus , põhineb ka variaablus kahel esimesel tunnusel ( numbriline representatsioon ja modulaarne struktuur ) . Kui näiteks trükimeediaga seotud artefaktid on identsed koopiad , mida levitatakse füüsiliselt , siis elektroonilisel kandjal on võimalik säilitada ja levitada paljusid sama objekti eri variante . Variaabluse eri vormidest on Manovich toonud esile järgmised olulised aspektid : ( <arv> ) meedia elementide hoidmine andmebaasis , mis võimaldab ( <arv> ) samade andmete alusel luua erinevaid kasutajaliideseid ( user interfaces ) ; ( <arv> ) kasutaja kohta käiva teabe säilitamine ; ( <arv> ) menüüpõhine ehk hargneva puu taoline interaktiivsus ( branching-type interactivity ) ; ( <arv> ) hüpermeedia , milles multimeedia elemendid on üksteisega seotud " hüperlinkide " abil , ka siin on elemendid eraldatud ja neid esitatakse menüüpõhise puu kaudu , millest oli juttu eespool ; ( <arv> ) arvutitarkvaraga seotud andmete perioodiline uuendamine ja ( <arv> ) võimalus muuta mõõtkava , milles objekti esitatakse ( heaks näiteks on eri mõõtkavas kaardid , milles objektide esitamise täpsus sõltub mõõtkavast ) . ( Manovich <arv> : <arv>-<arv>. ) E. Nendele viiele lisaks peab lisama mõiste " virtuaalsus " , mida peab kõige spetsifitseerivamaks uue meedia tunnuseks Espen Aarseth . Olles samuti äärmiselt kriitiline mõistete interaktiivsus , hüpertekstuaalsus ja digitaalsus kasutamise vastu akadeemilises ja analüütilises diskursuses , näeb Aarseth just virtuaalsuses sellist tunnust , mida ei saa asendada millegi muuga . Selle sisuks on esitlustehnika ja arenenud <arv>D graafikaliidesed , mis simuleervad reaalset ümbrust . Kuigi virtuaalne reaalsus saab oma sisu ainult suhetes reaalsusega , on virtuaalse maailma kvaliteet potentsiaalselt rikkam kui fiktsionaalne maailm . Virtuaalses maailmas võimaldab süsteem jälgija või osaleja ( resp kasutaja - M. L. ) reaalselt aktiivset rolli , milles ta saab katsetada , avastada tegevuse käigus reegleid ja struktuuri omadusi . Siinjuures toob Aarseth näiteks Per Gynti , kellelt virtuaalses reaalsuses saab küsida sigarit ( vt Aarseth <arv> : <arv>-<arv> ) . Virtuaalsete maailmade konstruktsioonis võib ära tunda hermeneutilisi põhimõtteid , virtuaalsete maailmade loomise tehnoloogia ei ole alternatiivsete maailmade loomine , vaid reaalsuse tõlgendamine ja mõistmine . Seega on Aarsethi meelest just terminisse virtuaalsus salvestatud analüütilise mõtlemise seisukohast oluline tasand : aidata mõista , kuidas arvutitehnoloogia tõepoolest juba pakub ja avab midagi uut inimdiskursuse mõistmiseks ( ibid : <arv>-<arv> ) . <arv> . <arv>. <arv>. Interaktiivsus Uue meedia keskkonna tunnusena nimetatakse sageli mõistet " interaktiivsus " . Selle mõiste kasutamine eeldab mõistete " retsipient " / " kasutaja " ja " hüpertekst " kasutuselevõttu . Mitmed uue meedia uurijad peavad interaktiivsust , nagu juba mainitud , uue meedia põhiomadusena liiga avaraks mõisteks , mida on uue meedia tunnusena üleekspluateeritud . Leidub kriitikuid , kes näevad selles n-ö omaduses ainult retoorilist sisu . Selle näiteks tuuakse mõiste kujunemise ajalugu informaatika seisukohast . Nimelt ajal , mil töötati peamiselt vanemat sorti arvutitega , kui kasutajat ja arvutit vahendas operaator ning andmed saadi kätte järgmisel päeval , hakati terminiga interaktiivne tähistama " paremat " ( better ) arvutit , millel oli kaks operatsioonisüsteemi ja millega kasutaja sai suhelda vahetult . Laiemas kasutuses on interaktiivsus tähenduses " parem " jäänud püsima . Espen Aarseth kirjeldab interaktiivsuse tähendust " fenomeni " ja " situatsiooni " mõiste abil . Esiteks , interaktiivsus on fenomen , mis sisaldab informatsioonivahetust kahe võrdse partneri vahel ja on sellisena tüüpiline inimestevahelistele suhetele . Inimese ja masina võrdsus " interaktis " on mõeldamatu , sest funktsionaalne ja tunnetuslik võrdsus inimese ja masina vahel on naeruväärne . Teiseks , interaktiivsus on situatsioon , mis sisaldab n-ö vooluringi : tagasiside-vastus . Võimalik on ka nende kahe kombineeritud definitsioon , mis sisaldab interaktiivsuse astmelisust ja koosneb erinevatest komponentidest . Ka jaguneb interaktiivsuse mõiste protseduuriliseks ja/või osalusega seotuks või siis on diferentseeritav astmelisuse järgi ( kõrgem , täielikum , reaktiivne , proaktiivne interaktiivsus ) . Siiski , kuigi mõiste interaktiivsus on kogunud märkimisväärse hulga kultuurilist kapitali , on selle kasutamisega akadeemilisel alal seotud ilmsed analüütilised probleemid ja see toob kaasa tendentsi " võrdsustada inimlik kvaliteet masina kapatsiteediga " ( vt Aarseth <arv> : <arv>-<arv> ) . Seistes lähemal tehnoloogilisele vaatepunktile , käsitleb Lev Manovich interaktiivsuse mõistet seoses arvutispetsiifiliste omadustega . Tema järgi eeldab arvutitehnoloogia juba iseenesest arvuti ja inimese vahelist kasutajaliidest ( human-computer interface , HCI ) , mille all mõeldakse kõigepealt ( <arv> ) füüsilisi esemeid , nagu näiteks monitori , klaviatuuri , arvutihiirt jms ; ( <arv> ) andmete organiseerimise viisi arvutiekraanil , näiteks ikoonide kasutamist ; ja ( <arv> ) andmetega manipuleerimise viisi dünaamiliste menüüde kaudu , näiteks kopeerimist , lõikamist jne - kõik need osutavad sellele , kuidas inimese ja arvuti koostegutsemine praktiliselt toimub . See aga eeldab juba iseenesest inimese ja arvutitehnoloogia vahelist interaktsiooni , muutes interaktiivsuse kui uuele meediale omase tunnuse tautoloogiaks . Manovichi järgi muutub objekt interaktiivseks niipea , kui see ilmub ekraanile . Samuti tuleb eristada erinevaid arvutitehnoloogiaga seotud interaktiivsete struktuuride ja operatsioonide tüüpe , näiteks " suletud " ja " avatud " interaktiivsus . ( Manovich <arv> : <arv>-<arv>. ) Et " interaktiivsuse laia vihmavarju " alla kuuluvaid nähtusi selgitada , on Sally J. McMillian eristanud järgmisi tüüpe , millega seoses diferentseeruvad ka kasutaja rollid ( vt McMillian <arv> ) :  Joonis <arv>. Kasutaja rollid uue meedia keskkonnas . Nagu öeldud , ei näe Manovich interaktiivsuses mitte " uut " meediat " vanast " eristavat tunnust , vaid arvutitehnoloogiast tulenevat põhitõde , mis on veelgi laiemalt seotud valikute tegemise kui kogu inimmõtlemise põhialuse , sealhulgas kirjanduse ja muude kunstiteoste vastuvõtule omase kognitiivse retseptsiooniprotsessiga ( Manovich <arv> : <arv>-<arv> ) . Sellisele seisukohale oli rajatud ka siinse uurimistöö aluseks olnud rakendusprojekti CULTOS teoreetiline põhikontseptsioon , mille eesmärgiks oli uue " teadmusmudeli " ( knowledge model ) konstrueerimine arvutitarkvara arendamise kaudu . <arv> Projektis nähti ette terviklike sõnakunstiteoste , piltide , helide ja/või filmide jaotamist väiksemateks tekstuaalseteks ühikuteks ja nende väikeste tekstuaalsete ühikute seostamist ja seejärel tekkinud tähenduslike radade ( threads ) kirjeldamist laiaskaalalise intertekstuaalsete seoste tüpoloogia alusel . Käesolevas töös on sellist eksperimenti kirjeldatud seoses " Kalevipoja " teksti uurimisega Liivakella mudeli alusel artiklites " Intertextuality and Technology : The Models of " Kalevipoeg " " [ V ] , " Monument vs alustekst : " Kalevipoja " retseptsioonist ja intertekstuaalsusest " [ VII ] ja " Kalevipoja kohanemine : teksti ja konteksti probleeme ja võrgukeskkonna võimalusi " [ VIII ] . Seoses uue meedia interaktiivsustunnusega on teoreetilistes arutlustes aktuaalne retsipiendi probleem : retsipiendi roll võrreldes lineaarse teksti vastuvõtja omaga on keerustunud ja mitmekihistunud , selles mõistes on ühendatud kasutamine , erinevad traditsioonilise vastuvõtu tüübid ( lugemine , vaatamine ) , aga ka kirjutamine . " Kasutaja " mõiste integreerib mitmeid uue meedia keskkonnaga kaasnevaid omadusi ja tunnuseid . Nagu eespool nägime , on otseselt kasutajaga seotud interaktiivsus siiski paljude arvates uue meedia olemuslik tunnus . Just kasutajal ( mitte lugejal ! ) on võimalik astuda uue meedia objektiga interaktsiooni : meediaobjekti nii- või teistsugune esiletulek sõltub ju otseselt kasutaja tegevusest . Näiteks , sellise interaktsiooni käigus saab kasutaja valida tekste , pilte , objekte , elemente jne , samuti seda , millises järjekorras need ilmuvad . Siit tuleneb kasutajaga paralleelselt tarvitatav mõiste " interaktiivne lugeja " . Digitaalses keskkonnas interaktiivse lugejaga toimuvaid protsesse on põhjalikult uurinud Raine Koskimaa , kelle väitekiri " Digital Literature " ( vt Koskimaa <arv> ) toetub suures osas ka Norra uurija Espen Aarsethi digitaalses keskkonnas sündiva " ergoodilise " kirjanduse ideele ( vt Aarseth <arv> ) . Mõlema uurija järgi realiseerub Roman Ingardeni poolt esimesena kirjeldatud " aktiivne lugeja " just hüpertekstuaalses keskkonnas . Aktiivse lugeja osaluse teose tähenduste loomisel ( " lugeja on aktiivne osaleja kirjanduse signifitseerimise protsessis " ) võib jaotada Aarsethi järgi neljaks : interpretatsioon navigeerimine konfiguratsioon kirjutamine . Interpretatsioon on lugemise lahutamatu osa ja kuulub ka tavapärase lugemise juurde . Hüpertekstuaalses keskkonnas lisandub lugejale aga vajadus/ võimalus teksti eri osade vahel kiiresti liikuda , seda oma valikute kaudu konfigureerida ja viimasel astmel ka ( edasi ) kirjutada , lisada oma tekst ja seosed , lingid . Sellist uut tüüpi kasutaja tegevuses võib näha kahte poolust , nendest esimene on seotud multimodaalsuse ja teine hüpertekstuaalsusega . Kasutaja mõiste tähendust arendab edasi Gunther Kress , kelle järgi olemasolevate ressursside kasutamine ilma neid muutmata tuleb asendada nende ressursside ümbertegemisega ( remaking ) kasutamise protsessis , toimingutes ja vastasmõjudes ( Kress <arv> : <arv> ) . Selline muutus retsipiendi kogu tegevuses on seotud uue meedia multimodaalse olemusega , mis transformeerib üheks tekstiks sõna , pildi , heli ja liikuva pildi ning liidab selle kaudu ka seni lahus eksisteerinud produktsiooni ( kirjutamine , joonistamine , kujundamine ) ja retseptsiooni ( lugemine , kuulamine , vaatamine , õppimine ) vormid . Kirjutamise mõiste transformeerub : kausaalsete suhete edasiandmise asemel lineaarse teksti vormis on see hakanud tähendama ruumilist , peamiselt verbaalse ja visuaalse teksti kombineerimist . Seega , oluliseks on muutunud kaks aspekti : visuaalsuse suurenemine ja jutustuse asendumine kujutamise ja kirjeldamisega ( Kress <arv> ; vt Livingstone <arv> : <arv>-<arv> ) . George P. Landow' järgi on uue kirjutamise , " kirjutamise rekonfigureerimise " aluseks hüpertekst kui uus kriitilise mõtlemise paradigma , mis sisaldab võimet summeerida probleemi lahendamiseks eri liiki informatsiooni . Hüpertekst nõuab aktiivset lugejat ja samal ajal ka loob seda . Hüpertekst võimaldab autori ( te ) l infot kokku linkida , luua läbi kogu tekstikorpuse radasid , tekste annoteerida , viia sisse viiteid ja lisada bibliograafilisi andmeid ( Landow <arv> : <arv>-<arv> ) . Kõige sagedamini esineva väite järgi " muutub lugeja teose autoriks " . Sellist otsustust on põhjendatud mitmeti , kõige enam väidetakse , et nende valikute kaudu , mida lugeja/kasutaja peab digitaalkeskkonnas liikudes pidevalt tegema , muutub ta ( teate ) sisu kaasloojaks - kirjutajaks . Teisena osutatakse uue meedia omadustele , mis võimaldavad sisu looja ( nt teksti autori ) ja lugeja/kasutaja vahelist kiiret kommunikatsiooni , mille kaudu saab kasutaja sageli mõjutada ( teate ) sisu . Lugeja ja kasutaja probleeme on Eestis uuritud põhiliselt seoses kommunikatsiooni- ja meediateadustega . Kirjandusalal on uue meediaga seotud " interaktiivsele lugejale " tähelepanu pööranud Piret Viires , kes kahtleb küberkirjanduse vaatepunktist väites " lugeja muutub autoriks " , sest need seosed ja lingid on " teksti autori poolt teadlikult ja eesmärgipäraselt loodud " ( Viires <arv>a : <arv> ) ; lugeja aktiivsest osalemisest teksti loomises võiks rääkida fanfiction'i puhul , kus lugeja/kasutaja kommentaarid , s.t otsene kommunikatsioon autoriga on tekstiloome üks osa ( Viires <arv>a : <arv> ; Viires <arv>b ) . Kokkuvõtteks , digitaalses meediakeskkonnas jõuliselt avalduvad uued nähtused " tootmise " , " publitseerimise " ja " tarbija " seisukohast on kõigutamas klassikalist kommunikatsiooniskeemi autor-teos-lugeja , mida on seni kirjandusteaduses aktsepteeritud paljude teooriate ja analüüsimudelite alusena . Uue meedia keskkond on loonud täiesti uusi nähtusi ka kirjandusväljal , milles seni n-ö hästitöötanud uurimismeetodid enam ei toimi . <arv> . <arv>. Hüpertekst Uue meedia keskkonnas ja sellest tulenevas uues meediakultuuris on seoses kirjutamisega hakatud rääkima põhimõtteliselt uutest tekstiloome võimalustest . Kõige olulisemana tuuakse välja , et arvutitehnoloogia on loonud kõigepealt võimaluse lõhkuda teksti lineaarsust ja luua uusi , hüpertekstuaalseid teadmusmudeleid . Sellised uued mudelid erinevad varasematest põhimõtteliselt . Ruumiliselt piiramatuna , võimaldavad uue meedia tehnoloogiad arvutivõrgu vahendusel luua kõikvõimalikke seoseid ja siduda mingil eesmärgil vajaminevaid ( kirjanduslikke ) tekste füüsiliselt mis tahes maailma punktis asuvatest digitaalsetest kogudest . Sellises , üleüldises tähenduses on ka internet lõppematu ja ringlev hüpertekst ( Eco <arv> ) . Uue meedia uurimisel ongi uute tekstistruktuuride kirjeldamisel keskseks mõisteks " hüpertekst " . Mõiste pärineb Ted Nelsonilt , kes mõtles selle all mittejärjestikulist ( non-sequential ) kirjutist . See tähendab teksti , mis hargneb ja sunnib lugejale peale valikuid , sobides kõige paremini lugemiseks interaktiivsel ekraanil . Lihtsamalt öeldes , see on rida omavahel linkidega ühendatud tekstikogumeid ( series of text chunks ) , mis pakuvad lugejale erinevaid teeradu . ( Nelson <arv> : <arv> ; vt ka : Koskimaa <arv> : <arv> ; Viires <arv> : <arv>. ) Tänapäeval on hüpertekst oma ebaselgete piiride tõttu muutunud " elektroonilise tekstuaalsuse " sünonüümiks ( Aarseth <arv> : <arv>-<arv> ) . Kuigi , nagu ilmnes eespool , pole hüpertekst ka arvutiteaduste seisukohast uut keskkonda spetsifitseerivaks tunnuseks , on see siiski üks enam kasutatavaid termineid just teksti loomise ja vastuvõtu käsitlemisel , aga ka pedagoogikas . Hüpertekst on kõige enam seotud humanitaarvaldkondade ees seisvate probleemidega ja tähistab laiemas mõistes sisemiste viidete kaudu tekstile antud mittelineaarset struktuuri , milles tekstid on omavahel seotud hüperlinkidega ja selle kaudu n-ö materialiseerunud , muutunud nähtavaks . Mittelineaarses struktuuris on kõik , eri tüüpi ( ja eri pikkusega ) tekstid põhimõtteliselt võrdsed elemendid , ükski ei domineeri teise üle ( vt Bolter <arv> : <arv> ) . Selline , ainult elektroonilises keskkonnas toimiv tekstistruktuur on võrgustik , milles tekstid on ühendatud elektrooniliste linkidega ja pakuvad kasutajale erinevate läbikäiguradade ( threads ) kaudu teksti kui terviku läbimiseks palju erinevaid võimalusi . Sealjuures on ühendatud tekstide hulk põhimõtteliselt piiramatu , hüperteksti enda ulatus määramatu . Ka on hüpertekst olemuslikult paljuautoriline , s.t erinevatel hüperteksti radadel võivad olla erinevad autorid lisaks hüperteksti enda loojale , spetsiifilisemas mõistes autorile kui kasutajale . Mõistet tekst kasutatakse siinjuures avaras tähenduses kõikides märgisüsteemides esitatud artefaktide kohta , s.o nii sõna- , pildi- ja helikandjate kohta <arv>. See omakorda loob eri meediumide vahelise konvergentsi , hüpermeedia nähtuse uues keskkonnas . Elektroonilise hüperteksti puhul hakatakse teoreetilist tähelepanu pöörama seostele enestele . Eristatakse ühenduskohta ( link/trigger/marker ) ja seoseid , tekstidevahelist suhet , mille kaudu tekib nendevaheline tähendus . Nicolas Burbulese järgi on lingid assotsiatiivsed seosed , mis muudavad , määratlevad uuesti , laiendavad või kitsendavad ligipääsu infole , mida nad sisaldavad . " Lingid mitte ainult ei väljenda märgilisi seoseid , vaid annavad veebiruumis liikumise võimalikele radadele tähenduslikkuse ( significancy ) : nad soovitavad seoseid , aga ka kontrollivad informatsioonile juurdepääsu . " ( Burbules <arv>. ) <arv> . <arv>. <arv>. Hüpertekst ja kirjanduskriitika Hüpertekst on oluline mõiste ka kirjandusteooriates ja semiootikas . Siin aga minnakse hüperteksti kui seostevõrgustiku omadusest edasi ja pööratakse tähelepanu hüpertekstuaalsete seoste olemusele ja defineerimisele . Mitut liiki intertekstuaalsete seoste kaudu on hüpertekst muutunud teoreetiliste kontseptsioonide objektiks . Käesoleva uurimistöö seisukohalt on aktuaalsed Gerard Genette'i ja Michael Riffaterre'i hüpertekstikäsitlused , millel on seoses alusprojektis CULTOS rakendatud intertekstuaalsete seoste paradigmaga " Ontology of Intertextuality " pikemalt peatutud artiklites " Intertextuality and Technology : The Models of " Kalevipoeg " " [ V ] ja " Kalevipoja kohanemine : teksti ja konteksti probleeme ja võrgukeskkonna võimalusi " [ VIII ] ; projektis kasutatud intertekstuaalsete ( resp ka intersemiootiliste ) seoste nimestik on esitatud töö lõpul siinse uurimuse Lisas ( vt ka ülevaateartikli esimese peatüki alaosa " Kirjandusajaloo teooria kriis " ) . Digitaalset hüperteksti hakati kriitikateoreetilisest vaatepunktist uurima <arv>. aastatel . Mõned kriitikud võtsid elektroonilise hüperteksti uurimisel abiks poststrukturalistliku teooria , muutsid hüperteksti selle elektrooniliseks realisatsiooniks , tuues näiteks teksti ebastabiilsuse , intertekstuaalsuse , autori kadumise ja lõpuks üldtunnustatud kommunikatsioonimudeli ( autor-teos- lugeja ) lagunemise ( Bolter <arv> : <arv>-<arv> ) . Hüpertekst on olnud keskseks mõisteks digitaalse uue meedia kultuuri ja kirjandusteooriate ühisalal ning seotud kõige enam George P. Landow' nimega . Tema üheks keskseks ja viimastel aastatel ka kõige enam diskuteeritavaks väiteks on seisukoht , et elektroonilise hüperteksti abil on võimalik praktiliselt " kontrollida " poststrukturalistlike teooriate ja kontseptsioonide kehtivust . Landow rõhutab Roland Barthes'i , Mihhail Bahtini , Jacques Derrida seisukohti - uus digitaalne informatsioonitehnoloogia teeb ka need teooriad paremini arusaadavaks . Ja vastupidi , need teooriad selgitavad arvutipõhiste tekstide funktsioneerimist ja avavad eneseteadvuslikult raamatute , kirjanduse ja teiste enese poolt genereeritud kultuurivormide loomuse ja limiidid ( Landow <arv> : <arv>-<arv> ) . Näiteks kasutatakse nendes teooriates Landow' järgi mõisteid " haak " ( link ; liaison ) , " võrk " ( web ; toile ) , " võrgustik " ( network ; réseau ) ja " kokku siduma " ( interwoven ; se tisser ) , mis on omased ka elektroonilisele hüpertekstikeskkonnale . Seega , poststrukturalistlikud kriitikateooriad võimaldavad Landow' järgi selgitada hüperteksti toimimise sisemisi mehhanisme ning vastupidi , hüpertekst lubab kontrollida ja edasi arendada paljusid teooria aspekte ( Landow <arv> : <arv>-<arv> ) . Poststrukturalistlike teooriate potentsiaali näeb Landow teksti piiride dekonstruktsioonis ( Derrida ) , paljuhäälsuses ja karnevaliseerumises ( Bahtin ) ning seoste võrgustiku vahendatud kirjutatud tekstis ( Barthes ) ( vt Landow <arv> : <arv> ) . Võikski öelda , et Landow käsitles digitaalses , uue meedia keskkonnas realiseerunud hüperteksti kui laboratooriumi , milles sai testida formalistliku tekstiteooria seisukohti . Hüperteksti alases diskussioonis on Landow' seisukohad viimastel aastatel pälvinud üsna teravat kriitikat ( vt nt McHale , Eskelinen <arv> : <arv>-<arv> ) . On isegi väidetud , et hüperteksti uurimine on jäänud vaid väga väikese uurijaterühma esoteeriliseks tegevuseks . Selle põhjusena on toodud üldise huvi vähenemist poststrukturalistlike teooriate vastu ( versus postmodernistlikud , postkoloniaalsed ja feministlikud teooriad ) . See seletab ka praegust piiratud huvi hüperteksti vastu seoses humanitaarteadustes rakendatavate meetoditega , samas siiski nenditakse , et potentsiaalselt , arvestades kogu uue meedia ja interneti ulatust , on uute hüpertekstuaalsete struktuuride mõju siiani tohutu . ( Bolter <arv> : <arv>- <arv>. ) Landow põhjendab kirjandusuurimise vastuseisu digitaalsele meediale ja sealhulgas hüpertekstile humanitaarteadustele omase tehnoloogia-võõristusega ning näeb lahendust uue meedia võimaluste selgitamises vana tehnoloogia ( traditsioonilise uurimise ) mõistestiku kaudu : " Meie arusaamine uuest on alati vahendatud sellest , millised on meie teadmised vanast ja tuntust , kuid selline vahendamine varjutab liiga sageli uue ja teeb ta meile nähtamatuks " ( Landow <arv> : <arv> ) . Oma uusimas raamatus " Hypertext <arv>. <arv> " on Landow arvestanud viimaste aastate teoreetilisi arenguid , käsitledes hüperteksti küsimusi juba väga avaralt , kübernarratoloogiast kuni postkolonialismi teooriaga seotud problemaatikani ( vt lähemalt Landow <arv> ) . Siiski on hüpertekstist kui uut meediat vanast eristavast alusmõistest loobunud mitmedki uurijad . Espen Aarseth on oma doktoriväitekirjas " Cybertext " ( vt Aarscth <arv> ) püüdnud ähmast hüperteksti mudelit asendada tema meelest funktsionaalsema tekstuaalsuse/meedia tunnustekogumiga . Kuidas teksti tüübid üksteisest erinevad , kui võtta aluseks nende materiaalne alus : kas trükituna paberile või digitaalne esitus . Aarsethi mudelis on kübertekst põhieesmärgilt tekstuaalne masin , mis on võimeline matkima lihtsamaid tekstuaalseid laade ( textual mode ) , nagu näiteks " sõlm/link-tekstid " resp hüpertekstid ning " järjestikused tekstid " ( sequential texts ) . Seega , Aarsethi järgi ei ole kübertekst ja sõlm/link-tekst samastatavad , nii nagu ei saa kübertekstiks nimetada ka järjestikuselt kirjutatud teksti isegi siis , kui see ilmub digitaalses keskkonnas . Sõlm/link-tekst on võrgustikutaoline , aga sellisena staatiline , nii nagu ka digitaalne labürint . Oma kriitikas tahtiski Aarseth näidata , et vastuvõetud-heakskiidetud hüpertekstiteooria seisukohad digitaalse ja trükitult avaldatud kirjanduse eristamiseks on muutunud ideoloogiliseks : kirjandusel , mis on avaldatud paberkandjal , on suurel hulgal selliseid n-ö saavutusi , mida Landow ( jt ) on tema meelest täiesti valesti omistatud ainult digitaalsele kandjale ( Aarseth <arv> : <arv>-<arv> ) . Teiseks oluliseks seisukohaks , seda ka kirjandusajaloo representeerimise vaatepunktist , on Aarsethi tõdemus , et digitaalne hüpertekst ei ole muutnud " järjestikust " kirjutamist ja mõtlemist " mittejärjestikuliseks " , vaid on seda arendatud edasi traditsionaalse , järjestikuselt kirjutatud teksti jaotamise ja liigendamise mehhanismi abil ( Aarseth <arv> : <arv> ) . Kokkuvõtvalt , siinse uurimuse seisukohast on seoses hüpertekstiteooriaga olnud produktiivne Landow' üldine , teoreetiline alusveendumus : hüperteksti struktuur võimaldab realiseerida varasemas kirjandusteoorias esitatud teoreetilisi ideid . Siinse doktoriväitekirja ühe põhihüpoteesi kohaselt võib Landow' põhiideed edasi arendades hüperteksti abil realiseerida digitaalses ruumis ka selliseid kirjandusteooriaid , milles kirjandust käsitletakse avaramas tähenduses kui ainult sõnaline tekst . Väitekirjas on selleks pakutud esiteks Hans R. Jaussi retseptsiooniajaloo teooria , mida on rakendatud ja " kontrollitud " kirjandusloolise hüperteksti modelleerimise alusena projektis ERNI . [ I-III ] Neid seisukohti on pikemalt analüüsitud ka käesoleva väitekirja aluseks olevas magistritöös " Kriitika kirjandusloo konstrueerijana : teksti ja konteksti probleeme " ( <arv> ) . Hüpoteesina on selles välja pakutud ka teoreetiline võimalus eristada arvustaja kriitilises kirjutuses esinevaid subjektiivseid ja transsubjektiivseid tekstitasandeid kontekstiväljade kaardistamise alusel ( vt Laak <arv> : <arv>-<arv> ) . <arv> . <arv>. <arv>. Hüpertekst ja kirjandusajalugu Siinses töös väidetakse , et kirjandusajalugu saaks esitada " loona " , kui arvestada võimalustega , mida on uuritud ja teostatud seoses kübertekstiga ( vt lähemalt : Aarseth <arv> ; Koskimaa <arv> , Eskelinen <arv> ) . Seega , lisaks kirjandusteoreetilistele mudelitele , mis eeldavad vastava arvutitarkvara väljatöötamist ja ehitamist , võib ka digitaalkeskkonnas jääda traditsioonilisemate esitusviiside juurde , kui rakendada küberteksti kirjutamise narratoloogilisi praktikaid . Digitaalne keskkond on avanud ka jutustatava loo kirjutamiseks uued võimalused . Selle põhiliseks erinevuseks , innovaatiliseks olukorraks on kirjutuse põhimõtteline dünaamilisus ja ergoodilisus , kirjanduslike tekstide täiendamise võimalus teiste meediatega ( pilt , muusika , film ) ja nende sidumine ühtsesse kultuuriloolisse ruumi . Digitaalses ruumis on võimalik kujustada sellist mõtlemise ja mäletamise mudelit , mis toimib nii iga indiviidi puhul kui ka kultuuris tervikuna . Selle mudeli aluseks on omavahel tekstuaalsete või faktoloogiliste sõlmekestega , " sündmustega " seotud protsessuaalsed , tähenduslikud ahelad , mis on hakanud kultuuris toimima ja muutunud nii just nagu kultuurilise loomeprotsessi kivististeks . Kultuuri ja ka kirjandusprotsessi aluseks on selliste radade ( threads ) loomine . Ajaloolises tagasivaates on võimalik selliseid sõlmekesi , kultuuriliskirjanduslikke sündmusi fikseerida ja välja tuua . Digitaalne , elektrooniline ruum võimaldab neid esitada ja visualiseerida koos kõikide nende sündmuste juurde käivate dokumentidega , tekstidega jne. See võiks tähendada põhimõtteliselt uute , digitaalajastule vastavate kultuurimälu ühikute loomist . Erinevad tekstuaalsed , kultuurilised , kirjanduslikud sündmused on omavahel seotud erineval moel , milles võiks näha põhiliselt kaht seostetüüpi : esiteks formaalsed , loogilised ja intertekstuaalsed ning teiseks metafoorsed , mitteloogilised ja hüpertekstuaalsed . Võiks oletada , et kultuurimälu , sealhulgas kirjandusliku mälu toimimise mehhanism toetub pigem teisele , metafooriliste ja mitteloogiliste seoste tüübile , semantilisele seostevõrgustikule . Neid seoseid fikseerides ja digitaalmudelite abil visualiseerides oleks kultuuri toimimise loogikat võimalik digitaalkeskkonnas n-ö materialiseerida . Selle hüpoteesi kontrollimiseks , s.o kultuuris toimivate suhete selgitamiseks on uuritud teatud ajalooperioode süvitsi ( toetudes arhiivimaterjalidele ) ja esitatud selle alusel kogu eesti kirjanduslooga võrreldes väikeste , formaalselt piiratud " andmetega " mudelid . Täiesti uueks asjaoluks võrreldes raamatukultuuri ajastuga on digitaalse ruumi mitmekordselt suurem ressurss : väga suurte tekstikoguste säilitamise ja nende kiire transportimise võimalus . Eesti kirjandusajaloo representatsioonimudelite väljatöötamine uue meedia keskkonnas toetub uuele meediale iseloomulikele tunnustele ja omadustele . Kirjandusloo kirjutamine , nagu kogu uue meedia keskkonnas liikuminegi , eeldab valimi tegemist kirjandusajalukku kuuluvate valmiselementide seast . Digitaalne uue meedia keskkond võimaldab kujutada kirjandusajalugu mis tahes konstruktsioonidele toetudes , kuid samas esitab see keskkond " materiaalse " nõudmise ka tekstide eneste järele ja eeldab nendevaheliste seoste täpset näitamist - seega , kirjandusajaloo kui süsteemi kujustamist . Uue meedia keskkond võimaldab eesti kirjandusajalugu representeerida mitmel viisil . Esiteks võib uue meedia keskkonda kasutada tavapärase , traditsiooniks kujunenud kirjandusloo esitamiseks , mida piiramatut publitseerimisruumi arvestades saaks illustreerivalt täiendada terviklike allikmaterjalidega ( ilukirjanduslikud tekstid , raamatu illustratsioonid , fotomaterjalid kirjaniku kohta ) . Teiseks nähakse siinses töös võimalust traditsiooniline eesti kirjandusajalugu n-ö dekonstrueerida ja tuua välja selle erinevad koostisosad ( ilukirjandus , kirjavahetused ja arhiividokumendid , fotomaterjalid , raamatukujundused jne ) kui kirjandusloolised makroelemendid - mille alusel saaks luua digitaalkeskkonnas uue konstruktsiooni . Kaks eelmist säilitasid põhimõtteliselt traditsioonilise eesti kirjandusloo " süsteemi " , kolmandaks võimaluseks on aga näha eesti kirjandusajalugu ( polü ) süsteemina , mille aluseks on kirjanduse mõiste laiem käsitlus . Kokkuvõtteks , uue meedia omadusena nimetatakse enamikus käsitlustes hüperteksti , mille all mõistetakse meediakontekstis teksti mittelineaarset , võrgustikutaolist struktuuri , mis on teinud teksti muutlikuks ja radikaalselt n-ö rebestanud traditsioonilise kommunikatsiooni skeemi saatjalt vastuvõtjale . Nagu on näidatud käesolevas uurimuses , on vajalik nimetatud tunnuseid analüüsida ka seoses sisuga , mis kuulub kirjandusajaloo valdkonda , s.t on seotud kirjandusajaloo kui tervikliku , teatud liiki andmeid sisaldava süsteemiga . [ IX , X ] Kirjandusajaloo digitaalse mudeli seisukohast loob uue meedia hüpertekstuaalne olemus võimaluse siduda ilukirjanduslik alustekst otseselt selle tähendust loovate kaas- ja metatekstidega . Tekstiloome seisukohast pakub uue meedia hüpertekstuaalne omadus võimalust " kirjutada " hoopis teises tähenduses : luua ( konstrueerida ) mittelineaarset teksti , mille " grammatikasse " kuuluvad väiksemate tekstiühikute vahelised seosed . Seega , hüpertekstist rääkides on uue meedia teooriates tähelepanu keskmes võrgustikutaoline tekstistruktuur . Kirjandusajaloo digitaalsete mudelite seisukohast on oluline , et see on ( üks ) võimalus siduda suuri tekstikogumeid , sealhulgas erinevaid meediaid üheks nii , et digiteeritud allikmaterjalide " lao " ( mis on kahtlemata kirjandusajaloo digitaalse representatsiooni aluseks ! ) asemele tekib erinevate tekstide omavaheliste suhete alusel mõtestatud terviktekst . [ X ] <arv> . <arv>. Uus meedia ja traditsioonid Hoolimata uue meedia paljudest tähendustest või koguni selles mõistes eneses kahtlemisest , on uue meedia keskkond äratanud uue huvilaine ka Lääne kultuuri intellektuaalse ajaloo ja vanade kultuurivormide vastu ( vt ka : Lievrouw , Livingstone <arv> ) , mida on hakatud käsitlema sageli võrdlevalt uue meediakeskkonna tunnuste ja omadustega . Ollakse seisukohal , et me peame pöörduma ajaloo poole selleks , et kinnitada interneti kui kultuurilise keskkonna enda konstrueeritavust ja tuua välja selle keskkonna suhted varasemate kultuurivormidega ( Hobart , Schiffman <arv> ; vt ka : Poster <arv> : <arv> ) . Seega , üha laiemalt on levimas uskumus , et uue meedia keskkond ja internet on ise konstrueeritavad kontekstuaalsete suhete võrgustikuna ja sellisena kultuuri toimimise keskkonna mudeliks . Siinses väitekirjas rõhutatakse , et uue meedia ja interneti keskkonna konstrueeritavus pakub väljavaateid ka mineviku , sealhulgas kirjandusajaloo uurimisel ja representeerimisel ning muudab aktuaalseks võimaluse konstrueerida ja uue meedia keskkonna kaudu ka visualiseerida kirjandusajalugu kontekstide kaudu , ehk veelgi täpsemalt : kujutada ja kirjeldada seda sõnaliste tekstide põhjal loodud hüpertekstuaalses ja interaktiivses keskkonnas . [ X ] <arv> . <arv>. <arv>. Old wine in new bottles Rahvusvahelises uurimispraktikas pööratakse uue meedia seisukohast erilist tähelepanu seniste kultuuritraditsioonide uurimisele . <arv>. aastate alguses ennustas Marchall McLuhan oma kuulsates ja provokatiivseks kujunenud teostes " The Gutenberg Galaxy : the Making of Typographic Man " ( <arv> ) ja " Understanding Media : the Extensions of Man " ( <arv> ) Gutenbergi trükimeediale rajatud ühiskonna lõppu ja uue , maailma pöördeliselt muutva elektroonilise ajastu algust . Tema olulisimad arutlused puudutasid ruumiliste ja ajaliste dimensioonide muutumist , selle alusena nägi ta tehnoloogilist determinismi . Tehnoloogiline meedia eristab McLuhani järgi kultuurilise transmissiooni ( suuline , kirjalik , elektrooniline ) erinevaid vorme . McLuhani järgi kordab iga uus meedium alati vana . Ta ennustas , et globaalses mastaabis tähendab elektrooniliste kommunikatsioonisüsteemide levik kogu kultuuri taandumist algse külaühiskonna struktuurile ning selle kaudu n-ö globaalsete külade ( global village ) tekkimist . Kommunikatsiooni elektrooniliste vormide kaudu muutub maailm korraga ajalooliselt ja ruumiliselt nähtavaks : elektrooniliselt konfigureeritud maailm ei nõua andmete esitamist mitte seriaalide ja blokkide järgnevuse alusel , vaid nende aktiivse vastastikuse mõju ( active interplay ) mustrite näitamist ( vt Stevenson <arv> : <arv>-<arv> ) . Ehk teisisõnu , uute meediavahenditega kantakse üle varasemaid kultuurivorme : traditsioonilised kultuurivormid transformeeritakse uude keskkonda . ( Elektrooniline ) meedium ise , mille kaudu selline transformeerimine toimub , muutub sõnumiks - the medium is the message ! ( vt McLuhan <arv> : <arv>-<arv> ) . Oma ideede kokkuvõtmiseks kasutas McLuhan ka metafoori old wine in new bottles ( " vana vein uutes pudelites " ) , mida tänapäevases uue meedia alases diskussioonis ikka ja jälle meelde tuletatakse . Näiteks rõhutatakse uue meedia vahenditega varasemate traditsioonide jätkamist , jäädes põhiseisukohale , et tehnoloogia teeb tuttava sisu paremini kättesaadavaks , pakkudes lisavõimalusi ( vt nt Liestųl , Morrisson <arv> ) . George P. Landow nimetab McLuhani metafoori omaseks uue tehnoloogia varasemale staadiumile ning toob välja vanemale meediumile , trükitud raamatule iseloomulikud jooned , millega võrdluses tulevad uue meedia võimalused paremini esile : <arv> ) trükitehnoloogia põhineb ühe staatilise teksti paljundamisel ja fikseeritud tootmisel ; <arv> ) see on diskreetne tekst , mida on tunnustatud lõpetatuna ja järsult lahutatuna teistest : viidatud allikad pole materiaalselt lisatavad ja nende poole pöördumine nõuab palju energiat ja märkimisväärset ajakulu ; <arv> ) trükitud tekstil on fikseeritud piirid ja ääristus , seevastu teksti digitaalsed ülekanded kaotavad sedalaadi " territoriaalsuse " : digitaalses keskkonnas loodud teksti piirid on " poorsed " ( porous ) ja lugeja võib teksti lõpetada mis tahes punktis ; ( <arv> ) teksti autori või tootja ( producer ) ja selle lugejate kogukonna vahel on terav eraldusjoon ; <arv> ) loovuse , originaalsuse ja intellektuaalse omandiõigusega seotud eeldustering on ületähtsustanud autori panuse ja maha surunud kogukonna koostöö ja rolli . ( Landow <arv> : <arv>-<arv> ) . Landow' teiseks suureks paatoseks on suhtumise muutmine tehnoloogiasse . Ta on teravalt kriitiline nende arvamuste suhtes , mille järgi nähakse tehnoloogiat vaid andmetöötluse vahendina . Landow leiab , et me redutseerime uue tehnoloogia " vana " simulaakrumis . Sellega kaotame võimaluse näidata vana ja uue vahelisi tõelisi erinevusi , vaikime maha uue tehnoloogia potentsiaali või näeme uut meediat ainuüksi kui vanale diametraalselt vastandlikku , kuigi neid eristavad tegelikkuses paljud omadused ( Landow <arv> : <arv> ) . Vana ja uue meedia dihhotoomia üle arutlemisel tuleb tõsiselt võtta ka arvamust , et vana ja uue meedia , paberi ja digitaalsuse vaheliste funktsionaalsete erinevuste üle ei saa otsustada selgelt , nagu on väitnud Espen Aarseth oma raamatus " Cybertext " ( <arv> ) . Nende mõlema " materiaalsete vormide rikkalik mitmekesisus näitab , et analoogmeedia/digitaalse meedia eristamine on ülekiidetud ja mitteinformatiivne , lagunedes lähemal uurimisel koost " ( Aarseth <arv> : <arv> ) . Ligikaudu samale arvamusele kommunikatsiooni mudeli seisukohast on jõutud ka vana ja uue massimeedia mustrite kõrvutamisel ( vt Morris , Ogan <arv> ) . Üheks arutlusobjektiks uue meedia kriitikas ongi tehnoloogiline ja meedia determinism , ehk siis küsimus sellest , kuivõrd tehnoloogia ja meedia omadused mõjutavad kultuuritekstide sisu ja tähendust . Näiteks on " vana " ja " uue " diskussioonis praegu käibel kaks vastandlikku arusaama . Esimese järgi nõuab multimeediatekstide ja interneti kasutamine a i n u l t mõningaid tehnilisi vahendeid ega näe ette interpretatsiooniks ja representatsiooniks vajalike teadmiste radikaalset muutust . Alternatiivse seisukoha järgi avab ekraanipõhine meedia representatsiooni vormid , mis toovad teadmiste esitamisel kaasa tähenduslikke muutusi ( vt Livingstone <arv> : <arv> ) . Antropoloogilisest vaatepunktist on huvipakkuv tõdemus , et ka eesti rahvuskultuuri seisukohast ei ole uus meedia kui keskkond suuri muutusi kaasa toonud : " Kui püüda kirjeldada rahvuskultuuri tervikuna , ei ole fundamentaalseid muutusi näha . Vastupidi - küberruumi n-ö ülesehitamisel kasutatakse ja rakendatakse tegelikult endiselt pigem traditsioonilisele rahvuskultuurile sarnaseid printsiipe " ( Runnel <arv> : <arv> ) . Üllatuslikult on jõutud samadele seisukohtadele ka seoses lugemisega : uues meediakeskkonnas kopeeritakse vana meedia võimalusi , näiteks jäljendatakse ekraani servades olevate kerimisribade abil seniseid lugemisstrateegiaid , kuid seejuures neid laiendades ja täiendades ( vt Livingstone <arv> : <arv> ) . Lev Manovich on jõudnud järeldusele , et vormilisest küljest põhineb kogu internetikultuur varasemate kultuurivormide selektsioonil , mitte uute loomisel ( Manovich <arv> ) . Arvutitehnoloogia areng rajaneb kultuuriliselt tuntud vormide kopeerimisel uues keskkonnas : kultuuris aastatuhandeid ja sadu eksisteerinud traditsiooni modifitseerimisel . Selle protsessi uurimisel on nenditud hulgaliselt sarnasusi , mis tekivad ühelt kultuurivormilt teisele üleminekul . Just sellised sarnasused vana meediaga toovad kõige paremini välja ka uue , digitaalse meedia poolt pakutava lisaväärtuse . Kui näiteks trükitekst on staatiline ja fikseeritud , siis digitaalne tekst on dünaamiline ja muudetav vastavalt kasutaja vajadustele : saab muuta kirja suurust ja kuju jne. Siinse töö seisukohast on oluline juhtida tähelepanu paralleelsetele protsessidele , mis on inimkultuuris toimunud pärast uute meediate ( seekord laias tähenduses ) tulekut . Nimelt , pärast trükikunsti leiutamist Johann Gutenbergi poolt ( <arv> ) hakati kõigepealt trükkima ja paljundama mineviku kõige olulisemaid tekste : religioosseid teoseid , käsiraamatuid ja kalendreid . See kestis viisteist aastat , alles sellele perioodile järgnes trükitavate materjalide hiiglasuur diversiteet ( Luke <arv> : <arv> ; vt ka : Livingstone <arv> : <arv> ) . Täpselt samasugune praktika hakkas toimuma ka viieteistkümne aasta jooksul pärast digitaalse meedia plahvatusliku arengu algust alates <arv>. aastatest . Rahvusvaheline kogemus näitab , et ka uue meediakeskkonna intensiivset kasutust humanitaaralal alustati just mastaapsete digitaalsete tekstikogude komplekteerimisega , hakates kõigepealt digiteerima maailmaklassikasse kuuluvaid kanoonilisi teoseid , aga ka rahvuskultuuriliselt olulist kirjandust ( selle kohta pikemalt siinse ülevaateartikli alljärgnevas kolmandas peatükis ( " Kirjanduslooline pärand digitaalses keskkonnas " ) . Suurtes rahvusvahelistes projektides hakkab see aeg mööduma , eesti kultuuris oluliste tekstide suurte korpuste loomine on aga alles algusjärgus . Väitekirjaks esitatud uurimustest pakub sel teemal põhjalikumat ülevaadet artikkel " Eesti kirjandusloo traditsioonist ja võrgukeskkonnast : ERNI kui mudel " [ II ] . Toetudes meediauurijate tõdemusele , et nüüdisaegsed , uue meedia vahenditega loodud kirjanduslikud tekstid on uue meedia võimaluste uurimiseks pikaajaliste projektide kaudu küllalt vaene baas ( vt Livingstone <arv> : <arv> ; vt ka : Viires <arv> , Viires <arv> ) , saaks siinse uurimistöö kokkuvõttena väita , et digitaalse uue meedia tehnoloogiat saabki kirjanduslikust vaatepunktist analüüsida ainult vanemate kirjanduslike tekstide alusel - pärast nende transformeerimist ja representeerimist uue meedia keskkonnas kas nii- või teistsuguse süsteemi alusel . Traditsiooni ja uue meedia küsimus on aktuaalne ka uue meedia põlvkonna vaatepunktist . Näiteks on haridusalaste diskussioonide fookuses praegu traditsiooniliste õppeprogrammide täiustamine , arvestades uue meedia potentsiaali , s.t traditsioonilistele teadmistele püütakse anda uut vormi , mida on nimetatud ka teadmiste transformeerimise protsessiks ( transforming knowledges ) . <arv> . Kirjanduslooline pärand digitaalses keskkonnas Peatüki eesmärgiks on luua vajalik taustsüsteem siinse doktoriväitekirja aluseks olevate rakendusprojektide hindamiseks ning näidata eesti kirjandusajaloo mittelineaarsete mudelite kui kontseptuaalsete projektide realiseerimise võimalusi . Eesti kirjandusajaloo digitaalses keskkonnas representeerimisel tuleb arvestada mitme asjaoluga . Kõigepealt peab lähtuma senistest kogemustest suuremate kontseptuaalsete projektide rakendamisel , arvestades nii Eesti kui ka rahvusvahelist tausta . Teiseks , kirjandusajalooliste projektide rakendamine digitaalses keskkonnas on seotud pikaaegse planeerimisega ( vt joonised <arv>-<arv> ) ning selle kaudu vahetult ka kultuuripärandit säilitavate mäluasutustega . Kirjandusloolise ainese ( " andmete " ) - tekstide , digiteeritud raamatute , dokumentide , fotomaterjalide jne - kogumisel tuleb arvestada ka sellega , et võimaluse korral saaks kasutada juba teostatavaid digiteerimisprojekte ja/või püüda nendega ühendada kirjandusajalooga seotud eesmärke . Lev Manovichi järgi ei ole <arv>. sajandi probleem enam see , kuidas digitaalseid meediaobjekte luua , vaid see , kuidas kusagil juba eksisteerivaid objekte üles leida ( Manovich <arv> : <arv> ) . Eesti mäluasutuste ees seisvaid digiteerimisprioriteete arvestades puudutab eelöeldu , mida aeg edasi , ka eesti kirjandusajaloo representeerimist . Ülevaadet rahvusvahelistest kirjandusajalooprojektidest pakuvad väitekirjaks esitatud artiklid " Estonian Literary History in a Hypertextual Environment " [ I ] ja " Eesti kirjandusloo traditsioonist ja võrgukeskkonnast : ERNI kui mudel " [ II ] ; Eesti mäluasutuste digitaalsetest andmebaasidest on põgusalt artiklis " Kalevipoeg hargnevate teede aias : kirjandusajaloo " kirjutamine " uue meedia keskkonnas " [ X ] . Alljärgnevalt on püütud teemat edasi arendada . <arv> . <arv>. Rahvusvahelised projektid Eesti kirjandusajaloo esitamisel digitaalses keskkonnas tuleb arvestada rahvusvahelist taustsüsteemi . Samas , saada ülevaadet kõigest , mida internetis kui üleilmses raamatukogus praegu leida võib , tundub peaaegu võimatu . Kui käsitleda Piret Viirese loodud terminit " küberkirjandus " avara katusmõistena ( vt nt : Viires <arv>a ) , siis kuuluvad selle alla nii üksikud elektrooniliselt publitseeritud tekstid kui ka kirjanike - nii tänapäeva autorite kui ka klassikute - koduleheküljed . Siinkirjutajale tundub , et sellistest veebilehekülgedest ülevaate saamisest interneti kui terviku mastaabis ongi loobutud . Raamatus " Literature and the Internet " ( <arv> ) hõlmab kirjanduslike veebilehekülgede bibliograafia peaaegu sada lehekülge ( vt lähemalt : Browner , Plusford , Sears <arv> : <arv>-<arv> ) . Kirjandusajalooliselt fokuseerides on nende hulgas nii maailmakirjanduse klassikuid kui ka ühe või teise rahvuskirjanduse olulisi autoreid . Suuri üldistusi tehes võiks öelda , et suurem osa kirjandusajalooliselt tähtsaid kirjandusteoseid , mis pole enam seotud autorikaitsega ja on kasutamiseks vabad ( public domain ) , <arv> on veebivahendusel juba aastaid kättesaadavad . Kirjandusklassikaga seotud tekstikogud žanrite ja autorite alusel on koondatud suuremate raamatukogude ja kirjandusuurimiskeskuste juurde üle maailma , näiteks ameerika ja inglise kirjanduse kogu " American and English Language Internet Resources " autorite ja kirjanduslike alaliikide kaupa . <arv> Tüüpiline on selliste suurte tekstikogude ülesehitamine veebiportaalidena , mis koondavad eri akadeemilistes keskustes ja raamatukogudes n-ö teostatud ( sisestatud , digiteeritud ) elektroonilisi tekste . Teiseks tüüpiliseks või isegi kohustuslikuks tunnuseks on autori elulooliste andmete ja kriitiliste käsitluste lisamine tekstidele - needki on koondatud sageli samal põhimõttel . Sellisel taustal on eesti varasemasse kirjandusajalukku kuuluvate autorite loomingu ja isegi eestikeelsete ilukirjandusklassikasse kuuluvate tekstide elektrooniline kättsaadavus jäetud peaaegu juhuse hooleks . Olukorra ebavõrdsust suurendab ka piiratud inimressurss , eesti keelega seotud kogukond , kes sellise töö peaks ette võtma - kui seda enam ei saa teha kirjanik ise . Kirjandusajalooga seonduvaid suuremaid projekte , mis võiksid pakkuda huvi siinse töö seisukohast , on rahvusvahelises kontekstis arendatud üldjuhul alates <arv>. aastate lõpust , <arv>. algusest . Esimesi selliseid projekte kavandati CD-del publitseerimiseks mõeldud mastaapsete interaktiivsete multimeedia-arhiividena , mis koondaksid peale ilukirjanduslike tekstide ka muusikat , filme , kujutava kunsti teoseid : näiteks <arv>. aastal suurejooneliselt alustatud " Shakespeare'i projekt " , millesse püüti koondada kõiki William Shakespeare'i teoste redaktsioone , erinevate lavastuste videosalvestusi ( jm ) , mida kasutaja sai jälgida ekraanil paralleelselt avanevates " akendes " ( vt lähemalt : Donaldson <arv> ) . Interaktiivse kasutaja rollis nähti ja nähakse selliste projektide puhul ennekõike õpilasi ja üliõpilasi , kelle huvi " igava " kirjandusloo vastu püüti suurendada digitaalse keskkonna poolt võimaldatavate multimeediatekstide vaheliste seoste loomisega ( vt lähemalt : Friedlander <arv> ) . Esimesed sellised projektid alustasid tavaliselt kõige suurematest kirjandusklassikutest , eesmärgiga koondada kogu materjal CD-le . Üks selliseid katseid on ka Soome " Kalevala " interaktiivne multimeediaarhiiv " Hyperkalevala . Matka runokylistä maailman kylään " <arv> [ <arv> ] , mis koondas Elias Lönnroti " Kalevala " teksti , sellega seotud kujutavat kunsti ning ka Lönnroti ja " Kalevalaga " seotud videomaterjale jne. Murrangut mahukate interaktiivsete , muusikat ja filmimaterjale sisaldavate multimeedia-arhiivide arendamises võib näha alates <arv>. aastate teisest poolest - see oli seotud ülemaailmse arvutivõrgu levikuga . Selle murrangu jõudmist Eestisse on põhjalikumalt analüüsinud Pille Runnel artiklis " The Tiger Leap Project and the Toilet Wall . Development of the Internet and IT Consciousness in Estonia " seoses Sven Kivisildniku " kirjanike leksikoni " juhtumiga ( vt lähemalt : Runnel <arv> ; vt ka Ibrus <arv> : <arv>-<arv> ) . Kirjanduslooliste projektide ja multimeedia-arhiividega seoses tõi veebikeskkond kaasa suurtest failimahtudest ( videod ) loobumise . Teiseks , pildiformaadis ( image ) digiteeritud raamatute kollektsioonid asendati elektrooniliste " tekstikorpustega " , mis olid interneti vahendusel kiiremini kättesaadavad ja võimaldasid sõnaotsinguid kogu tekstis ( full-text search ; vt nt Yankelovich <arv> ) . Esimesed suuremad kirjandusloolised projektid , mis said kättesaadavaks interneti vahendusel , on seotud Browni ülikooliga Ameerikas ja George P. Landow' nimega ( vt ka eespool , alaosas <arv>. <arv>. <arv>. " Hüpertekst ja kirjanduskriitika " ) . Tema projektid on suured kontseptuaalsed mudelid , digitaalsed sotsiokultuurilised ruumid , mis pakuvad ilukirjanduslike tekstide mõistmiseks ja/või nendega seotult kogu kultuurilist konteksti . Need on organiseeritud kahesugusel alusel . <arv>. Sotsiokultuuriliselt ja ajaliselt terviklik periood : Victoria ajajärk Inglismaal , projekt " Victorian Web " . <arv> Projekt sisaldab kirjanduse , kunsti ja kujunduse ( design ) , teaduse ja tehnoloogia ajalugu <arv>. sajandil sotsiaal-poliitilise ajaloo taustal ning seda võib nimetada ka Briti <arv>. sajandi kultuuri on-line muuseumiks . Siia on koondatud <arv> <arv> dokumenti , mida olid koostanud <arv> teadlast ja kultuuriuurijat mitmelt kontinendilt . Selle projekti innovaatilisust ja peaaegu võimatut teostamist on hinnatud hiljem üle <arv> autasuga ( Landow <arv> : <arv> ) . <arv>. Sotsiokultuuriline ruum teoreetilise konstruktsiooni alusel , näiteks : <arv> ) postkolonialismi teooria alusel , postkolonialistlike maade kultuur , projekt " Postcolonial and Postimperial Literature " ; <arv> <arv> ) naisuurimuslikust vaatepunktist , naiskirjanike looming enne Victoria aega projektis " Women Writers Project " ; <arv> projekti ettevalmistavaid alusuuringuid hakati tegema <arv>. aastate lõpul , aastatuhande vahetuseks oli naiskirjanike tekste ( alates renessansi ajast ) sisestatud üle <arv>. Nimetatud projekti puhul on Landow oluliseks pidanud nende vanade tekstide väljatoomist arhiividest ja raamatukogudest ning kättesaadavaks tegemist laiale lugejate ringile , eeskätt aga õpetajatele , üliõpilastele ja õppejõududele . <arv> Samasugust eesmärki - juba " unustatud " tekstide välja tuues nende uuesti n-ö ringlusse laskmist esmajoones tudengitele mõeldes - rõhutab ka soome uurija Raine Koskimaa ( <arv> : <arv> ) . Vanade tekstide väljatoomisega on seotud veel üks funktsioon , eriti raamatukogude kui mäluasutuste aspektist : rariteetsete trükiste füüsiline säilitamine nendest kasutamiseks mõeldud digitaalse tagatiskoopia tegemise kaudu . Kirjandusajaloolistest projektidest on üheks suuremaks ja vanemaks selliseks koguks " The Project Gutenberg " <arv>. Projekti alustati <arv>. aastal tekste käsitsi sisestades , suures osas toetudes vabatahtlike tööle . Märtsis <arv> sisaldas " Gutenbergi " on-line-raamatute kataloog juba <arv> <arv> teksti : põhiliselt inglise , aga ka saksa , prantsuse , itaalia , hispaania , hollandi , soome , hiina jt keeles - olles muutunud suurimaks e-raamatukoguks . Nagu oli iseloomulik paljudele uue meediaga seotud fenomenidele , rajaneb ka " Gutenberg " vana kordamisel , seda isegi kahekordselt . Esiteks on selle " loosung " sarnane üleskutsega , mida kasutati esimeste rahvaraamatukogude rajamisel <arv>. sajandi algul : tuues kirjanduse rahvani murda ignorantsi ja kirjaoskamatuse barjäärid . <arv> Teiseks koondab see Lääne-Euroopa kirjandusklassikasse kuuluvad tekstid , sealhulgas nende erinevad vanad trükiredaktsioonid . Nagu on mainitud eespool , alustati just varasemate käsikirjade trükkimisest ka pärast eelmist suurt murrangut , trükipressi leiutamist Johann Gutenbergi poolt . " Gutenbergi " eeskujul rajati <arv>. aastal Põhjamaade ( rootsi , norra , taani , islandi , soome ) kirjanduse digiteerimiseks " The Project Runeberg " <arv> , kus tänaseks on kättesaadav üle <arv> e-raamatu . Selle suuna areng on seotud infotehnoloogia , eriti skaneerimistehnika ja vastava tarkvara arenguga . Nüüdisaegsete suurte projektide puhul on loomulik , et kasutatakse ülisuure võimsusega skannereid , mille juurde kuulub ka " märgituvastus " ( OCR ) . Võibki öelda , et kõige tänapäevasemaks n-ö tehniliseks probleemiks ei ole enam tekstide valik ja skaneerimine , vaid aega võtab hoopis vastavate " metaandmete " sisestamine - mis moodustab omaette valdkonna digiteerimisega seotud infotehnoloogia harus . Kavatsust viia kõik " vana " meedia vahenditega loodud , s.t trükitud raamatud elektroonilisele kandjale lähimate aastate jooksul näitab <arv>. aastal alustatud aastatepikkune rahvusvaheline hiigelprojekt " Google Book Library " , mille eesmärgiks on teha sidusrežiimis kättesaadavaks <arv> miljonit köidet . Projekt on rajatud koostööle Michigani , Harvardi , Stanfordi ja Oxfordi ülikooliga ning New Yorgi avaliku raamatukoguga ( vt lähemalt Tyler <arv> ) . <arv> Seega , digitaalses uue meedia keskkonnas kättesaadavaid kirjandusajalooga seotud materjale võiks jaotada rahvusvahelises praktikas nelja põhilisse liiki . I. Kirjanike koduleheküljed ja võrguväravad , kuhu on koondatud nii olulisemad tekstid kui ka samade autorite kohta mujal tehtud veebileheküljed . II . E-raamatukogud ehk suured sidusrežiimis tekstikorpused , mis põhinevad vanema kirjanduse trükitud raamatute digiteerimisel ; kasutaja saab teda huvitava teksti oma arvutisse alla laadida või lugeda seda veebis ( kas tasuta või raha eest ) . III . Suured kontseptuaalsed , sotsiokultuurilised ruumid . IV . Temaatilised võrguväravad ( portaalid ) , milles originaalne panus on sageli ainult kujunduslik <arv>. Nimetatud neli tüüpi võivad olla ( sageli ongi ) omavahel seostatud . Teiseks ühendavad kõiki selliseid projekte kindlad n-ö makroühikud : <arv> ) andmed autori elu ja loomingu kohta ( bio- ja bibliograafia ) ning <arv> ) sekundaarkirjanduse ( uurimuste , esseede , arvustuste , üliõpilastööde jms ) lisamine . Seega " töötavad " sellised kirjandusajaloolised leheküljed vastavalt oma kollektsioonile ( kontseptsioonile ) ka elektrooniliste kirjandusleksikonidena . Tegu võib olla ( <arv> ) spetsiaalselt vastava lehekülje jaoks kirjutatud tekstidega või ( <arv> ) kõikvõimalike , vastava isiku kohta käivate materjalide koondamisega taas veebivärava põhimõttel . Kokkuvõtteks , formaalsest küljest on kirjandusajaloo alaste suuremate projektide ( s.t võtmata arvesse kodulehekülgi ) arendamine rahvusvahelises kontekstis minemas kahte , põhimõtteliselt erinevasse suunda . Esiteks , massdigiteerimise teel loodavad digitaalraamatukogud ( e-raamatukogud ) , mis on seotud tagatiskoopiate loomisega rariteetsetest trükistest . Teiseks , spetsiaalsete programmide väljatöötamine , mille abil on võimalik luua suuri kultuuriajaloolisi ruume , milles kirjandus on ühendatud sotsiokultuurilise kontekstiga . Mõlema suuna arendamisel pööratakse tähelepanu õppetööle kõrgkoolis ja arvestatakse uue meedia põlvkonnaga - paljud projektid on loodud otseselt õppetöö eesmärgil . Teiseks aspektiks on interdistsiplinaarsus ja intermediaalsus . Tänu digitaalses keskkonnas avanevatele võimalustele on kirjandus , kunst , muusika , film , poliitika , majandus jms seotud üheks ajalooliseks ruumiks - virtuaalselt reprodutseeritakse terviklikke ajaloolisi keskkondi . <arv>. Digiteerimine Eesti mäluasutustes Uue meedia keskkonnas arendatavate mis tahes kirjandusajalooliste projektide eelduseks on materjalide olemasolu digitaalsel kujul . Nii juhul , kui materjale digiteeritakse spetsiaalselt projekti jaoks , kui ka juba digiteeritud materjalide kasutamisel on tegu digitaalsete " andmebaasidega " - korrastatud andmete kogumiga . Lev Manovichi järgi on " arvutiajastu toonud kaasa oma korrelaadi - andmebaasi . Paljud uue meedia objektid ei räägi meile lugusid ; neil ei ole algust ega lõppu ; nad ei sisalda faktiliselt mingit temaatilist , formaalset ega muud arengut , mille järgi võiks nendes sisalduvaid elemente järjestada . Selle asemel on nad eraldiseisvate ühikute kollektsioonid , milles igaühel on samasugune tähendus kui igal teisel . " ( Manovich <arv> : <arv>. ) Andmebaaside struktuur võib olla erinev , infotehnoloogias tehakse vahet hierarhilistel , võrgustikutaolistel ( network ) , seostele rajatud ( relational ) ja objektile orienteeritud ( object-oriented ) andmebaasi tüüpidel - kõik nad kasutavad erinevaid andmete organiseerimise viise . Andmebaaside loomine puudutab ka enamikku Eesti mäluasutusi . Kõige töömahukamaks etapiks andmebaasi elutsüklis ( vt joonis <arv> ) on digiteeritud andmete kirjeldamine . Arhiividest ja raamatukogudest pärit " andmete " ( nt dokumendid jne ) puhul tuleb arvestada kahekordse kirjeldamise vajadusega : esiteks nende asukoht arhiivis/raamatukogus ja teiseks , elektroonilise teaviku puhul vajalikud metaandmed . Digiteeritud metaandmete standardiseerimisega tegeletakse süsteemselt riiklikul tasandil organiseeritud niinimetatud kompententsikeskustes , näiteks Ajalooarhiivis ja Filmiarhiivis . Järgmiste aastate töö kavandamiseks on EV Kultuuriministeeriumis , tihedas koostöös rahvusvaheliste võrgustikega , loodud kultuuripärandi digitaalse säilitamise töögrupp ning töötatud välja dokumendid " Eesti kultuuripärandi digitaalse säilitamise riiklik strateegia <arv>-<arv> " ja " Digitaalarhiivinduse strateegia <arv>-<arv> " . Kirjandusajaloo representeerimise vajadusi arvestades kuuluvad mäluasutustega seotud materjalide hulka raamatutes ja ajakirjanduses ilmunud ilukirjanduslikud tekstid , kirjanduskriitika , käsikirjad , kirjad , dokumendid , fotod jms - kõik see , mida säilitatakse arhivaalide või rariteetsete väljaannetena paljudes erinevates mäluasutustes . Arvestades senist juba olemasolevat praktikat ja ka riiklikku orienteeritust kultuuripärandi kättesaadavaks tegemisele digitaalselt , on andmebaaside koostamine ja suuremahulised digiteerimisprojektid mäluasutustes kujunenud üheks suureks eraldiseisvaks töövaldkonnaks . Suuri kogemusi on selles juba Eesti Rahvusraamatukogul , Tartu Ülikooli Raamatukogul , Eesti Ajalooarhiivil , Eesti Filmiarhiivil ja Eesti Kirjandusmuuseumil , eriti folkloristika alal . Et kõiki teostatud ja veel rakendusjärgus projekte ei jõua käesolevas doktoriväitekirjas põhjalikumalt tutvustada , on alljärgnevalt nimetatud ainult kõige mastaapsemaid digiteerimisprojekte eesmärgiga tuua välja erinevad ressursid ka kirjandusajaloo alaste projektide kavandamiseks . Mäluasutuste digiteerimisalane töö on seotud probleemidega kahes suunas , sünkroonselt ja tagasihaaravalt [ X ] . <arv>. Esiteks püütakse leida lahendusi , kuidas säilitada ( arhiveerida ) juba digitaalsena loodud materjale ( e-kirjavahetustest ja käsikirjade failidest kuni kodulehekülgedeni ) . Selle suuna üheks näiteks Eestis on Rahvusraamatukogu projekt DIGAR , milles ( toetudes Euroopa Liidu projekti raames rahvusvahelisele koostööle ) on pakutud lahendust kirjastuste poolt välja antud trükiste elektrooniliste algfailide ( ja nende tööversioonide ) säilitamiseks ja kättesaadavaks tegemiseks . Projekt DIGAR on hea näide ka nüüdisaegsete materjalidega seotud juriidiliste õiguste ( autoriõigused ) süsteemsest lahendamisest ning läbimõeldud andmebaasistruktuuri loomisest informaatika seisukohast . <arv>. Tagasihaaravad projektid on seotud vanema kultuuripärandi kättesaadavaks tegemisega . Nende eesmärgiks on " uurijate " poolt enamnõutavate arhiivimaterjalide ja andmekogude ( nt kaartkartoteekide ) viimine elektroonilisele kandjale . Selliste projektide hulgas võib eristada kolme peamist suunda : <arv> ) paberkandjal andmebaaside ( kartoteekide ) digiteerimine ; <arv> ) rariteetsete trükiste ( nt raamatute , ajakirjanduse ) digiteerimine pildina ; <arv> ) andmebaaside koostamine ja digitaalsete tekstikorpuste loomine . Esimese grupi näitena tuleb ühe mastaapsema projektina nimetada Eesti teadusraamatukogude infosüsteemi ESTER , mille teostamist alustati <arv>. aastal seitsmest Eesti raamatukogust koosnevas Eesti Raamatukoguvõrgu Konsortsiumis ( ELNET Konsortsiumis ) . Tänaseks on konsortsiumi liikmeid juba <arv>. ESTERis on elektrooniliselt kirjeldatud nendes raamatukogudes leiduvad teavikud , sellele lisaks ka Eesti rahvusbibliograafia , oluliseks tuleb pidada , et järk-järgult viiakse ka varasemad kaartkartoteegid elektroonilisele kandjale ( retrospektiivne konverteerimine ) . Nii uuemaid raamatukirjeid kui ka varasemaid kaartkartoteeke on hakanud viima elektroonilisele kandjale ka väiksemad ( maa ) raamatukogud . Säilikute digiteerimisega on tulemusrikkalt alustatud Eesti Ajalooarhiivi projektis SAAGA . Projekt koondab kirikuraamatute , hingeloendite jms digitaalseid koopiaid , mille mikrofilmimist alustati <arv>. aastal , pärast keerukaid tööetappe jõuti kasutajale nähtava tulemuseni kümne aasta pärast ( Kuuben , Terav <arv> ) . Rahvusraamatukogu vanema ajakirjanduse digiteerimisprojekt DEA ( Digitaalsed Eesti Ajalehed ) toimub koostöös Eesti Kirjandusmuuseumi arhiivraamatukoguga . Projekti eesmärgiks on rariteetsete ajalehtede viimine digitaalsele kandjale : käsitletav ajavahemik on <arv>-<arv> , alates eestikeelse ajakirjanduse algusest <arv>. sajandi Eesti- ja Liivimaal kuni Nõukogude okupatsioonini . Välis-eesti ajakirjandust digiteerib ja indekseerib DEA projektis Tallinna Ülikooli Akadeemiline Raamatukogu . Eesti teadusraamatukogude vahelise ühisprojektina tehakse eeltöid vanimate eestikeelsete trükiste digiteerimiseks projektis " Eesti Trükise Punane Raamat " . <arv> Eesti Punase Raamatu nimekirjas on <arv> kultuuriloolise väärtusega eestikeelset raamatut . Tänaseks on valminud CD " Eesti Trükise Punane Raamat <arv>-<arv> " , mis sisaldab Punase Raamatu andmebaasi ja raamatute seisundi kirjeldust jm ( vt Okkas <arv> ) . Selle andmebaasi aluseks on nimestik , mis on ka " kokkuvõte <arv>. aastal alanud tööst eesti trükise kui rahvusliku kultuuripärandi olulise komponendi teadlikumaks ja kaasaegsemaks säilitamiseks " ( Aru <arv> : <arv>-<arv> ) . Vanema trükise digiteerimisega haakub ka projekt EEVA , vanema Eesti kirjanduse tekstikorpus , millest tuleb pikemalt juttu edaspidi . Märkimisväärseid kogemusi erinevate andmebaaside loomisel nimetatud kolmes suunas on Eesti Kirjandusmuuseumi folkloristidel - digitaalsele kujule on viidud neliteist andmebaasi fraseologismidest muistenditeni . Mäluasutustega seotud projektide puhul peab meeles pidama , et eesmärgiks on kas ammendavate , terviklike digitaalsete andmebaaside koostamine ( nt varasemate kaartkataloogide alusel ) või siis " massdigiteerimine " . Mõlema aluseks on materjalide/andmestiku valik mingitel formaalsetel alustel ( nt periood , arhivaali liik , keel vms ) . Käesoleva doktoriväitekirja vaatepunktist on sellel võrreldes kontseptuaalsete kirjandusajalooliste projektidega põhimõtteline vahe , sest viimaste põhieelduseks on mäluasutustes säilitatava materjali/andmete valik sisulisel alusel . <arv> . <arv>. Kultuuriloolised projektid Eestis <arv> . <arv>. <arv>. Varasemad projektid Esimesed kirjanduse ajalooga seostatavad projektid kuulusid Eestis arvutiseerimise esimesse faasi , mis Eestis kestis kuni aastateni <arv>-<arv>. Selle perioodi tunnuseks oli rahvaliku hoiakuna infotehnoloogia müstifitseerimine ja samas selle valdkonna sihipärane riiklik reguleerimine ( vt Runnel <arv> : <arv>-<arv> ) . Esimesed projektid olidki seotud Eesti haridussüsteemi arvutiseerimise rahvusliku sihtprogrammiga " Tiigrihüpe " . Spetsiaalse suunitlusega programmidega kaasnesid ka uued humanitaarainete õpetamise kontseptsioonid , ka kirjanduse õpetamine muutus interdistsiplinaarseks kultuuriloo kursuseks . Esimesi katseid hariduseesmärkidel kultuuriga seotud ainest digitaalselt esitada oli ( <arv> ) interaktiivne mäng " Interestica " ( Loone Ots , <arv> ) . Projekt oli üles ehitatud lühiküsimustele ja -vastustele , väikesemahulistele tekstinäidetele ja mõeldud peamiselt välismaalastele eesti kultuuri tutvustamiseks . Teiseks oli projekt ( <arv> ) " Meel ja mälu . Eesti kultuurilugu <arv>-<arv> " ( Loone Ots , <arv>-<arv> ) . Projekt annab ülevaate Eesti elu eri valdkondadest : poliitika , kujutav kunst , film , muusika , kirjandus , haridus , sport , meelelahutus , teadus , ajakirjandus , arhitektuur ja naine . Projekti aluseks oli seega interdistsiplinaarne materjalikogu , milles on materjali struktuuri seisukohast sarnaseid jooni George P. Landow' esimeste projektidega ( vt eespool ) . Erinevuseks on aga nende projektide teostamise n-ö haare ja sügavus , samuti ei ole " Meele ja mälu " eesmärgiks ilukirjanduslike tekstide kättesaadavaks tegemine . Võiks arvata , et need erinevused on seotud ka eeldatava kasutajagrupiga . " Meel ja mälu " on ennekõike üldhariv ja mõeldud Eesti ajalooga esmatutvujale , välismaalasest ( eesti keelt oskavale ) kasutajale . Kolmandaks sama perioodi katseks oli samuti Tiigrihüppega seotud Märt Hennoste koostatud ( <arv> ) " Väike Eesti kirjanduslugu " . Sisuliselt on tegu CD-l esitatud eesti kirjanduse õpikuga , mis toetub eesti kirjanduse ajaloo n-ö makroühikutele , kuhu kuuluvad : autorite tutvustused , tekstinäited , pildid raamatukaantest , kirjaniku fotod ja käekirja näited ; digitaalne " kandja " võimaldas lisada ka helinäite kirjaniku häälega . Kirjanikud on esitatud kõige kanoonilisema valiku järgi , alustades Kristjan Jaak Petersonist . <arv> . <arv>. <arv>. Projekt EEVA EEVA - " Eesti vanem kirjandus : digitaalne tekstikorpus " on doktoriväitekirjas esitatud kirjandusajalooliste rakendusprojektide kõrval ( peale eespool nimetatud kolme ) neljas kultuuri ja kirjandusajaloo valdkonda kuuluv kontseptuaalsel ideel rajanev digiprojekt Eestis . Võrdlevalt siinse töö aluseks olevate kirjandusajalooliste projektidega ERNI ja SERVITI on projekti EEVA analüüsitud artiklis " Eesti kirjandusloo traditsioonist ja võrgukeskkonnast : ERNI kui mudel " [ II ] . EEVA ( projekti juhiks on baltisaksa kirjanduse uurija Liina Lukas ) mastaapsust ja struktuuri võib võrrelda nüüdisaegsete rahvusvaheliste projektidega internetis . Tegu on samuti digitaalselt esitatud suure materjalikogu ja e-raamatukoguga . Sellele on lisatud hüpertekstuaalne leksikonitekst : projekti jaoks loodud originaalkirjutused kirjaniku elust ja loomingust . Tartu Ülikooli Raamatukogu ja TÜ kirjanduse ja rahvaluule osakonna , alates <arv>. aastast ka Eesti Kirjandusmuuseumi ühisprojektina on EEVA seotud kahesuguste eesmärkidega : luua rariteetsetest trükistest tagatiskoopiad ( raamatukogude poolt ) ja teha vanem eesti kirjandus kättesaadavaks autori elulugude ja tekstide kaudu ( vanema kirjanduse kursus ülikoolis ) . Eesti kirjanduslugude traditsiooni suhtes on projekti kontseptsioon uuenduslik ja haakub " Eesti kirjandusloo " ( <arv> ) diskussioonis esiletulnud arutlusega baltisaksa kirjanduse kohast ja mõjudest eesti kultuuriruumis ( vt ülevaateartikli esimene peatükk , <arv>. <arv>. <arv>. " " Eesti kirjandusloo " kriitika " ; Undusk <arv> ; Undusk <arv> ; Lukas <arv> ; Lukas <arv>b ) . Eesti kirjandusena käsitletakse selles peamiselt vana Eesti- ja Liivimaaga kui ( balti ) saksa kultuuriruumiga seotud raamatuid , mis võisid mõjutada balti kultuuriruumis loodud tekste , sealhulgas ka eestikeelset ( ilu ) kirjandust ( vt Aabrams <arv> ) . Projekti aluseks on geokultuuriline kontseptsioon , täpsemalt , visioon geograafilise Eesti kirjandusest . Selle põhisisu on kokkuvõetav lausega " ajalooliselt ei saa eesti kirjanduse ruumina vaadelda ainuüksi eesti keelt " ( Undusk <arv> : <arv> ; vt ka Lukas <arv>a ) . Niisiis muutub eesti kirjanduslugu EEVAs interlingvistiliseks ja multikultuurseks , keele- ja kultuuripiire ületavaks , sest eesti kirjandust käsitletakse " mitmekultuurilises ja -keelelises kontekstis ning tihedas seoses Baltimaade muukeelse kirjasõnaga " ( Lukas <arv>a ) . Projektis EEVA on ilukirjanduslikud tekstid ühendatud autori biograafiliste ja bibliograafiliste andmetega ( originaaltekstid ) . Sisu aluseks oleva andmebaasi loomiseks on kasutatud nii projekti spetsiifikale vastavalt arendatud arvutitarkvara kui ka elektroonilisi linke üle interneti . " Tekstikorpusesiseste ( ja vahel -väliste ) linkide loomine niihästi autorite kui ka nende tekstide vahel toob kirjandusloo protsessiiseloomu esile selgemini , kui seda võimaldab trükitehnika . Samas on niiviisi hõlpsam näidata Baltikumi erikeelsete kirjanduste tihedat omavahelist seotust : korpusesse on lisaks eestikeelsetele tekstidele kaasatud ka neid ümbritsenud ja mõjutanud tekste - mitmes ( nt eesti ja saksa ) keeles avaldanud kirjanikud ei ole Baltikumi kontekstis sugugi haruldusteks . " ( Aabrams <arv>. ) Projekti EEVA on teostatud EV Kultuuriministeeriumi toel alates <arv>. aastast . Käesoleva aasta ( <arv> ) lõpuks on ootuspäraselt valmis kontseptuaalselt terviklik vanema eesti kirjandusega seotud autorite leksikoni sisaldav e-raamatukogu . Projekt EEVA on olnud lähedalt seotud siinse väitekirja viimase rakendusprojektiga SERVITI ( " Kreutzwaldi sajand . Kalevipoeg " ) , kuid just võrdluses tuleb välja nende kahe põhimõtteline erinevus . Viimane on olnud küll Kreutzwaldi elu ja loomingu suhtes terviklik , kuid eesti kirjandusajaloo digitaalkeskkonnas esitamiseks sobiva , universaalse mittelineaarse mudeli väljatöötamise seisukohast on tegu kirjandusloolise ainese suhtes pilootprojektiga , mida alustati infotehnoloogilise lahenduse väljatöötamisest , s.t mitte selle täitmiseks vajalike materjalide digiteerimisest . Alles pärast pilootprojekti väljaarendamist saab hakata seda täitma kirjandusajalooliste andmetega . <arv> . <arv>. Eesti kirjandusloo mittelineaarsed mudelid Eesti kirjandusajaloo representeerimisel digitaalses keskkonnas kontseptuaalse projektina tuleb arvestada nii eesti kirjanduslugude traditsiooni , uue meedia keskkonna omadusi kui ka rahvusvahelist kogemust ja mäluasutuste digiprojektide perspektiivi . Uue meedia uurimise ajalugu on näidanud ( vt eespool ülevaateartikli alaosa <arv>. <arv>. <arv>.Old wine in new bottles ) , et kõik uued meediad on alati korranud teatud osas varasemat ning teiseks , uue meediaga seotud uuringud on alati kaasa toonud tagasivaatava perspektiivi kõikide uue meediaga seotud distsipliinide sees ( Lievrouw , Livingstone <arv> : <arv> ) . Eesti kirjandusloo seisukohast , nagu on näidatud siinse sissejuhatava ülevaateartikli esimeses peatükis " Eesti kirjandusajaloo representatsiooni probleeme " , tuleb arvestada senist kirjandusloo kirjutamise traditsiooni ja esitust trükitud raamatuna . [ II ] Elektroonilise kirjandusajaloo mudel saab samuti põhineda juba eksisteerinud süsteemil või traditsioonil - uute tekstuaalsete , mittelineaarsete mudelite ehituse alusena . Uue meedia keskkonnas oleks selliseid mudeleid võimalik konstrueerida erinevalt : sõltuvalt sellest , missugune teoreetiline konstruktsioon aluseks võetakse . [ IX ] Väitekirjas on pakutud välja kaks erinevat kirjandusloo mittelineaarset mudelit : vertikaalne ja horisontaalne . Esimene - tekstuaalne vertikaalmudel - põhineb ilukirjanduslike tekstide vahelistel intertekstuaalsetel seostel läbi erinevate sotsiokultuuriliste ajalooperioodide . Kreutzwaldi " Kalevipojaga " seotud mahuka empiirilise materjali põhjal töötati välja niinimetatud Liivakella mudel ( koos Piret Viiresega ) . Selle kaudu on uuritud eepose teksti seoseid nii varasemate kui hilisemate tekstidega . Liivakella mudeli loomist on täpsemalt kirjeldatud mitmes väitekirjaks esitatud artiklis , põhjalikumalt uurimustes " Intertextuality and Technology : The Models of " Kalevipoeg " " [ V ] ja " Kalevipoja kohanemine : teksti ja konteksti probleeme ja võrgukeskkonna võimalusi " . [ VIII ] Teine - kontekstuaalne horisontaalmudel - põhineb peamiselt hüpertekstuaalsel võrgustikul . Seda mudelit on võimalik rakendada sellise kirjandusajaloo kontseptsiooni puhul , mis näeb ette kirjandusprotsessi kirjeldamist/ kujutamist ümbritsevas majanduslikus ja/või ühiskondlik-poliitilises kontekstis , mida on siiani haaratud ka avara mõiste alla " kirjanduselu " . Seega , horisontaalne mudel sobib ( demokraatlike ) ajalooliste perioodide kirjeldamiseks , milles kirjanduse mõistmiseks vajaliku konteksti kirjeldavate materjalide ( nt dokumentide , ajakirjanduse , päevakriitika ) hulk on n-ö legaalne ja piisavalt suur . Siinse väitekirja aluseks olevates rakendusprojektides on " horisontaalmudeli " võimalusi uuritud <arv>. aastate kirjanduselu ja kriitika alusel , projekti süsteemset kirjeldust sisaldab väitekirjaks esitatud artikkel " Eesti kirjandusloo traditsioonist ja võrgukeskkonnast : ERNI kui mudel " . [ II ] Selle mudeli rakendamisel võib jõuda ootamatute tulemusteni , mis võiksid senist kirjanduslugu rikastada . Väitekirjaks esitatud artiklid pakuvad horisontaalmudeli rakendamise kohta kahte näidet . Artiklis " Johannes Barbaruse aeg " [ III ] on , toetudes projektis ERNI kasutatud empiirilisele materjalile , kriitikatekstide vaheliste seoste alusel uuritud kirjanduslike väärtuste kujunemist <arv>. aastatel . Kriitikatekstide vaheliste , väiksematel tekstuaalsetel ühikutel põhinevate seoste uurimine näitas , et eesti luuletaja Johannes Barbaruse esteetiliste väärtuste ja ka loomingu kujunemisel on olulist rolli mänginud kriitiku Johannes Barbaruse kui prantsuse-eesti kultuurivahendaja tegevus . Tutvustades oma artikliga " Märkmed viimaste aastate prantsuse luulest " ( <arv> ) kaasaegse prantsuse luule suundi eesti kriitikas , on Barbarus püüdnud kehtestada modernse esteetika väärtusi ja mõjutada ka oma uute luuletuskogude " Geomeetriline inimene " ( <arv> ) ja " Multiplitseerit inime " ( <arv> ) retseptsioooni . Artiklis " Kohandumine <arv>. aastate kirjanduskriitikas : kontekstitundliku tekstivõrgu vajadustest ja võimalustest " [ IV ] on kontrollitud kontekstuaalse horisontaalmudeli rakendamise piire <arv>. aastate kirjanduskriitikal põhinevas uurimuses . Selgub , et nõukogudeaegse kirjanduskriitika kasutamisel tuleb , niisamuti nagu ERNI-projektis - kirjanduskriitiliste metatekstide hüpertekstuaalses võrgustikus retseptsiooniajaloolise meetodi järgi - trükis avaldatud tekste täiendada dokumendikoguga , millele tuginedes saaks tsensuuri tingimustes ilmunud kriitikat lugeda , õigesti mõista ja tõlgendada . Seega , kontekstuaalne horisontaalmudel eeldab mingi perioodi " kirjanduselu " n-ö süvauurimist ja on seotud mäluasutustes ( arhiivides ja raamatukogudes ) säilitatava pärandiga . Käesolevas töös osutatakse , et selliste mudelite loomine eeldab " kirjanduse " mõiste kasutamist laiemas , süsteemiteoreetilisemas tähenduses . <arv>. <arv>. Kirjanduse mõiste avardumine Uue meedia uurijad on täheldanud , et kõikide traditsiooniliste kommunikatsioonisuhete muutumine interaktiivses ja hüpertekstuaalses internetikeskkonnas on toonud kaasa metakeele kriisi , ühes sellega ka vajaduse asendada vanad mõisted uutega või muuta traditsiooniliste mõistete tähendusvälju ( Runnel , Venderfeldt <arv> : <arv> ) . Siinse sissejuhatava ülevaateartikli teises peatükis " Tekst ja kirjutamine uue meedia keskkonnas " näidati mõiste kirjutamine tähendusvälja muutumist uue meedia kontekstis , seoses kirjandusajaloo mittelineaarsete mudelitega tuleks aga veel kord tähelepanu pöörata mõistele kirjandus . Digitaalses , uue meedia keskkonnas , mille puhul me saame rääkida multimediaalsusest ja multiautorlusest ning omavahel läbipõimunud tekstide võrgustikest , ei saa enam rääkida ühest ilukirjanduslikust tekstist , vaid peab arvestama tekstide paljususe ja nende erinevate tüüpidega . Sellise paljususe aluseks on kirjanduse mõiste paisu ( ta ) mine ( expanding ) , lahtiütlemine kirjanduse tõlgendamisest pelgalt ilukirjandusliku tekstina - nagu eesti kirjandusloo traditsioon implitsiitselt ette näeb . Sarnast vaatenurka toetavad sellised teoreetilised käsitlused , milles kirjandust käsitletakse paljutahulise süsteemina . Kirjanduslikud süsteemid ei ole midagi universaalset , vaid sotsiaal-ajalooliselt muutuvad . Nii kirjanduslikku kui ka kriitilist teksti on võimalik adekvaatselt mõista vaid juhul , kui teda ei isoleerita tema loomise sotsiaalsest keskkonnast . Seega , mõiste kirjandus ei ole olnud kunagi midagi konstantset , vaid on olnud pigem kirjandusajaloo keskseks teoreetiliseks probleemiks . Kirjanduse mõistet on täidetud klassitsistlike vorminõuetega , modernistliku või realistliku esteetikaga ja kriitilise realismi loosungitega . Tänapäeval , postmodernistlikus maailmas on kirjanduse mõiste tõlgenduslik pluralism paratamatu . Sellele sisu andmisel on toodud väärtkirjanduse perifeeriast tsentrisse subkultuuride ja vähemusrühmade tekstid , haarates kaasa ka nendest " arusaamiseks " vajalikud taustateadmised ja interpretatsioonid kriitikas . Võikski öelda , et kirjanduse mõistesse on kaasatud üha enam ilukirjanduslike alustekstide mõistmiseks vajalikke kirjanduselu juurde kuuluvaid kaasnähtusi . Nendes käsitlustes , milles ilukirjandust mõistetakse laiema kirjandussüsteemi osakesena , arvestatakse selle analüüsimisel ka kirjanduslike institutsioonide ( kirjanike ühendused ja liidud , kirjanduslikud väljaanded , kirjanduskriitika , kirjastused jne ) tegevust , isegi raamatute tiraaze ja ka hoopis teises süsteemis tegutsevaid meediaväljaandeid . Kirjanduse all võib mõista kogu kirjanduse toimimiseks vajalikku keeruliste suhete süsteemi või näha kirjandusena kirjanduselu toimimist kirjandusväljal - laiema kultuurilise produktsioonisüsteemi kontekstis ( vt lähemalt : Laak <arv> : <arv>-<arv> ; Kõnno <arv> : <arv>-<arv> ; Kõnno <arv> : <arv>-<arv> ) . Lähtudes Pierre Bourdieu väljateooriast , muutuvad sellisel juhul oluliseks kirjandusväljal ja kirjandusega seotud väljadel tegutsevad isikud - agendid - , nende sümboolne ja akadeemiline kapital ning habitus , mis kirjandusena väärtustatavate tekstide valikuid suunavad ( vt Bourdieu <arv> : <arv>-<arv> ) . Kõik need erinevad vastused küsimusele " mis on kirjandus ? " mõjutavad ka vaateid kirjanduse ajaloole . [ II ] Siinses uurimuses on artiklis " Beyond Digithal Labyrinth . Rethinking Literary History in the Age of New Media " [ IX ] pärast rakendusprojektide uurimist ja teostamist välja pakutud võimalus , et kõiki digitaalse uue meedia võimalusi arvestades oleks teoreetiliselt mõeldav esitada kirjanduse ajalugu süsteemiteoreetilises raamistikus , mis toetub Itamar Even-Zohari polüsüsteemide teooriale . Polüsüsteemide teoorias käsitletakse mõistet " kirjanduslik süsteem " toetudes kirjanduse mõistmisele avaras kultuurilises kontekstis . Even-Zohari järgi kuuluvad kirjandusliku süsteemi mudelisse kõik sellised faktorid , mis seonduvad mõistega " kirjanduslik " , nii on sõnaline tekst vaid üks selle laia süsteemi osa . Kirjandusliku polüsüsteemi aluseks on erinevate kirjanduslike elementide/ faktorite vahelised seosed , mis näitavad süsteemi kuuluvate elementide/ faktorite vahelist vastastikust sõltuvust . Even-Zohari järgi ei anna polüsüsteemi teooria vahendeid kirjanduslike elementide klassifitseerimiseks , vaid on funktsionaalseks mõisteks inter- ja intra-seostekompleksi kirjeldamisel suurema multitasandilise süsteemi sees . Polüsüsteem eeldab kõikvõimalike seoste võrgustike ( network of multi-relations ) näitamist , see sunnib tegelema paljude erinevate tekstidega ja mitmesuguste meetodite abil : " see on mudeli idee " ( Even-Zohar <arv> : <arv> ) . Kirjandusliku polüsüsteemi mudel on struktureeritud kirjanduslike makrofaktorite kaudu , milleks Even-Zohari järgi on : institutsioon , repertuaar , tootja , turg ja produktsioon . Seega on tegu süsteemiga , milles on ühendatud kirjanduslike tekstide tootmine , tarbimine ja levitamine . Kirjanduslikus süsteemis saavad need spetsiifilise tähenduse , näiteks " tootmine " tähendab kogu autori tegevusega seotud protsessi ( mustandid , toimetamine jne ) , mis eelneb teksti väljaandmisele raamatuna . Kirjanduslikku polüsüsteemi defineerib Even-Zohar : <arv> ) esiteks , suhetevõrgustikuna , mis oletatavalt kehtib kirjanduslikuks ( literary ) , peetavate tegevuste vahel ja mille kaudu need tegevused omakorda on jälgitavad ( ibid : <arv> ) ; <arv> ) teiseks , tegevuste kompleksina ( või mingi osana sellest ) , mida nendevahelised suhted lasevad tõlgendada kui kirjanduslikke ( literary ) ( ibid : <arv> ) . Nende faktorite ringi , mida võiks arvata ka süsteemi kuuluvaks , on polüsüsteemide teooria püüdnud järk-järgult laiendada . Polüsüsteemide juures võiks oluliseks pidada veel kaht aspekti : esiteks , et kirjanduslikku polüsüsteemi saab käsitleda selle suhetes laiema kultuuri , näiteks rahvuskultuuri polüsüsteemiga : teoreetiliselt on iga süsteem polüsüsteem ehk paljude süsteemide kooslus ; teiseks , polüsüsteem on heterogeenne ja ajas dünaamiliselt muutuv . Even-Zohari järgi toob kirjanduslik polüsüsteem kaasa küll rohkem riske , kuid võib luua ka paindlikuma mudeli , et toime tulla selle keeruka hierarhiaga , mida on kirjandus laiemas mõttes . Kirjandusliku polüsüsteemi keskne küsimus seisnebki selles , kuidas sotsiaalsed faktid on seotud kultuuri kui süsteemiga , kuidas üks kirjandus on seotud teisega , kuidas kirjandus on seotud ühiskonna , keele ja majandusega ( ibid : <arv>-<arv> ) . Sellise , mitmesuguste suhete võrgustikul rajaneva polüsüsteemi kui mudeli ideed on esitatud sõltumata vanast või uuest meediast . Kuidas aga selliseid suhtevõrgustikke kirjeldada traditsiooniliselt , lineaarse jutustusena ? Siinse uurimuse kahte poolust - eesti kirjanduse arengu sotsiokultuurilist konteksti väärtustava kirjutamise traditsiooni ning teisalt , kõiki arvutitarkvara arengu võimalusi arvestades saaks selline keerukas süsteem realiseerudagi ainult digitaalses keskkonnas rakendatud mitmekülgsetele seostele rajatud mittelineaarsete mudelite kaudu . Kokkuvõtteks , uue meedia keskkonna uurimisega seoses on pöördutud mineviku ja varasemate traditsioonide poole . Selline suund on enamikus uue meediaga seotud valdkondades ja see toetub Marchall McLuhani meediate üksteisest väljakasvamise ja kordumise ideele , mille kohaselt uus meedia ei loo uut , vaid kordab selektiivselt vana . Seega sisaldab iga järjekordne uus meedia ka varasemat ning just selline korduvus annabki talle edasikandejõu . Selle seaduspärasuse võiks siinkirjutaja seisukoha järgi üle kanda ka eesti kirjandusajaloo representeerimisele uue meedia keskkonnas . Selleks aga peab pöörduma eesti kirjandusajaloo kirjutamise traditsiooni poole . Kui hinnata eesti kirjandusloo kirjutamise traditsiooni süsteemiteoreetilistest vaatepunktidest , võib näha , et enamiku nende läbi aegade esitatud subjektiivsete , individuaalsete tõlgenduste kaudu on püütud lineaarse teksti abil realiseerida ligikaudu sedasama tekstide loomise , levitamise ja tarbimise protsessi mudelit , kitsendades seda kas siis teatud perioodile või ühe autori loomingule . Eesti kirjanduse käsitlemine " protsessina " oli seotud küll ka nõukogude ajastu kirjandusuurimise ees seisnud piirangutega [ II ] , kuid sisaldas implitsiitselt ka kirjanduse mõistmist süsteemina . Siinse töö seisukohast on oluline süsteemiteooriates väljapakutud avar , paljude tegurite koosmõju arvestav süsteemsem lähenemine , mis võimaldab peale ilukirjandusliku teksti välja tuua ka paljusid teisi ilukirjandusliku teksti sünni , vastuvõtu ja tähenduse loomise juures olulisi tahke , mis kõik on vajalikud kirjandusajaloo kui protsessi mõistmiseks . Kuigi sellised selgelt struktureeritud mudelid ei funktsioneeri nüüdisaegse uue meediakultuuri enda analüüsimisel , pakub uue meedia keskkond võimaluse kirjandust kui süsteemi kujutada digitaalselt [ IX ] . Avades traditsioonilisest erinevaid vaatenurki , võiks kirjandusajaloo uurimine süsteemiteooriates pakutud meetoditega ja uue meedia nõudmistele vastavalt pakkuda niisama uudseid ja huvitavaid tulemusi kui " Kalevipoja " teksti uurimine Liivakella mudeli alusel . [ V , VIII ] Käesolevas peatükis osutati vajadusele arvestada eesti kirjandusajaloo representeerimismudelite väljatöötamisel nii rahvusvahelist kogemust , e-raamatukogude ülikiiret arengut kui ka Eesti mäluasutustes läbiviidavaid projekte kultuuripärandi digitaalse säilitamise eesmärgil . Neid kogemusi arvestades oleks ka vaja kontseptuaalsete mudelite loomisel lähtuda kirjandusest kui avara tähendusega katusmõistest , mida rakendatakse erinevates süsteemiteooriates . Näiteks , polüsüsteemi teoorias mõistetakse kirjanduse all aegruumilist protsessi , milles ilukirjanduslik on mõistetav tänu seostele tema loomise kontekstiga : tootmise , tarbimise ja levitamise protsessiga konkreetses sotsiokultuurilises ruumis . Eesti kirjandusajaloo traditsiooni analüüs - uue meedia kriitikas esiletuleva rahvusvahelise diskussiooni ning digiteerimisel ettetulnud probleemide taustal - on viinud siinse uurimuse teoreetiliste lõppjäreldusteni . Need on jaotatud temaatiliselt järgnevates alapunktides . <arv>. Eesti kirjandusloo traditsioonid . Eesti kirjandusajaloo kirjutamisel on kindlakskujunenud traditsioonid : protsessi ehk arengukesksus ajalisel teljel , teatud kanooniliste autorite olemasolu , autori biograafia kuulumine tõlgendusse jne. Ka eesti kirjandusloo mudelite otsimisel digitaalkeskkonnas tuleb neid komponente ja makroühikuid arvestada , et säiliks eesti kirjanduskultuuri sidusus . <arv>. Eesti kirjandusajaloo makroelemendid digitaalses keskkonnas . Eesti kirjandusloo kirjutamise traditsioonist ning viimasest eesti kirjandusloo retseptsioonist lähtudes on eesti kirjandusloo makroelementideks kirjanduslikesteetiline protsess , autori biograafia ja bibliograafia , kirjanduslikud tekstid , kirjanduslike institutsioonide tegevus , kirjanduskriitika ning visuaalsed materjalid ( fotod , raamatute kaaned , autograafid jm ) . <arv> . Kirjandusajaloo kontseptuaalsed projektid ja mäluasutused . Kirjandusajaloo esitamine digitaalkeskkonnas on otseselt seotud mäluasutuste ees seisvate digiteerimisülesannetega . Mäluasutuste järjest täienevad digikogud kujutavad endast formaalsetel alustel komplekteeritud andmekogusid ( raamatuid , arhivaale , bibliograafiaid jne ) , mille alusel saab luua kirjandusajaloolise kontseptuaalse projekti aluseks olevat andmebaasi . Kirjandusajaloo representeerimine digitaalkeskkonnas eeldab selge , sisulise kontseptsiooni väljatöötamist . Materjalide valimine mäluasutuste digitaalkogudest saab toimuda ainult selle alusel . [ II , X ] <arv> . Toetudes kindlale kontseptsioonile ja konkreetsele sotsiokultuurilisele taustale , võiks kirjandusajalugu digitaalsel kujul olla polüfunktsionaalne andmekogu , mis koondab teavet üle interneti nii erinevatest Eesti mäluasutustest kui ka vajaduse korral teistest akadeemilistest uurimiskeskustest kogu maailmas . Selle sisuks on võimalikult täielikult komplekteeritud digitaalsed kollektsioonid vastava aluskontseptsiooni ja mudeliga seotud arhiiviallikatest , ilukirjanduslikest põhitekstidest , autoritutvustustest ja sekundaarmaterjalidest . [ IX , X ] <arv>. Interdistsiplinaarsus ja multimediaalsus . Eesti kirjandusajaloo mudelite väljatöötamisel digitaalses uue meedia keskkonnas tuleb arvestada nüüdisaegse uue meediakultuuri võimet integreerida sõnaliste tekstide kõrval ka teisi andmekandjaid : pilte ( kujutava kunsti teosed , fotod , pildina digiteeritud raamatuleheküljed , karikatuurid , koomiksid jm ) , audiot ( muusikateosed , raadiosalvestised jm ) ja videot ( eri tüüpi filmid , telesaated jm ) . See eeldab väga tihedat koostööd ka paljude valdkondade uurijatega ja uurimuse rajamist valdkondadevahelistele integreeritud projektidele . [ V , VII ] <arv> . Eesti kirjandusajaloo mittelineaarsete mudelite s õ l t u v u s p e r i o o d i s t vastavalt teksti ja selle mõistmiseks vajaliku konteksti osakaalule . Lähtuvalt eesti kirjanduse heitlikust sotsiaalajaloolisest taustast on vajalik kirjandusloo esitamiseks digitaalkeskkonnas luua mitu erinevat väiksemat mudelit . Nende mudelite väljatöötamise eelduseks on eesti kirjandusloo mudelsituatsioon tervikuna , mille all mõtlen selle head läbiuuritust aastakümnete jooksul . Eristatavad perioodid eesti kirjandusloos on seotud sellel ajajärgul esiletuleva kirjandusloolise dominandiga ( raamatuproduktsiooni suurenemine , tõlkekirjanduse spetsiifika ning rahvuslikkuse idee sünd <arv>. sajandil ; seoste otsimine Euroopa kirjandusega Noor-Eesti ajal ; demokraatlik kirjandussituatsioon <arv>. aastatel ; nõukogude tsensuuri tingimused , postmodernistlik kirjandussituatsioon <arv>. aastatel ) . Kuigi teoreetiliselt võiks kasutada mis tahes teoreetilisi meetodeid mis tahes perioodi uurimiseks , genereerib iga ajajärk rakendatava mudeli ise . Nende mudelite eristajaks on kirjanduse mõistmiseks vajaliku teksti ja konteksti osakaal . [ II , IV ] <arv> . Sama tüüpi mudelite t s ü k l i l i n e k o r d u v u s . Eesti kirjandusajaloo mudelid diferentseeruvad vastavalt sellele , millised on erinevates sotsiokultuurilistes situatsioonides esilekerkivad süsteemisisesed kirjanduslikud suhted või siis kirjandusvälja struktuur ja seosed kõrvalväljadega ( nt võimuväli , ajakirjandusväli jne ) . Uurimuse käigus tekkinud teiseks uueks hüpoteesiks on , et eesti kirjanduskultuuris on võimalik jälgida selliste teatud tüüpi mudelite tsüklilist kordumist . [ I X ] <arv> . Tuttavate mõistete kasutamine avara k a t u s m õ i s t e tähenduses digitaalse keskkonna kirjeldamisel . Tänapäeva arvutitehnoloogia võimaldab kirjandusloo esitamiseks mõeldud mittelineaarseid mudeleid üles ehitada erinevatel teoreetilistel alustel . Kirjandusajaloo esitamise mittelineaarsed mudelid digitaalse keskkonna jaoks eeldavad rakenduslikku väärtust , mille puhul ei saa mööda vaadata uue meedia põhiomadustest . Uue meedia üks laiemalt kasutatavaid põhitunnuseid - numbriline representatsioon - loob võimaluse opereerida korraga ja ülimalt kiiresti väga suurte andmehulkadega ( näiteks ilukirjanduslikud tekstid , kirjanduskriitika , autorileksikoni andmed jms ) . Seetõttu nõuab digitaalne keskkond mis tahes teooria alusel väljatöötatud mudeli puhul selle teooria põhimõistete ( näiteks " intertekstuaalsus " , " digitaalsus " , " uus meedia " , " interaktiivsus " jne ) tõlgendamist võimalikult avaras tähenduses , eesmärgiga haarata võimalikult palju kirjanduslikke või kirjandusega seotud tekste . Teooria kitsas tõlgendus ei võimalda sageli vajalikku andmehulka kokku saada . [ V , VII , VIII ] <arv> . K i r j a n d u s e m õ i s t e a v a r d u m i n e . Arvestades erinevaid sotsiokultuurilisi situatsioone , võiks eesti kirjandusajaloo mudelite konstrueerimisel digitaalses keskkonnas produktiivne olla " kirjanduse " mõiste avar tõlgendus - kirjandus kui laiapõhjaline süsteem . Digitaalse keskkonna uurimine tekstiteooria ja kirjanduskriitika seisukohast sai alguse poststrukturalistlike ideede integreerimisest hüperteksti teooriasse <arv>. aastatel . Arvestades infotehnoloogia arengut võib doktoriväitekirjas esitatud uurimuse ja kahe teostatud projekti alusel prognoosida , et arvutitarkvara arendused võimaldavad tulevikus realiseerida nimetatud keerulisemaid süsteemiteooriaid digitaalses keskkonnas ning kujutada suuremaid kirjandusajaloolisi aegruume . [ II , IX ] Kirjandusajalooliste mudelite keskmes on kas tekstuaalsed või laias mõistes kontekstuaalsed seosed - vastavalt selliste tekstide hulgale ja sisule , mis on vajalikud ilukirjanduslike tekstide mõistmiseks . <arv> . H ü p e r k a n o n i s e e r i m i n e . Kirjandusajaloo uurimine digitaalses , uue meedia keskkonnas on andnud ootamatuid tulemusi ka uue meedia teooria seisukohast , mida seni on valdavalt uuritud meedia ja kommunikatsiooni valdkonnaga seoses . Uue meedia ühe tunnusena on nähtud hierarhiate kadumist ja tasapinnastumise efekti , mille tõttu on klassikaliselt akadeemiline , kanooniliste tekstide analüüsil põhinev kirjandusajaloo uurimine hakanud kaugenema ą priori digitaalkultuuriga seotud võimalustest . Uue meedia praktika klassikaliste ilukirjanduslike tekstide kättesaadavaks tegemisel näitab , et digitaalne keskkond ja internet säilitab ja kinnistab ( maailmakirjanduse ) klassikalised tekstid kindlamini kui mis tahes trükitud raamat . Siinses töös on seda efekti seostatud vanema klassikalise kirjanduse digiteerimisprojektidega ja nimetatud klassika " hüperkanoniseerimiseks " uue meedia keskkonnas . [ II , IX , X ] <arv> . Eesti väikeses kirjanduskultuuriruumis toimivate tekstuaalsete ja kontekstuaalsete suhete alusel on võimalik katsetada kirjandusajaloo k o m p a r a t i i v s e t e m u d e l i t e loomist digitaalkeskkonna jaoks . Selline mudel pakuks võimalust näidata esiteks mis tahes rahvuslike kirjanduste suhteid teistega ning teiseks esteetiliste protsesside ja kirjanduslike mõjude liikumisi . Arvutivõrguga seotud mudelid võimaldaksid nähtavaks teha tekstidevahelisi seoseid ka Eesti , Euroopa ja maailmakirjanduse teljel . Sellisel juhul kaotaksid kõikvõimalikud kontekstuaalsed seosed tähtsuse ja oluliseks muutuksid näiteks erinevad interferentsi fenomenid . [ IX ] <arv> . V õ r g u s t i k u t a o l i s e d tekstimudelid . Kirjandusloo modelleerimine digitaalses keskkonnas eeldab lähtumist võrgustikutaolisest tekstuaalsest struktuurist , s.t mitte enam järjestikuselt kirjutatud , lineaarsest loost . Võrgustikutaoliste tekstimudelite genereerijateks on põhimõtteliselt täiesti uut tüüpi kultuurilised ühikud : seostatud tekstide ahelad/rajad ( threads ) , mis võivad omavahel hargneda , kombineeruda ja osaliselt kattuda , moodustades uusi tähendusseoseid . Võrgustikutaoliste teadmusmudelite uurimine ja kirjeldamine on uueneva kirjandusteaduse ülesandeks kirjandusloo digitaalsete mudelite loomisel . [ V , VI , VII , VIII , IX ] <arv> . S e o s t e s i s u d e f i n e e r i m i n e j a p õ h j e n d a m i n e . Seostele ülesehitatud võrgustikutaolised teadmusmudelid eeldavad tekstidevaheliste seoste loomist . Digitaalses keskkonnas on neid võimalik luua kõigepealt hüperteksti abil . Hüpertekstuaalsetele seostele loodud uute tekstuaalsete ühikute kasutamisel on suurimaks probleemiks narratiivse sidususe kadumine , mis oli omane trükitud kujul esitatud kirjandusloole . Lahenduseks võiks olla uute , kultuuriajaloos implitsiitselt eksisteerivate sidususmudelite väljatoomine ja nende alusel sellise f i k s e e r i t u d t ä h e n d u s t e g a s e o s t e o n t o l o o g i a loomine ( vt joonised <arv>-<arv> ; Lisa ) , mida saaks kasutada kirjandusajaloo representeerimiseks sobiva arvutitarkvaralahenduste toel . Sisuliselt tähendab see nende lõimede ja seoste defineerimist , mille abil mittelineaarsetes mudelites tekstidevahelisi võrgustikke saaks moodustada . [ V , VIII , IX , X ] <arv> . K i r j u t a m i s e m õ i s t e uuenemine . Kirjutamine digitaalkeskkonnas erineb lineaarse teksti loomisest ehk raamatu kirjutamisest järjestikuse tekstina , jutustusena kirjandusajaloo kohta . Kui mitte arvestada peamiselt arvutitehnoloogia võimaluste tundmisega seotud mõistet " uus kirjaoskus " , siis tähendab " kirjutamine " digitaalses keskkonnas traditsioonilise , lineaarse , järjestikuse teksti loomise aluseks oleva teadmusmudeli väljavahetamist . Sisuliselt tähendaks see seniste teadmiste restruktureerimist väiksematesse teadmisühikutesse , mille alusel on digitaalses keskkonnas võimalik genereerida uusi kultuurilisi ühikuid ( seostatud radasid ) . Kokkuvõtteks , eesti kirjandusajaloo modelleerimisel digitaalkeskkonnas peab arvestama kahesuunalisel teljel toimuva arenguga : ( <arv> ) digitaalsena loodud nüüdiskultuuri tekstidega ja ( <arv> ) kirjanduslooliste allikmaterjalide massdigiteerimisega mäluasutustes . Digitaalne kirjanduslugu jääb nende kahe telje vahele ning kulgeb piltlikult diagonaalse joonena . Selle ühele küljele jääb uue meedia kirjandus , s.t digitaalsena loodud kirjandus ja multimeedia artefaktid , ning teisele poole massiline , digiteeritud ilukirjanduse tekstikorpus . Siinse uurimuse ja kolme kirjandusajaloolise rakendusprojekti alusel võiks järeldada , et eesti kirjandusloo mittelineaarne mudel digitaalses keskkonnas on eri tüüpi kirjandusajalooliste tekstide a e g r u u m . S e e m o o d u s t a b t e r v i k liku ja avatud keskkonna , milles tekstidevahelisi seoseid on defineeritud , kirjeldatud ja sisuliselt põhjendatud . Sellises digitaalse mittelineaarse kirjandusajaloo representatsiooni mudelis on : <arv> ) erineva tasandi kontekstid omavahel seotud paralleelsete dünaamiliste ajatelgede kaudu ; <arv> ) kirjandusajalugu erineva tasandi ajatelgede kaudu interdistsiplinaarselt seotud teiste kultuurivaldkondadega ( kujutav kunst , teater , muusikaelu jne ) ; <arv> ) eesti kirjandusajalugu jälgitav koos maailmakirjanduse klassikaliste või retseptsiooniajalooliselt oluliste ilukirjanduslike tekstidega teistest kirjanduskultuuridest ; <arv> ) integreeritud valik mäluasutuste poolt digiteeritud kirjandusloolistest allikmaterjalidest , dokumentidest ja tekstide digikogudest ; see valik toetub mingile kindlale , sisu alusel väljatöötatud kontseptsioonile ; <arv> ) ühendatud digitaalsel kujul kirjanike leksikon , kirjanduslik tekstikorpus ja raamatute kogu , raamatute ilmumisaegne kirjandusarvustus ja hilisemad kriitilised käsitlused ; <arv> ) struktuuri alusena kasutatud ( informaatika seisukohast ) erinevaid andmebaase , sealhulgas hüpertekstuaalselt lingitud tekstidevõrku . <arv> Eesti kirjandusloo esitamine digitaalses uue meedia keskkonnas on aja nõue , seda eriti mõeldes tuleviku lugejale ja eesti väikese kultuuri kogukonnale . Kui ülemaailmselt tegelevad kirjandusliku pärandiga väga paljud akadeemilised uurimiskeskused , siis eesti kirjanduse ajaloo transformeerimise ja " ümberkirjutamisega " digitaalse keskkonna nõuetele vastavaks saab tegelda ainult meie väikese keelekogukonna sees . Seda eesmärki toetab ka riiklik orientatsioon . Eesti järk-järgulist üleminekut infoühiskonda võib jälgida alates Eesti Vabariigi esimestest aastatest kuni tänapäevani . See on periood , mil esiteks , Eesti on saavutanud märkimisväärset edu infotehnoloogia arendamisel ja teiseks , kultuuripärandi digiteerimine on muutunud üheks Eesti juhtivate mäluasutuste peaülesandeks . Eesti kirjandusajaloo representeerimisel uue meedia keskkonnas tuleb arvestada eesti kirjandusloo senise kirjutamise pikka traditsiooni , samavõrd ka uue meedia keskkonna spetsiifikat ning selles avanenud uusi võimalusi , eelkõige piiramatu elektroonilise ruumi olemasolu . Samuti tuleb arvesse võtta digitaalses keskkonnas muutunud tekstuaalseid struktuure , mida on teoreetilistes käsitlustes nimetatud " mittelineaarseteks mudeliteks " . Digitaalse , uue meedia keskkonna uurimine kirjandusajaloo seisukohast rajanes algselt " hüperteksti " mõistel ja tugines poststrukturalistlikele teooriatele . Sellisele teoreetilisele konstruktsioonile toetudes hakati rahvusvahelises praktikas <arv>. aastate esimesel poolel konstrueerima mastaapseid kirjandus- ja kultuuriajaloolisi keskkondi . Sellisest suunast lähtudes viidi ellu ka siinses doktoriväitekirjas esitatud artiklitele aluseks olev esimene rakendusprojekt : kirjandusajalooline keskkond ERNI ( " Eesti kirjanduslugu tekstides <arv>-<arv> " ) <arv>. Arvestades infotehnoloogia pidevat arengut , on siinses doktoriväitekirjas esitatud võimalus , et uus keskkond võimaldab rakendada ka keerulisemaid mudeleid ja rekonstrueerida kirjandusajaloolisi aegruume . Selliste mudelite aluseks oleks " kirjanduse " mõistmine avaramas tähenduses , näiteks retseptsiooniajaloolise keskkonna või siis kirjandusliku teksti tootmise , tarbimise ja levitamise polüsüsteemina . Teiseks muudab digitaalne keskkond võimalikuks nii tekstide kui ka nendevaheliste seoste " materialiseerimise " ja kasutajale nähtavaks tegemise pikemate ajalõikude raamistuses : ajas vertikaalselt avalduvate intertekstuaalsete ja intersemiootiliste radadena . Nimetatud võimalusi on osaliselt kontrollitud siinses doktoriväitekirjaks esitatud artiklite aluseks olevas projektis " Estonian National Epic " Kalevipoeg " " ( CULTOS . " Cultural Units of Learning - Tools and Services " ) . <arv> Sünteesivõimalusi kahe eelmise projekti vahel universaalsema aegruumilise keskkonna konstrueerimise nimel on otsitud viimases , käimasolevas kirjandusajaloo projektis SERVITI ( " Kreutzwaldi sajand . Kalevipoeg " ) <arv>. Kirjandusajaloo kirjutamisest on kõneldud kui kirjandusloo h o o n e ehitamisest . Sada aastat tagasi rääkis Mihkel Kampmaa sellest kujundlikult , nüüdisajal võib aga ehitamisega seotud retoorikat kasutada üsna otseselt . Seoses digitaalsete mudelite ehitamise ja vastava arvutitarkvara väljatöötamisega kasutamiseks digitaalses keskkonnas algab ka kirjandusloolase töö kõigepealt oma teoreetilise visiooni " tõlkimisest " arvutitarkvara keelde , alates kõige üldisemate kategooriate tasemel s i s u a r h i t e k t u u r i loomisest . Digitaalne keskkond pakub meile mitmesuguseid teid David Perkinsi retoorilise küsimuse " Kas kirjanduse ajalugu on võimalik ? " ületamiseks . Just digitaalses uue meedia keskkonnas võiks teoks saada visioon nüüdisaegsest kirjandus ( aja ) loost kui paljude sissekäikudega galeriist , muuseumist või isegi virtuaalsest " mäluasutusest " . Eesti kirjandusajaloo digitaalsete mudelite sisuarhitektuuri põhimõtete väljatöötamine selle rakendamiseks digitaalses keskkonnas oli doktoriväitekirja üheks eesmärgiks . Üheks doktoriväitekirjas esitatud põhijärelduseks oli , et digitaalse uue meedia kultuuriga kaasnevad uued võrgustikutaolised teadmusmudelid toovad kaasa tekstidevaheliste seoste defineerimise ja kirjeldamise ning selleks spetsiaalse arvutitarkvara väljatöötamise vajaduse . Kirjandusajaloo loomine uues keskkonnas võiks ideaalis vastata inimmälu ja -teadvuse struktuurile - koosneda seostatud sündmustest , tähenduslikest sõlmekestest , tekstuaalsetest hetkedest . Siiski jääb käesolevast uurimusest vastus leidmata veel tulevikulugejaga seotud põhiküsimusele : kas eeltoodust piisab kirjandusloolise mälu säilitamiseks ? Kas me ei hinda üle lugeja ( kasutaja ) võimet olla kirjandusloo jutustajana " aktiivne " , kui me ei esita terviklikku lugu , vaid üksnes väiksemaid , seostatud radade alusel moodustuvaid kirjandusloo peatükke ? Need on küsimused , millele ma pole veel vastust leidnud . <arv>. sajandi vältel väljakujunenud eesti kirjandusloo traditsioon toetus suures osas Mihkel Kampmaa kogutud kirjandusajaloolistele andmetele ning nende esitamise uuele struktuurile . Kampmaa tööd ajendas soov eesti kirjandusajaloolist mälu edasi anda nooremale põlvkonnale . Digitaalkeskkonna ja humanitaarvaldkonnaga seotud rahvusvahelises uurimispraktikas on diskussiooni keskmes uued hüpertekstuaalsed tekstistruktuurid . Pole juhus , et selle teema edasiarendamine hüpertekstikriitikas seondub üha tihedamini vajadusega kasutada uusi tekstuaalseid struktuure ja nende alusel väljatöötatud mittelineaarseid andmemudeleid pedagoogilistel eesmärkidel . Ka siinseks väitekirjaks esitatud uurimistööd on motiveerinud vajadus arvestada uue meedia põlvkonna noorte digitaalkultuuri tarbimisega ning sellega seotud mure kultuurimälu säilimise pärast : pikemate tekstide vastuvõtu ja lugemise võime kahaneb proportsionaalselt arvutikultuuri levikuga . Prognoosides arengut , on siin kaks võimalust . Kultuuri ja kirjanduse õpetamisel jäädakse üksikute tekstide juurde , õpetatakse ainult katkendeid kirjanduse tüvitekstidest ( klassikast ) . Teiseks võimaluseks on selliste seostusmudelite väljatöötamine , mis võimaldaksid kirjandus- ja kultuuriajaloolist ainestikku esitada uutel alustel , vastavalt digitaalse keskkonna võimalustele . Doktoriväitekiri on püüdnud ka kaasa aidata viimase ülesande täitmisele .         <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> ja <hyperlink> marin ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> marin ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Projekti pealkiri on " Kultuuriajaloo interaktiivne digitaalarhiiv ärkamisajast kuni Eesti Vabariigi loomiseni " . <arv> Dokumendis toodud seoste nimestik kuulub spetsiaalse arvutitarkvara juurde ; see on nõudnud teksti A ja teksti B vaheliste seoste kirjeldamist mõlemat pidi : A on B osa/ B osaks on A. <arv> Raamat ilmus kolmeköitelisena , kokku <arv> leheküljel , autoriteks <arv> soome juhtivat kirjandusteadlast ( vt Varpio jt <arv> ) . <arv> Sonia Livingstone'i uurimus kandis pealkirja " Young People and New Media " ( YPNM ) , selle projekti alusel viidi <arv>. aastal läbi küsitlused <arv>- kuni <arv>-aastaste noorte hulgas ( <arv> <arv> last ) Belgias , Taanis , Hollandis , Prantsusmaal , Saksamaal , Iisraelis , Itaalias , Madalmaades , Hispaanias , Rootsis , Šveitsis ja Suurbritannias . Küsitlus kordas Suurbritannias <arv>. aastal läbiviidud uurimust " Television and the Child " . Uue meedia all mõisteti siin satelliittelevisiooni , personaalarvuteid , CD-mängijaid , arvuti- ja telekamänge , internetti , e-posti ( vt Livingstone <arv> ) . <arv> Mõistet kasutatakse siin peamiselt interneti tähenduses . <arv> Uuringu on läbi viinud Tartu Ülikooli ajakirjanduse ja kommunikatsiooni osakond ning Uuringukeskus Faktum küsitluse " Mina . Maailm . Meedia <arv> " alusel . Eri vanuserühmade erinevusi võib hinnata esialgselt , andmed on veel töötlemata ( <arv>. <arv>. <arv> ) . <arv> Näiteks peeti juba <arv>. aastal Tallinnas rahvusvaheline uue meediakunsti festival " Interstanding " , sellele järgnesid veel mitmed festivalid ja teoreetilised seminarid ( vt Kivimaa <arv> ) . <arv> Eesti Kirjanike Liidu pealehele on koondatud järgmised koduleheküljed : Hasso Krulli " Trepp " , Jüri Ehlvest , Sass Henno , Jaan Kaplinski , Kauksi Ülle , Ann Must , KaiMai Olbri , Valeria Ränik , Peeter Sauter , Franēois Serpent , Ivar Sild , Julius Ürt , Margus Lattik jt ; kirjastus Bahama Press ning kirjanduslikud veebiajakirjad Ninniku , Algernon ja , et . Vt lähemalt - <hyperlink> ( <arv>. <arv>. <arv> ) . <arv> Samast seisukohast kuuluksid mitme valdkonna ja žanri piirile ka bloggerid - viimasel ajal laialt leviv ja kasutatav uue meedia " produkt " . Võib prognoosida , et see hakkab peagi asendama varasemaid kodulehekülgi . Vt nt " Kivisildniku blogi " - <hyperlink> ( <arv>. <arv>. <arv> ) . <arv> Pealkirja all " Different inputs - same output ? Autonomy and dependence of the arts under different social-economic conditions " toimus sel teemal interdistsiplinaarne seminar prof dr Cornelius Hasselblati juhituna Groningeni ülikoolis Hollandis ( aprillis <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Teksti täpsem piiritlemine jääb igal konkreetsel juhul intuitiivseks . " Kitsamas tähenduses on tekst intentsionaalne loomulikus keeles väljendatud sõnum . Laiemas tähenduses tekst on intentsionaalne , sidus ja terviklik tähenduste kandja , mis võib tugineda nii homogeensetele kui heterogeensetele semiootilistele süsteemidele . " ( Sarapik <arv> : <arv>. ) Digitaalne keskkond nõuab mõiste tekst kasutamist laiemas tähenduses . Teksti mõistet seoses " Kalevipoja " uurimisega projektis CULTOS on käsitletud artiklis " Kalevipoja kohanemine : teksti ja konteksti probleeme ja võrgukeskkonna võimalusi " [ VIII ] . <arv> S.t teosed , mis pole enam autoriõiguse kaitse all ( <arv> aastat pärast autori surma ) . <arv> Vt lähemalt - <hyperlink> ( <arv>. <arv>. <arv> ) . <arv> " Hyperkalevala " sisaldas <arv> lehekülge teksti , <arv> pilti , <arv> minutit helisalvestisi ja <arv> minutit filmimaterjale ( Suomalaisen Kirjallisuuden Seura ) . <arv> Vt lähemalt - <hyperlink> ( <arv>. <arv>. <arv> ) <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Vt eelmine viide . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> Gutenberg ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Vt projekti kohta ka - <hyperlink> ( <arv>. <arv>. <arv> ) . <arv> Näiteks Anniina Jokineni keskaja , renessansi ja <arv>. sajandi kirjanduse projekt " Luminarium " , milles peamiselt veebis kättesaadavad temaatilised materjalid on organiseeritud omapäraselt kujundatud võrguväravasse , meeleolu loomiseks on kasutatud muusikat . Vt lähemalt - <hyperlink> ( <arv>. <arv>. <arv> ) . <arv> Mäluasutuste all mõeldakse kultuurivarade kogumise , säilitamise ja kasutamisega tegelevad institutsioone . Nende hulka kuuluvad arhiivid ( sealhulgas raadio ja televisioon ) , muuseumid , raamatukogud , teadus- ja arendusasutused jm. <arv> Andmebaasi mudelite uurimine kuulub informaatika ja informatsioonisüsteemide valdkonda . Vt selle kohta lähemalt : Encyclopedia Britannica , " database " - <hyperlink> ( <arv>. <arv>. <arv> ) . <arv> Senised kogemused ja käimasolevad projektid on koondanud veebikeskkonda aadressil - <hyperlink> Kompetentsikeskused tegelevad digitaalsete andmete analüüsi , metaandmete näidisloetelude ning digitaalsete andmete säilitamise ja kasutamise ( jms ) nii teoreetiliste kui ka praktiliste küsimustega . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Digiteeritud säilikud projektis SAAGA on avatud kasutajale kohapeal , s.t arhiivis . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt : " Eesti Trükise Punane Raamat <arv>-<arv> " - <hyperlink> eesti_trykiste_punane_raamat_sissejuhatus.rtf ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> " Eesti vanasõnad " ja " Kõnekäänud ja fraseologismid " ( koostanud Arvo Krikmann ) ; " Eesti keerdküsimused " , " Eesti lühendmõistatused " , " Eesti piltmõistatused " ja " Eesti sõnamängud " ( koostanud Piret Voolaid ) , " Etnoastronoomia " ( koostanud Aado Lintrop ) ; " LEPP , Lõuna-Eesti pärimuse portaal " ja " Rehepapp " ( koostanud Mare Kõiva , Mare Kalda jt ) ; " Netihuumor " ( koostanud Liisi Laineste ) ning " Justkui ehk eesti kõnekäändude ja fraseologismide andmebaas " ( koostanud Anneli Baran , Anne Hussar , Asta Õim , Katre Õim ) . Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Projektist valmis CD-versioon , võrgus on sellest tänaseks märke ainult Tiigrihüppe arhiivis . <arv> Vt lähemalt - <hyperlink> ( <arv>. <arv>. <arv> ) . <arv> Projekt on teostamisel , poolelioleva tööga saab tutvuda aadressil - <hyperlink> ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) . <arv> Vt lähemalt - <hyperlink> marin ( <arv>. <arv>. <arv> ) . <arv> Vt lähemalt - <hyperlink> ( <arv>. <arv>. <arv> ) .