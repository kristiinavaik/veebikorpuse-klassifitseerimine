kirjak	aja_pm_1997_09_20.tasak.ela	AVO-REIN TEREPING , Tallinn Kas tõesti usub <arv>. septembri “ Postimehe ” juhtkirja autor , et tuleb vaid kaks meest maha võtta , paise avaneb ja probleemid Eesti kaitseväes lahenevad justkui võluvitsa väel . Kui see tõepoolest nii oleks , peaks Eesti kaitsevägi ja politsei , küllap ka haridussüsteem , olema maailma parimad . Nii palju on seal juhte vahetunud , ainult et tavakodanikule tundub , et asjad pole ikka nii , nagu tahaks . Kuid ehk on kurja juur hoopis selles , et tippametnikke vahetatakse liiga tihti ja mehe paikapanemisel on määravaks mitte kompetentsus , vaid hoopis teised näitajad ( näiteks parteiline kuuluvus või sõbrasuhted ) . Võibolla on põhjus selleski , et süsteemi alles ehitatakse ja sel ajal on prohmakad paratamatud . Mistahes ametkonna toimimine ei sõltu ju ainult selle juhist , vaid ka seal tegutsevate inimeste harjumustest , tööstiilist ja paljust muust . Selle muutmine võtab kahjuks väga palju aega . Võibolla polegi meil neid õigeid mehi varnast võtta . Olgu pealegi , minister olevatki poliitiline figuur . Sellest võiks välja lugeda , et ministriks võib saada iga köögitüdruk . Tundub , et Eestis ongi selle printsiibi järgi sageli toimitud . Kuid kaitseväe juhataja peab olema kõrge kvalifikatsiooniga spetsialist . Ei usu , et Eestis on praegu nii palju sellise tasemega mehi , et lihtsalt võtame kätte ja vahetame välja . Ehk oleks õigem lasta mehel tegematajätmised ise ära teha , mitte aga jätta need teise kaela . VESSE VELVELT , Jõhvi Kaitsejõudude peastaap kaotas kohtuvaidluse Jüri Kadakuga , kohus ennistas Kadaku kaitseväe tegevteenistusse ja peastaap peab talle välja maksma ligi <arv> <arv> krooni ( PM , <arv>. september ) . Seega on taas üks kõrge ülemus , kõnealusel juhul kindralmajor Kert , demonstreerinud seaduste vähest tundmist ja selle peavad kinni maksma maksumaksjad . Juba jälle ! Kui mõelda moonipõllule ja järgnenud kahjutasu maksmisele , tuletada meelde paljusid teisi kohtu poolt tööle ennistamisi , tuleb välja , et vigadest pole tuhkagi õpitud . Riigi ( maksumaksjate ) raha aina lendab ning lõppu polegi näha . Ees seisavad eksprefekt Toompere ja ekskantsler Tootsi kohtuasjad , kus , kui mõelda Tootsi huve kaitsvatele vägevatele advokaatidele , tuleb arvatavasti rahapuudust kurtval siseministril leida väljamaksmiseks kopsakad summad . Lausa veider , et juba nii pikka aega lubatakse sellist raha raiskamist . Kui ministrid koos oma paljude nõuandjatega on ebakompetentsed , kui enne vallandamisotsust ei suvatseta konsulteerida juristidega , oleks ainuõige , et tehtud vea taoks täie rauaga kinni ebaõigelt vallandaja ( minister ) oma taskust . See peaks olema lausa seadusesse sisse kirjutatud . Kindel see , et siis enne otsustamist-vallandamist mõeldakse ning sellisel raha raiskamisel oleks igaveseks lõpp . ÜLO VELDRE , ET Teleteenused infojuht <arv>. septembri “ Postimehes ” esitas selle küsimuse Hillar Karm . Kahjuks on kirjas valeandmed . Esmakordselt helistas Karm riketesse <arv>. septembril , mitte <arv>. septembril . Samuti ei saanud telefon teisipäeva õhtust reede pärastlõunani vaikida , sest Kärevere talukooli numbrilt on neil päevil kõnesid võetud . Mis juhtus tegelikult ? Rike registreeriti <arv>. septembril kell <arv>.<arv> , kell <arv>.<arv> anti rike kõrvaldamiseks vastavale allüksusele . Rikke kõrvaldamisest teatati dispetsherile <arv>. septembri hommikul <arv>.<arv> ning et sellelt numbrilt kõned toimusid , rohkem vigu ei otsitud . <arv>. septembril kell <arv>.<arv> registreeriti aga uus rikketeade , mida samal tööpäeval ei olnud enam võimalik põhjalikult uurida . Esmaspäeval leiti , et telefoniaparaat ei olnud korras , mis halvendas helistamise kvaliteeti . Samuti olid helistamise ebaühtlases kvaliteedis süüdi pika õhuliini viletsad jätkukohad . Talukooli õhuliin on ehitatud kliendi enda vahenditega ning selle halvas kvaliteedis pole põhjust süüdistada ETd . Siiski tegid ET montöörid esmaspäeval korda ka nimetatud jätkukohad . Lõpetuseks . Telefoniettevõte peab tagama rikke kõrvaldamise hiljemalt rikkest teatamisele järgneva tööpäeva jooksul . Kui telefoni kasutamise võimalus puudus täielikult ja riket ei kõrvaldatud ülalmärgitud tähtajaks , siis vabastatakse abonent abonenditasu maksmisest rikkest teatamise ülejärgmisest päevast kuni telefoni kasutamise võimaluse taastamiseni kulunud ajavahemiku kahekordses ulatuses . ERICH LUHT , Tartu <arv>. septembri “ Postimehes ” oli Urmas Paeti artikkel “ Vanaduspension tõuseb <arv> krooni ” , milles Paet refereerib sotsiaalminister Tiiu Aro juttu . Mõelda ikka , et see hea tahe ( ? ) maksab vaid <arv> krooni . Selle raha eest saab ehk vaid odavamajärgulises sööklas paar lõunat . Mis protsentidesse puutub , siis on see leebelt öeldes kergeusklike rahustamine . Tõepoolest , kui arvestada novembri elatusraha tõusu koos jaanuari tõusuga , on see tõesti üle <arv> protsendi . Aga kas tarbijahinnaindeks ka aasta lõpuni jääb <arv> protsendini , on vägagi kaheldav . Seetõttu ei ole sugugi kindel , et pensionitõusu kasv on suurem kui tarbijahinnaindeksi kasv . Samal ajal unustab ( või ei teagi ) Aro , et <arv>. aastal tõsteti elatusraha vaid mõni kümnendik üle <arv> protsendi , samal ajal tõusis tarbijahinnaindeks üle kahe korra rohkem . Kuidas saab siis üldse rääkida elatusraha kiiremast kasvust võrreldes tarbijahinnaindeksiga ? Seejuures ei räägi sotsiaalminister sõnagi uuest kolme sambaga pensioniseadusest . Kas see kehtestatakse ikka <arv>. jaanuarist <arv> ? Huvitavalt maagiline on see <arv> protsenti , mis sobib igale alale - õpetajatele , riigiametnikele ja nüüd siis ka pensioniealistele . KAAREL TARAND Kaarel Tarand on ajakirja “ Luup ” toimetaja . Kuu aega tagasi väitis Edgar Savisaar , et Eesti ühiskond , veel <arv> aastat tagasi nii ühtne , on jagunenud pankuriteks ja kerjusteks . Keskerakonna majanduspoliitika tuum on mõlema liigi kaotamine , nagu koorub Savisaare selgitusest <arv>. septembri “ Postimehes ” . Õiglase ümberjaotamise tulemusel muutuvad kõik inimesed õnnelikuks keskklassiks . Kaob “ bürokraatia võim ” , “ võimalus korruptsiooniksjõukamate kihtide tarbimine ” ja kõige krooniks saame veel kiita “ rahvusvaheliselt avalikult arvamuselt ” . Kõik oleks nagu imekaunis . Nii kaunis , et riiki polekski vaja , vähemasti Eesti nimega . Meil oleks Keskklassi Vabariik . Heites oma oponentidele ette lihtsustamist , unustab Savisaar oma plaani puhul sama häda täielikult . “ Äripäev ” juba tõestas , et Keskerakonna pakutud progresseeruva maksustamisega koguneks laekumisi eelarvesse praegusest vähem . Aga kogu Keskerakonna programmi majanduspool lähtub usust , et tuleb rohkem ja paremini koguda , siis läheb elu heaks . Sest tähtis on tark jagamine , mitte see , et oleks üldse kusagilt võtta . Keskerakonna järjekindlusetus on imekspandav . Kuu aja eest olid kõik peale kuulsa “ <arv> perekonna ” kerjused , nüüd aga on neist üleöö saanud keskklass . Või siis kohe saaks , kui seda proportsionaalset tulumaksu ees ei oleks . Lisaks on Savisaar avastanud , et keskklass peaks laienema altpoolt , sedagi aga takistab praegune tulumaks . Kust keskklass veel võiks laieneda ? Ülalt ! Tõepoolest , selleks on imerohi olemas ! Keskerakond võtab vastu keskklassi lõpliku definitsiooni , kus on selgelt öeldud , et keskklassis olemine tähendab näiteks korterit suurusega <arv> ruutmeetrit , brutopalka vahemikus <arv>-<arv> krooni kuus jne. Kõigilt , kellel on midagi üle tuvastatud piiri , võetakse siis kogu ülejäänud osa ära . Õiglus missugune ! Huvitav on tähele panna , et rikasteks , seega kahtlasteks peab Savisaar oma mõttekäikudes juba vaid napilt üle keskmise palga saajaid . Progresseeruv tulumaks on imerohi , mis aitab piirata tarbimist , usub Savisaar . “ Võrrelge vaid kallite autode osakaalu Tallinna ja Helsingi tänavapildis ! ” hüüatab ta . Kõlab eriti kohatuna mehe suust , kelle enda ja erakonnakaaslastest linnaametnike ametiautod Tallinna kesklinnas just selle võika pildi selgroo moodustavad . Või on Savisaar ja Kallo äkki jalameesteks hakanud , et keskklassi teket soodustada ? Kahtlemata saab tarbimist piirata sellega , et inimeselt tulu ära võtta . Millegipärast usutakse kogu maailmas , et liigtarbimise ohjeldamiseks on parim viis tarbimise diferentseeritud maksustamine . Eesti oludes tähendaks see luksuskaupadele esmatarbekaupadest kõrgema käibemaksuprotsendi kehtestamist . Tulu äravõtmine tähendab aga seda , et need , kellel on vara ja sissetulekuid ja kes on peamised uute töökohtade loojad , sunnitakse eluaset otsima mõnes neile sõbralikumas riigis . See muidugi toetaks võrdsustamise ideed . Kui rikkad ära lähevad , saavad keskmised suhtelisel skaalal rikkaks ja osa vaestest keskklassiks . Aga absoluutskaala peegeldaks üldist vaesumist . Õieti polegi mõtet lausdemagoogiaga võidelda . Küsimus on lihtne : legendiga keskklassist kosib Savisaar järjekordselt neid , kelle arusaamist mööda on ühiskonnas õigluse saavutamiseks ja isikliku heaolu tagamiseks vaja mitte ise tööd teha ja väärtusi luua , vaid teistelt , väärtuste loojatelt ära võtta . Oma majandusõpetuse kaitseks toob Savisaar veel ühe kõikevõitva argumendi : praegune maksustamine on “ vastuolus ühiskonna suurema osa õiglustundega ” . Tohoh ! Arvutuste järgi peaks seesama suurem osa progresseeruva tulumaksu kehtestamisel rohkem maksma hakkama . Kust võtab Savisaar julguse väita , et selle enamuse õiglustundega on kooskõlas rohkem raha ära anda . Kes need on siin Eesti riigis , kes hirmsasti oma tulust loobuda ihkavad ? Kas väikeettevõtjad ja keskmised tööandjad ? Või pedagoogid pärast palgatõusu ? Savisaar võiks oma ümberjaotamise ideoloogiat , mis õndsaks tegevat , ausalt nimetada vaestele määratud jutuks . Ühtlasi sobiks ka Keskerakonna uueks nimeks Vaeste ja Vaevatute Partei . Milleks petta ennast ja teisi ? Väitega , et tulumaks on kõigile võrdne , kuigi tulud erinevad sadu kordi , saab petta ainult inimesi , kes elus kordagi tuludeklaratsiooni täitnud pole . Need aga ei kuulu kuskil maailmas , ka mitte Eestis , keskklassi . Aga seda asjaolu Savisaar oma pimedas vihas rikaste vastu ning usus oma poliitilisse kavalusse märgata ei taha . Keskerakonna majanduspopulismist õhkub ehedat bolshevistlikku klassiviha , kust on vaid sammuke vägivallani . Küllap sellele Eestis toetajaid leidub . Aga neile tuleb ka ausalt öelda : Vaadake , vaesed , meil on seal <arv> miljonäri , igaühel <arv> miljoni eest vara . Võtame ära ja jagame ära . Ja kõigil hakkab hea . Kogutud raha eest saab näiteks õpetajate palgad kahekordistada . Aga ainult üheks aastaks ( sel aastal on pedagoogide palgafond <arv> miljonit ) . Kust aga saada järgmiseks aastaks järgmised <arv> miljonäri ? Vaevalt et Keskerakondki suudab neid posijate ja psühhoenergeetikute abita maale tuua . EIKI BERG Eiki Berg on TÜ üldpoliitikateaduste lektor . Avalik arvamus ei suuda alati leppida mõttega , et välisinvesteeringud võivad tuua mõningatel juhtudel rohkem kasu , kui omad kapitalistid seda võimaldaksid . Rääkimata siis abstraktsevõitu rahvusvahelistumisest , kus piirid on kadumas , sõltuvus suurenemas ning kõik nii või teisiti kõigiga seotud . Mõttetu on ajaloo käigule vastu hakata . Küll aga võib teha näo , et meid maailmas asetleidvad protsessid ei puuduta , või kui , siis kaasnevad meie rahvusriiklusele ainult ohud . Loomulikult on olemas ka rahvuslik-konservatiivsed erakonnad , kes näevad sellises olukorras uusi võimalusi oma toetajaskonna suurendamiseks . Vanad probleemid asenduvad uutega ning ohud rahvuse ja riigi püsimajäämisele paistavad teises valguses . Eriti naeruväärne on olukord , kus avalikult deklareeritakse kogu maailmale Eesti avatuse põhipostulaadid , lobeeritakse diplomaatilistes ja äriringkondades , tehakse Eesti huvitavaks ning samas ka kättesaamatuks . Missuguse hinnangu siis veel võiksid potentsiaalsed investorid anda Eestile , kus maine on üks ja tegelikkus teine , kus valitsus annab lubadusi ning samas näitab üles täielikku otsustamatust , kus avalikkuses valitsevad ksenofoobilised hirmud ning ühele osale erakondadest on muutumas välisinvesteeringutega seonduv sisepoliitiliseks võitluseks ? Eks majandusinimesed tea paremini , mis siis juhtub , kui välisraha sissevool Eestisse lakkab . Pehmed julgeolekumeetmed Nõnda on USA hegemoonia suuresti püsinud ka liberaalsel kaubandusrezhiimil , täheldatud on seoseid suurte Ameerika multinatsionaalsete korporatsioonide ja USA välispoliitiliste otsuste vahel , mistõttu pingekolletes paiknevad väikeriigid võivad tasakaalustavatest USA investeeringutest üksnes kasu lõigata . Samasugune skeem kehtib ka Eesti puhul , kus ühelt poolt üritab Venemaa iga hinna eest oma vahepeal kõikumalöönud positsioone parandada ja ahenenud mõjusfääre laiendada , kasutades selleks nii majanduslikku kui poliitilist survet . Venemaa võib suvalisel hetkel manipuleerida oma nn lähivälismaal resideerivate kaasmaalastega , õhutada protestiaktsioonidele ning külvata ebastabiilsust . Teisalt pakuksid välisinvesteeringud Eesti kriisikolletesse lühiajalises perspektiivis “ pehmeid lahendusi ” . Pealegi tundub NATO laienemine Narva jõeni lähitulevikus küsitavana , sest <arv>. aasta Venemaa poliitilises eliidis valitseb konsensus välispoliitilistes küsimustes . Selle all võib mõelda nii rahvuslikke huvisid kui ka ohte riiklikule terviklikkusele - Venemaa edasine lagunemine ja NATO laienemine N Liidu järglasriikidele . Venemaa on hetkel ka neoisolatsionismi kartustest üle saamas ning uusi orientatsioone sihtimas . Seega on USA jaoks maailma stabiilsus tagatud nii tervikliku Venemaa ( ikkagi tuumariik ) kui ka rahumeelsete arengutega viimase lähinaabruses , kaasa arvatud Eestis . Ainult NATO laienemisele lootma jäädes ( mis ei pruugi kunagi Eestit hõlmata ) ei tohiks ära unustada märksa käegakatsutavamaid “ pehmeid julgeolekumeetmeid ” . Investeeringud kriisikolletesse Ülaltoodu põhjal võib väita , et Eesti väiksust , inimressursse ja haavatavust silmas pidades on ainult tavapäraste vahenditega raske kaitsta ennast potentsiaalse agressori vastu või lähtuda välispoliitiliselt sõltumatust kursist . Tähtis tegur julgeoleku ja kindlustunde tagamisel on avatus - seega vabakaubandus , liberaalne majanduspoliitika ning osalus rahvusvahelistes organisatsioonides . Sellega võib kaasneda heaolu kasv , mõnevõrra suurem rajataguse tähelepanu osutamine ning üldine huvitatus stabiilsusest regioonis . Ka veenaks see kodanikke “ välismaa ” pidevast kohalviibimisest . Kahtlemata ei saa Eestist mitte kunagi teist Kuveiti ega kordu Lahesõda Läänemere kallastel . USA reaktsioon Eestis toimuva suhtes ei erineks kuigivõrd Läti , Bulgaaria või Mongoolia analoogsete näidete korral . Selles mõttes ei ole Eesti USA geopoliitilises koodis mitte mingil juhul mingi erijuhtum . Samas võidakse Eestis sekkuda USA päritolu suurinvesteeringute kaitseks majanduslikke ja diplomaatilisi hoobasid kasutades nagu igal pool mujal maailmas . Venemaa , mis armastab reaalpoliitiliselt kaalutleda , ei kasutaks enam “ aknaraiumisel ” külmavereliselt jõudu . Maailm on selleks niivõrd palju muutunud ja mitmekesisem . Sellest tulenevalt seisab praegune Eesti silmitsi sisemiste ohtudega . Juhul kui USA investeeringud suunatakse Eesti kriisikolletesse ( Kirde-Eesti ) , võidab sellest ainult Eesti julgeolek . Kirde-Eesti plahvatusohtlikkus seisneb kolme teguri koosmõjus : kiratsevad traditsioonilised tööstusharud , domineeriva venekeelse elanikkonna rahulolematus ( tööpuudus , madalad sissetulekud ) , Venemaa rahvuslikud huvid ( kaasmaalaste kaitsmine ) . Positiivsed impulsid ühel suunal leevendavad pingeid teisal ning viimaks muudavad kaasmaalaste huvidega mängimise väheefektiivseks . TIIU KUURME Pedagoogikamagister Tiiu Kuurme on Tallinna Pedagoogikaülikooli õppejõud . Eestlaste riik elab juba aastaid ja täiel teadvusel olukorrast , et uusi rahvuskaaslasi sünnib juurde varasemast kolmandiku võrra vähem . Ent ette võetud pole ometi midagi . Eesti on hämmeldust tekitavalt lastevaenulik . Meenutagem viimaste aastate otsuseid , mis on ju tehtud üha väheneva sündimuse taustal . Laste sõidusoodustuste ahendamine ja kaotamine , huvitegevuse viimine turuprintsiibile , nii et see väga paljudele õppemaksu tõttu kättesaamatuks muutus , mitmete arstiabiliikide maksustamine nagu täiskasvanutel , kino , teatri ja kontserdipiletite täishinnad ka õpilastele , lastelaagrite kaotamine ja mõnede säilinud laagrite kõrge hind , tulumaksuvabastuse laste arvuga sidumise ettepaneku pidev mahahääletamine . Tõsi , riik maksab lapsetoetust , aga see ei kata ka koolilõuna hinda . Lapse väärtus null Nende otsuste taustaks on üldisemad hoiakud . See , mida Eestis enam kui poole sajandiga on ehitatud ja kuidas meil on linnu planeeritud , tunnistab lapsed ja nende huvid olematuks , va mõned lastehoiukohad ja haridusvabrikud . Puuduvad lastepargid , lastele tõeliselt sobivad mänguväljakud . Ka eramajade aedades ei leia enamasti seda kohta , kus laps end lapsena saaks tunda . Kõik laste ja noortega tegelevad ametikohad kuuluvad palgaoludelt ühiskonna perifeeriasse . Ka järgmisel eelarveaastal ärgu õpetajad lootkugi , et nende sissetulek ulatub Eesti keskmiseni . Lastega seob end tööelus vaid fanaatik või see , kes mujal saamatu . Need on põhiliselt naised , kelle suur arvukus mingil elualal vihjab sotsioloogide hinnangul valdkonna allakäigule ühiskonnas . Kohalike omavalitsuste võimurite peavastasteks , kelle eksistentsi vastu valla rahakoti heaolu nimel võitlust peetakse , on kujunenud lasteaiad . Naine , kes sünnitab lapse , ei pälvi austust , vaid arvatakse riskirühma . Sest riskinud on ta tõesti , eelkõige töökohaga ja mõistagi oma võimalustega . Ehkki last kasvatada on väga kallis , on lapse hind odav . Kui ta pole sündinud metropoli , on tema arenguväljavaated ja tõus mööda hariduse treppi üsna küsitavad . Põhikoolidest mitmetel põhjustel väljalangenuid loetakse täna kümnetes tuhandetes . Tänavatel tegutsevad vilkad kõvade rusikatega Gavroche'id , keda aus inimene kõhedustundega oma trellitatud korteriakna tagant vaatab . Raha pole vähe , raha on vähe lastele Ometi võetakse meil lapsi ja noori milleski ka tõsiselt - neid täiskasvanutega võrdselt oma eksistentsi nimel konkureerima pannes . Eriti õppemaksu küsimuses . Sest haridus olevat kaup , väidab levima hakanud ühemõõtmeline madalalaubaliste mõtteviis . Kui palju hakkavad turul maksma ja kuidas kaubelda traditsiooniliste haridusväärtustega , nagu eetos , tundlikkus , eneseväärikus , mõtlemise panoraamsus ja kriitilisus , seoste nägemise oskus , kultuuriteadlikkus , peenetundelisus jms ? Kõiki inimajaloo kultuuritooteid üheainsa skaala alusel mõõta ja võrrelda ilmselt ikka ei saa , kui väga kõlavalt turgu ka ei ülistataks . On üsna ilmne , et kaubana nähtud haridus neid nimetatud väärtusi varsti ka ei viljele , sest nad ei müü , mida näitavad praegused haritlaste palgad . Kuigi turuliberalismi ideoloogia on meieni toonud arusaama , et inimesed ei saa olla ega peagi olema oma väljavaadetelt ja võimalustelt võrdsed , jääb millegipärast siiski küsimus , miks esitatakse kõigile võrdsed arved . Eriti hariduse eest . Seda kõike teatakse ja vaadatakse süüdistavalt poliitikute poole . Aga nemad esindavad oma rahvast , kus mobiiltelefonide arvult ollakse Kesk- ja Ida-Euroopas esikohal , kus majandusime ja kihutavate luksusautode hulk paneb heaoluriikide kodanikke meie jõukust imetlema ja kus hiigelsummadega kompenseeritakse ametist lahkuma sunnitud ebapädevaid ametnikke . Mitte raha pole vähe , vaid raha on vähe lastele . Küsimus on hoiakutes , mis ei vii erakapitali mõttelegi , et võiks investeerida lastesse ja tulevikku , varimajanduse vohamises ja ringkaitses , mis kestab seni , kuni teadvusse ei tõuse , et tegu on omaenese rahvuse ja riigiga , ja kuni riik ise seda ka kodanike teadvusse ei vii . Nii nagu Rotterdam on osutunud Saksamaa suurimaks sadamaks , nii on ka Tallinnal viimasel ajal tekkinud suuri väljavaateid kujuneda suurimaks mereväljapääsuks Venemaa jaoks . Aluse selleks paneb raudtee kiire areng ja suured perspektiivid , mis viimastel päevadel eriti teravalt on nii ajakirjandusele kui ka juhtivatele majandusringkondadele muljet avaldanud . Nimetatagu siinkohal aktiviseerunud sagimist raudtee erastamisprogrammi ümber või EVR Koehne lubadusi viia Eesti raudteed senisest märgatavalt paremasse seisu . “ Postimehe ” arvates on raudtee igakülgne areng Eestile hädavajalik ja võib vähemalt osaliselt lahendada pikaksveninud problemaatilised diskussioonid Eesti perspektiivist potentsiaalse transiidimaana Venemaa ja lääneriikidest kaubandushiiglaste vahel . Arengu kulgedes tekib eelkõige kaklus Narva-Tallinna kaubaliinide pärast , kuid põhimõtteliselt peaksid pikemas perspektiivis tulusaks osutuma ka põhja-lõunasuunalised liinid ning ka reisijate vedu kui omaette valdkond . Probleem ei sisalda mitte üksnes makromajanduslikku teooriat , vaid ka ekspediitoritest huvigruppide aktiivset sõdimist oma mõjusfääri kehtestamiseks raudteetranspordi üle . Eestis võib sellest tulenevalt lähemal ajal aset leida mitmeid hinnasõdasid , mis klientidele esialgu mitmeid soodsaid võimalusi pakuvad , kuid hiljem ühe reaalse alternatiivina monopoliseeritud haruni võivad jõuda . Lisaks transiidiunistuste täitumisele võib raudtee aktiivne areng aidata kaasa ka regionaalprobleemide lahendamisele . Jääb loota , et lisaks Tapa-Narva vahelise lõigu uuendamisele laieneb raudteemaania ka muudesse piirkondadesse . Kui näiteks Tallinna-Tartu vahel sõidaks iga päev <arv>-kilomeetrise tunnikiirusega kiirrong , siis põhimõtteliselt hakkaks kaduma vajadus Lõuna-Eestist Tallinna ülekolimiseks . Eeldusel , et reis Tartust Tallinna kestaks alla tunni , tuleb kõne alla mingisuguste probleemideta Tartus elamine ja Tallinnas töötamine . Eriti veel , kui võtta arvesse asjaolu , et rong on üks väheseid liiklusvahendeid , kus suhteliselt aktsepteeritaval tasemel on võimalik tööd teha . Seega võib varsti ka Eestis täheldada uue elustiili tekkimist , kus valgekraed mitte oma luksusautodega Tallinna poole ei rihi , vaid meeldivalt rongis istudes iga minutit oma karjääri huvides ära kasutavad . AIVAR JARNE Raul Mälk on pandud tegema taas tööd , mida ta Londonisse suursaadikuks minnes lubas enam mitte teha . Tal tuleb juhtida Eesti kaheksaliikmelist diplomaatide dessanti Moskvasse . Sest nii meeldib Vassili Svirinile , Mälgu pikaajalisele partnerile piirikõneluste päevilt . Ja Mälgul omakorda on ikka veel alles Eesti valitsuse volitused juhtida piiriläbirääkimisi . Tegelikult tuleval teisipäeval ja kolmapäeval Moskvas mingeid piirikõnelusi ei ole ega saagi tulla . Piirilepingu kooskõlastasid mõlema riigi välisministrid mullu sügisel Petroskois . Mingeid uusi kõnelusi alustada ei ole Mälgul enam lihtsalt volitusi . Eelteated Moskvast räägivadki , et Svirin valmistab ette pidulikku õhtusööki Vene välisametkonna teada tuntud nn Spiridonovka osobnjakis , kus näiteks selle aasta algupoolel said oma jutud aetud Jevgeni Primakov ja Javier Solana . Moskvas tuleb Eestil lihtsalt kinnistada seis , mis tekkis pärast seda , kui ekspertgrupid täpsustasid Petroskoi leppeid . Põhimõtteid paberil aga enam muuta ei saa . Kui , siis piltlikult öeldes ehk ainult komakohti . Piiriläbirääkimiste käigus meeldis Mälgule tihti viidata vanale diplomaatilisele tõele , et kui pole kokku lepitud kõiges , pole kokku lepitud milleski . Nüüd tõestab ta Moskvas , et kui Venemaaga on ka kõiges kokku lepitud , tuleb milleski veel kokku leppida . KÄRT HELLERMA Tõnu Kaljuste eestvedamisel ja dirigeerimisel kestab täna hilisõhtuni Tallinnas festival “ Vox Est Fest ” , mille rõhuasetus on eesti muusika esitluskontsertidel ja esiettekannetel . Eesti Filharmoonia Kammerkoori ja Tallinna Kammerorkestri dirigendi Tõnu Kaljuste sõnul uudistab seekordne festival väga erinevate heliloojate värske , viimase aja loomingut . Esimesel , viimse piletini väljamüüdud kontserdil Niguliste kirikus esitles filharmoonia kammerkoor oma kolmandat Arvo Pärdi heliplaati “ Beatus ” , mis salvestati aasta tagasi Londonis ja mille andis välja tuntud plaadifirma Virgin Classics . Orelitel mängisid Tallinna Piiskopliku Toomkoguduse organist Ene Salumäe ja üks silmapaistvamaid kaasaegse orelirepertuaari esitajaid Inglismaal Christopher Bowers-Broadbent . Eile õhtul esitas Tallinna Kammerorkester Rotermanni soolalaos noore helilooja Tõnis Kaumanni muusikat . Autoriõhtu kandis pealkirja “ Nihilissimus acutus ” , soleeris Ralf Taal . Tõnis Kaumann ( s.<arv> ) on õppinud kompositsiooni Tallinna Muusikakeskkoolis Rene Eespere klassis ja Eesti Muusikaakadeemias Raimo Kangro juures , praegu jätkab õpinguid Eesti Muusikaakadeemia magistratuuris . Kaumann loob praegu põhiliselt instrumentaalmuusikat , varem tegeles ta rohkem vokaaliga . Ta on kirjutanud ka reklaamimuusikat ja teinud muusika kahele Nukuteatri lavastusele . Naudin kõige enam kirjutamise protsessi , see on mäng muusikaga , ütleb Kaumann . Mängu aluseks on erinevad kujundid , mida annab kombineerida erinevais faktuurides ja suhetes . Kaumanni sõnul oli varem tema loomingus tunda selgeid Prokofjevi mõjusid , kindlasti on teda mõjutanud absoluutne tipp Johann Sebastian Bach ja suured lemmikud Joe Zawinul ja Chick Corea . Täna on Estonia kontserdisaalis suur esiettekannete kontsert . Esitamisele tuleb nelja helilooja ( Meelis Seffers , Erkki-Sven Tüür , Jaan Rääts , Lepo Sumera ) uudislooming . Neist autoritest on Rootsis elava Meelis Seffersi ( s. <arv> ) nimi peaaegu tundmatu . Seffers on sündinud <arv>. aastal Tallinnas . Muusikalise hariduse omandas ta Tallinna Pedagoogilise Instituudi kultuuriteaduskonna orkestridirigeerimise klassis . Nooremas eas tegeles ta popmuusikaga ja oli tuntud matuselugeja . Viimastel aastatel on Seffers tõsiselt pühendunud komponeerimisele . <arv>. aasta sügisel kõlas Rootsi Raadios tema “ Love Song ” Rabindranath Tagore tekstidele Rootsi Raadiokoori esituses . Tema Eesti debüüt sisaldab kahte kooriteost , “ Makarioi hoi ” ja “ Circulorum ludi ” . Teosed on kirjutatud nn ringmängude tehnikas , mille puhul muusikaline materjal on organiseeritud ringlevate seeriate põhimõttel . TIIT TUUMALU Muusikafestivalil “ Vox Est Fest ” kantakse täna Rotermanni soolalaos ette ka helilooja Jaan Räätsa uudisteos “ Intrata ” , mida võib käsitleda kummardusena Tõnu Kaljustele ja Tallinna Kammerorkestrile . Kas vastab tõele , et eesti heliloojatest on viimasel ajal just Räätsal olnud kõige rohkem esiettekandeid ? Jaan Rääts : Ma ei julge öelda , et kõige rohkem , näiteks Tüüril on neid samuti palju olnud . Mulle endale on neid aga tõesti päris palju . Aprilli algusest viis esiettekannet , kolm Saksamaal , kaks Eestis . Viies ongi nüüd esitatav “ Intrata ” . Aga kaks järgmist tööd on juba tegemisel . Üks neist läheb Karlsruhes moodustatavale tudengite orkestrile . Sakslastel näib teie loomingu vastu eriline huvi olevat . Eks see ole küllaltki juhuslik . Esimene teos kanti ette Würzburgis , see oli teine variant minu Viiulikontserdist , mida eelmisel aastal siin mängiti . Kaks teost kirjutasin ühele Saksa festivalile : Seksteti keelpillidele ja Tshellokontserdi . Kontaktid Saksamaaga said suures osas alguse <arv>ndate algul Saksamaal Karlsruhes toimunud eesti kultuuripäevadel , mille põhiline eestvedaja oli Boris Björn Bagger . Te olete ainus või üks neist vähestest tänapäeva eesti heliloojatest , kelle teoste hulk ületab saja piiri . “ Intrata ” kannab järjekorranumbrit <arv> ja on pühendatud Tõnu Kaljustele . Millisele kohale asetub “ Intrata ” teie pikas oopustereas ? Tõnu Kaljuste helistas mulle kunagi kevadel ja ütles , et ta oleks huvitatud mõnest minu kirjutatud teosest , mis juhataks sisse uue kontserdihooaja . Mul turgatas kohe idee teha midagi sellist , mis oleks veidi pidulik ja avamiseks sobiv . ( Intrata oli <arv>.-<arv>. sajandil levinud sissejuhatav muusika ilmalikule või vaimulikule suurteosele , harvem ka avalikele üritustele . ) Äraütlemine ei tulnud kõne alla , sest tegemist on nii hea dirigendi ja orkestriga - see pani juba telefonikõne ajal mõtted liikuma . Millisel kohal aga on ? Iga helilooja kirjutab sama muusikat iga kord veidi teistmoodi . Tulge kuulama ! EVI ARUJÄRV Arvo Pärdi autoriplaadi “ Beatus ” esitluskontsert Niguliste kirikus . Esitajad Tõnu Kaljuste ja Eesti Filharmoonia Kammerkoor ning Ene Salumäe ja Christopher Bowers-Broadbent orelil . Näib , et tintinnabuli-stiil liigub tasapisi pigem väljendusrikkuse kui süveneva askeesi suunas . Arvo Pärdi ranges kõlamaailmas ilmneb ootamatult ekstsentrilisi värve ja peaaegu programmilist väljendusrikkust . Tintinnabuli-stiil pani Arvo Pärdi peas pärast <arv>. aastat vibreerima ühe mõistatusliku kooskõla . See vibreerib seal tänaseni , teosest teosesse . Pärdi muusika sisemine iva võiks ka teistsugune olla . Selles võiks mõnesugune muu süsteemsus või ürgakord kõlada . Imetlusväärne on helilooja võime lihtsast ja püsivast algainest erinevaid meeleseisundeid vormida . Näib , et tintinnabuli-stiil liigub tasapisi pigem väljendusrikkuse kui süveneva askeesi suunas . Pärdi ranges kõlamaailmas ilmneb ootamatult ekstsentrilisi värve ja peaaegu programmilist väljendusrikkust . Pärdi muusika teine mõjusaim omadus on vale kiirusega plaadi efekt . Ümbritseva maailma loomulik olek on mitmesuguste tempodega määratud . Seda ei pane tähelegi niikaua , kuni mingi hälve mängu tuleb . Näiteks tavalise itaalia filmi ( suured metafüüsikud ja sõnatud pildimaalijad ei tule arvesse ) kõnedialoogi ekstsentrilist vurinat ei suuda mina küll üle kahe minuti taluda . Selles valitseb vale tempo , ilmselge hälve . Hälbega , normist üleastumisega tehakse enamasti ka stiili . Pärdi muusikas on tuttavat kolmkõlalisust , lihtsad motiivikesed , lühike fraas . Kõlaline läbipaistvus on inimsõbralik ja ei koorma meeli . Aga tempo on enamasti otsekui maha keeratud ja helikooslused kõlaruumi-pidi välja venitatud . Pärdi mõte tundubki hõljuvat pigem kõlaruumi taevalike tippude ja tumedate sügavike vahel kui mingit horisontaalset teed pidi . Kuulajal on ka ruumi ja vabadust selles ruumis ringi hõljuda . Alguse ja otsa probleem ei ole selles tegevuses eriti tähtis . Tekibki aegluubi ruum - midagi hoopis erinevat tavapärasest rõõmsalt siblivast euroopalikust Allegrost. Aga ka midagi hoopis teistsugust kui klassikaline aeglane , kuid tunderõhuline Adagio . Sest afekt on Pärdi muusikast ka nagu maha keeratud . Või siis tihendatud ja korrastatud . Hingeldamise asemel valitseb rahulik hingamisrütm . Aegluubi-ruumis paistab kõik nagu suurendusklaasi alt . Üheainsa pika noodi tekitamises ja lõpetamises ilmneb äkki peenvarjundeid ja konarusi . Korrastatud hingamisrütm , afekti talitsemine ja atakkide täpsus ei ole Pärdi puhul ainult tehnilised , vaid ka ja pigem sisuprobleemid . Kammerkoori esituses oli vahelduva tasemega kõlalihvi ja külluslikult karakterit ning värvi , enam asjalikku meelt kui rafineeritud hardust . Pärt on staar , kas ta seda tahab või mitte . Kolm kategooriat tuleb sellest inimliigist esimesel hetkel meelde : Paha Poiss , Primadonna ja Pühendatu . Ka kõige kainemalt mõtlev inimene võib staarilummusesse sattuda , hakkab mõtlema lapselikke mõtteid tähesärast , lihtsast inimlikust soojusest või pühadest asjadest . See on ilus . Nii saab argipäevast välja . Ja ajakirjandus tervikuna paneb imeks : rahvas tahab kõrgkultuuri . Tegelikult ei peegelda kõrgkultuuri vanamoodne ja pateetiline mõiste enam päris ammendavalt sajandilõpu meedia- ja reklaamiühiskonna asjade seisu . Inetu oleks huvi tunda , kas teises reas istuv isik ikka tajub adekvaatselt Pärdi muusikasse pandud palvesõnu . Või arutleda , kas staariimidzhiga ümbritsetud või muidu ühiskondlikku prestiizhi omav kultuurisündmus on päris- või võltskultuur . Kunstikultuur on ehk olemuselt võlts - tinglik ja veider nähtus üleüldse . Aga massiauditooriumi käitumisimpulsside ja kunsti meediaimidzhi kohta on tänaseks päevaks juba virnade viisi pakse raamatuid kirjutatud . Siin toimib argiseid seadusi ( millest näiteks ükski reklaamispets eriti rääkida ei taha ) , mida kasutatakse üsna väheütlevatel eesmärkidel . Arvo Pärt ei kirjuta argist muusikat . Tema on muusikakunsti ülevust rõhutanud . Kõrgkultuuri mõiste ja massipsühholoogia , ülevuse ja äri kokkusobitamisega on praeguses kultuurisituatsioonis igavene häda . Need ei taha hästi kokku klappida . Õnneks ei saa see arutlus autorit puudutada . Nagu publikutki . Sest - beati possidentes - õndsad on need , kes omavad . Ükskõik mis mõttes . Veel õndsamad on need , kes ei analüüsi . Seda kunst just vajabki . MARE RUUS Üheaegselt avatud kunstinäituste vahel tekivad kujutluslikud seosed . Elu enese re zh ii ja lavastuse järgi mängivate tegelaste hääled kostuvad linna eri paikadest . Kui naljatlevalt või tõsiselt neid kunsti stseene vaadelda ? Havikala ja maalikunst Obu galeriis armastatakse eriliselt loomi ja loomakesi . Anne Türni hundid demonstreerisid end äsja , Jüri Mildebergi zooloogilisi kujusid ei taibanud täpselt mälukartoteeki kanda . Pidevalt on müügil loendamatul hulgal Navitrolla loomi , reaalsemaid või fantastilisi , samuti musti kasse Marko Mäetammelt . Nüüd on sellesse loomaaia filiaali tunginud suur kala - Peeter Alliku piraka maaliga “ ÜRO ” . Oleks see hai , siis võiks kohe küsida , kas poliitikahai ... ? Kuid ei , on üksnes ilus ja läiklev havi . Esta Tatrik on kirjutanud ( “ Postimees ” <arv>.<arv>. ) , et tal on selle Peeter Alliku maali ees hea olla . Tundub aga , et maalil endal ja tollel kalal on galeriiruumis kitsavõitu . Mitmeruutmeetrist ja rasket pilti pole riskitud riputada . Toetub teine põrandale ja vastu seina . On see havi kurvalt kuival ? Silja Salmistul , kes Peeter Allikuga peaaegu ühel ajal ülikooli maaliosakonna lõpetas , on näitus Mikkeli kauplus-galeriis . Tema maalid on väiksemad , kõigepealt terendab silma leegitseva õhtutaevaga pilt . Rannaservi ja maastikuvaateid näeb sel näitusel teisigi . Kas suur havi igatseb siia ? Et kaduda kuhugi veetriipu ? Nõnda lapselikult võib ju mõelda ... Kas on Mikkelis vähem pealetükkivat äriõhkkonda kui Obus ? Peeter Alliku kolmest maalist on üks juba ostetud . Sama pildi eest sai ta kevadel maali ülevaatenäitusel Tallinnas Maalijate Liidu preemia . Ei ole kahtlusi tema renomees , võib olla valmis kahel käel talle tunnustust jagama , kuid seekord jäävad rohkem hinge Silja Salmistu kolm maali - “ Linnupilt ” , “ Õuepilt ” ja toosama õhtuvaade tuletorniga . Miks just need ? Millised pintslitõmbed on üle või puudu teistes maalides ? Kuidas vaatab neid maale keegi teine ? Peeter Krossmann , keda näidati eelnevalt samas Mikkelis , mõjus esimesel muljel oma maalidega küllaltki hästi , kuid hiljem ja uuesti uurides tuli arvata sama , mida ta isegi : Peaks kolm-neli korda rohkem tööd tegema . Peeter Allik on sõnanud oma näituse kommentaaris ( “ Postimees ” <arv>.<arv>. ) : Maalikunsti probleem on see , et ta on nurka surutud ja tagaplaanil . Kes surub ja pigistab ? Üks pressija on kindlasti fotokunst . Haisev kontrast riigigaleriis Kivisilla galerii kui ametlik riigimuuseum on külalislahkelt eksponeerimas Liina Siibi näitust “ Külalislahkus ” . Nagu kirjeldab Jüri Ehlvest ( “ Postimees ” <arv>.<arv> ) : Mingisugune sodi , segadus ja laga mingisuguses majas või korteris või korterites , katkised laed , seinad , valamud ja torud , kõik solki täis . Justkui mingi pööraselt vastik elamine . Kahe galerii põrandale asetatud köiepuntra hais on tuntav juba trepist üles jõudes ... Kultuurileht “ Sirp ” märgib ( <arv>.<arv>. ) , et autoril on sotsiaalne tundlikkus ühendatud kunstilise väljenduslikkusega . Rebitud tapeedid ja muugi räppematerjal peab näitusekambris olema kontrastis väga viimistletud ümbrusega . Viltuse maja lae alla riputatud räbaldunud ribad osutavad aga kõledalt katmata valgustitele , millega riiklik kunstimuuseum oma külastajaid varsti juba kümmekonna aasta vältel vastu võtab . Alasti metallkarkass ühendub eksponaatide troostitusega . Ja miks ei kasutatud võimalust püsiekspositsiooni lõpus - viimases ruumis enne Liina Siibi isiknäitust - välja panna ka tema paari meetri kõrgust laiba peaga fotoaltarit viimaselt Sorose näituselt ? Tartu Kunstimuuseum ostis selle ju oma fondi . Soomlased ja shampanja Külalislahkust osutatakse Tartu kunstiareenil aga ka märksa teisemal kombel . Linnade sõprussuhete raames on Kunstnike Majas nelja Tampere kunstniku näitus , kus näeb värvilist graafikat , maale , puust lõigatud installatsiooni lõputult veerevate ringikujunditega ja värviliste elektrijuhtmete kujutisi - suurelt saali seintel . Punaseid , siniseid ja oranzhe , otstes harud või pistikud . Nii siis need kunstisillad helendama hakkavad ... Kunst kaunistab kultuurisilla käsipuid , väidab avamisel Tampere-poolne kõneleja . Ametlikud kontaktid . Asja tuleb võtta tõsiselt . Näitus on kena ja korralik . Õhkub tegijate rahulikku heaolu . Soome tegelaskonda on laval rohkearvuliselt . Pauguvad shampusekorgid . Etendus muutub liig väsitavaks . Vist ei tohiks nii palju näitustel ja avamistel käia ... ? Vaheaeg . Teine vaatus Lavale tormab Matti Milius . Kas on tema algava sügise Tartu kunstinäituste lavastuse peategelane ? Kas röögatab ta nüüdki Toomemäel ja tormab üle Inglisilla , nagu lätlase filmis , mis jookseb videos Eesti Rahva Muuseumi näitusel ? Filmimisel oli ta <arv> aastat noorem , selg sirgem ja põsed ümaramad , hääl raksatas ka vägevamalt ... Miliusel ei ole küll maja , kuhu riputada oma kollektsiooni , kuid ta on peaaegu juba ajaloos . Ülivõrdeliselt avab tema näitust kunstimuuseumi direktor , ta isiklikud asjad on torgatud klaasstendi . Kas ta jääbki etnograafiamuuseumi püsiekspositsiooni kui eestlase example - oma kaabu , aluspükste ja kirjutusmasinaga ? Just sellisena on ta olnud paljude silmis Tartu vaimu sümbol . Olen nõus Jüri Ehlvestiga ( <arv>.<arv>. ) , kes kirjutab , et Milius on tunduvalt huvitavam persoon kui dianad , sildmäed ja teised kollase pressi staarid . Kas kunstiajaloolasena peaksin tema muuseumi eest võitlema ? Pigem tahaksin öelda , et ärge sulgege seda elavat taiest konventsionaalsusse . Milius ei ole tegutsenud tuleviku , igaviku ega pühade kunstiväärtuste nimel . Kõige põhilisem on olnud suhtlus , aktsioonis olek ja liikumine kunstisfäärides . Milius on suhtlemismeedium . Kindral või patriarh ? Oi , oi ! Siiski ei tohi öelda , et Milius on peategelane selles septembrikuu etenduses . Siis oleksin dissident . Juhtiv persoon on Leonhard Lapin . Isik , kes on võimul . Kas on ta avangardistlik kindral ? Või kiriku kõrge patriarh ? Lapin ütleb , et ta õpetaja on Gautama Buddha . Ta on osav sõnaseadja . Ja on taibanud , et õige aeg on hakata rääkima hingest . Kuid kas ta töödes on tunda hinge ? Ja mida mõista hingelisusena kunstis ? Otseste sõnadena on piltides kommunism , UrŠ , ptüi . Ta luulegi on geomeetriline . Ta on ülimalt täpse ja kindla käega arhitekt . Siinse kunstimuuseumi näituse kompositsioonid on perfektsed ja suurepärased . Ta kunst on tehtud joonlauaga . Nii vahetult kui imaginaarselt . Joonlauaga püüab ta väärtustada ka pornograafiat . Oma viimases raamatus väidab avangardistlik patriarh : Õiged on need , kes ütlevad , et armastust ei ole olemas . Siiski - Lapingi võiks armastada . Vähemalt iseend . Milius ometi purskab tolles mainitud filmis : Kõige rohkem armastan ma iseennast . Triffiidid Illegaardis Lavastus kulmineerub leekide ja suitsuga . Käiku läheb pürotehnika . Kristel Lukatsi fotonäitusel “ Triffiidide päev ” põlevad majad , isegi linnad . Loomulikult mitte kõigil fotodel . Nõnda kirjutades näib tähtsustuvat väline efekt . Tegelikult mõjuvad need fotod autori poolt läbi elatuina . Kaasa elatuna . Võibolla on tema tööd Illegaardis praeguse näitusteringi kõige mõjukamad ? Triffiidide nimi pärineb Wyndhami ulmeromaanist , kuid Kristel Lukatsi slaidimontaazhid on huvitavad ja mitmekihilised ka raamatut lugemata . Valgesse vaikusse Kuidas vaigistada ärevust , mida on tekitanud fotod Illegaardis ? Kas minna Lapini näituse valgesse saali , mis oli kõige sfäärilisem ja õrnem ? Summutatud valgesse ? Või Legendi kohvikusse vestlema Miliusega ? Et õppida temalt julgust ja agarust ? Tuleb meelde Miliuse varasema näituse plakat , kus ta oli kujutatud siluetina õhus . Vaatad kaugelt : lendab suur must lind ... Lähed ligemale : linnul piip suus . Kas oli see plakat nüüdki rahvamuuseumis näitusel ? Ei saa kontrollida . On teisipäev . Eesriie on selleks päevaks sulgunud . ARGO IDEON Pärnulanna Felicia Kivilo poolt Tallinna keskel kohtuga riigilt nõutav krunt asub täpsustatud andmeil praeguseks SRV Kinnisvara ASile kinnistatud maal ega jää Hoiupanga uue peahoone alla . SRV Kinnisvara üks juhtidest Indrek Toome kinnitas “ Postimehele ” , et kunagine Astlanda ärikeskuse ehitamiseks määratud maatükk Tallinna kesklinnas Rävala puiestee ääres on sel aastal jagatud kolmeks kinnistuks . Neist igaühel on kindel omanik , kelle nimele on tehtud kanded kinnistusraamatusse . Üks kolmest , kõige Tartu maantee poolsem kinnistu , kuulub Toome sõnul SRVle . Just selle alla jääb suurem osa vaidlusalusest maatükist . Väike siil Felicia Kivilo poolt riigilt taotletavast maast jääb nn Astlanda krundist üldse välja . Tallinna linnavõimud on tunnistanud Pärnus elava Kivilo <arv>-ruutmeetrise krundi õigustatud subjektiks , samas kinnistati antud maa riigile , mis erastas selle mullu detsembris osana <arv> ruutmeetri suurusest Astlanda krundist ostueesõigusega rentnikule SRV Kinnisvarale ja Hoiupanga Maja osaühingule . Kivilo ei ole saanud maatüki eest kompensatsiooni , küll on talle kompenseeritud seal lammutatud hooned . Tallinna halduskohtus <arv>. novembril jätkuvas vaidluses taotleb Kivilo otsuse tühistamist , millega maatükk riigile kinnistati . Juhul , kui kohus tunnistab taotluse põhjendatuks , võivad Kivilod esindava kinnisvarabüroo Simus poolt järgneda edasised sammud krundiga teostatud õiguslike toimingute vaidlustamiseks , mille kaudu maa on jõudnud SRV kätte . Kinnisvaraärimees Toome rääkis , et SRV otsib jätkuvalt partnerit , realiseerimaks firmale kinnistatud maatükile kavandatud hotelliprojekti . Tema hinnangul seisab firma maa kinnistusraamatusse kantud omanikuna juriidiliselt tugeval positsioonil . “ Kinnistatakse samuti kohtuniku otsusega , ” märkis ta ning kinnitas SRV heausksust maa omandajana . Toome sõnul on Astlanda krundil olnud värvikas ajalugu . Krunti läbinud Kana tänava ääres asus üle kümne kinnistu , kuid peale Kivilo algatatud kohtuasja ei ole teiste osas omandivaidlusi . Indrek Toome nõustus Simuse büroo antud hinnanguga , et vaidlusaluse maatüki umbkaudne turuväärtus ulatub kolme miljoni kroonini . Astlanda krundi teistel kinnistutel valmivad selle aasta <arv>. novembriks Hoiupanga seitsme maapealse korrusega uus peahoone ning <arv> kohaga parkimismaja . URMAS TOOMING Aktsiaseltsi Tallinna Meretehas <arv>% aktsiatest ostnud AS Dolibar on kaevanud ettevõtte juhatuse kohtusse , väites , et ei saa täita omanikukohustusi . Dolibar leiab , et juhatus tekitab koos tehase teise omanikuga niigi kehvas majandusseisus olevale firmale lisakahju . <arv>. juulist ametlikult Tallinna Meretehase <arv>% aktsiate omanikuks saanud AS Dolibar esitas tehase juhatuse vastu Tallinna linnakohtule hagi . Põhjendus oli , et juhatuse esimees Andres Ausman ( tema on ka juhatuse ainus liige ) keeldus esialgu kandmast Dolibari kui omanikku aktsiaraamatusse . Et ettevõte on halvas majandusseisus ning seal toimub väidetavalt ebaseaduslikke väljamakseid ja muid seaduserikkumisi , taotleb Dolibar kohtu kaudu ettevõtte majandustegevuse ja juhtimise erikontrolli määramist . Hagi üks põhjus on ka see , et ettevõtte juhatus keeldub esitamast Dolibarile üldkoosoleku , nõukogu ning juhatuse koosoleku protokolle . Ausman kinnitas “ Postimehele ” , et ettevõtte omanikud teevad koostööd ning muretseda ei ole mingit põhjust . Ta lisas , et ettevõtte nõukogusse kuulub endiselt viis inimest , kellest kaks esindavad riiki ning kolm Vavekori . Vavekori omavolilised otsused Riigi esindajad nõukogus on majandusministeeriumi funktsiooniosakonna juhataja Kalev Pikaru ning metalli- ja keemiatööstuse valdusgrupi juht Uuno Nooni . Dolibari kui omanikku ei esinda keegi . Nooni ütles , et kuna riik ei ole enam ettevõttes omanik , pole majandusministeeriumi esindajatel ka huvi nõukogus edasi olla . Tema ja Pikaru volitused kestavad <arv>. aasta jaanuarini . Ennetähtaegselt saab nõukogu liikmete volitusi lõpetada vaid aktsionäride üldkoosolek , mille peab kokku kutsuma ettevõtte juhatus . Esimest korda üritas Vavekor Tallinna Meretehase aktsionäride üldkoosolekut kokku kutsuda <arv>. juulil . Millegipärast saadeti vastav teade majandusminister Jaak Leimannile , mitte aga Dolibarile kui teisele omanikule . Minister teatas vastuseks , et Tallinna Meretehase aktsiate ostu-müügi lepingu järgi ning vastavalt <arv>. juulil allkirjastatud aktsiate üleandmise-vastuvõtmise aktile on <arv>% aktsiate omandiõigus läinud aktsiaseltsile Dolibar . Dolibari juhatuse esimehe Mihhail Gnidini sõnul läks Dolibari kolm esindajat meretehasesse ka kohale . Koosolekul ei jõutud aga ühistele seisukohtadele . Gnidini sõnul määrasid Vavekori omanikud tollel koosolekul ikkagi nõukokku oma esindajad , tegid ettevõtte põhikirjas muudatusi ning andsid nõukogule õiguse suurendada aktsiakapitali . Selle käigu eesmärk oli vähendada Dolibari osalust . Niisugused otsused on Gnidini sõnul ebaseaduslikud , sest <arv>% aktsiate omanik ei saanud üldse hääletada . Meretehase põhikirja järgi oleks selliseid otsuseid saanud vastu võtta vaid <arv>/<arv> häälteenamusega . “ Ausman ning Jaanus Mody kirjutasid alla koosoleku kahele protokollile , mis on tegelikult fiktiivsed , ” ütles Gnidin . “ Protokollid olid erinevad . Üks neist saadeti majandusministeeriumisse , teine äriregistrisse . Samal koosolekul valiti ka ettevõtte juhatusse Ausman üksinda . Üldkoosolek kutsuti kokku rutates , sest taheti teha need otsused ilma Dolibari kui uue omanikuta . Nad ei arvestanud aga , et me nii kiiresti kõik dokumendid vormistame . Omandiõigus läks Dolibarile üle juba <arv>. juulil . ” Järgmisel korral üritas tehase juhatus aktsionäride üldkoosolekut kokku kutsuda <arv>. augustil . Jällegi saadeti vastavasisuline teade majandusministeeriumisse , kuigi ka erastamisagentuur kinnitas Tallinna Meretehasele , et kahtlused erastamislepingu ja Dolibari omandiõiguste seaduslikkuses on alusetud . Ministeerium teavitas koosolekust aktsiaseltsi Dolibar ja tuletas tehase juhatusele teist korda meelde , et riik ei ole enam Tallinna Meretehase omanik . Ka tol korral läksid Dolibari esindajad kohale , kuid Gnidini sõnul ei tahetud neid algul üldse tehase territooriumile lasta . Kui see siiski õnnestus , selgus , et koosolekuruumis ei olnud kedagi . Samas oli näha , et koosolek oli pooleli , inimesed olid aga kuhugi kadunud . Segased omandisuhted Seaduslikus korras ei ole aktsionäride üldkoosolekut seni peetud . “ Üldkoosolekut ei ole toimunud , sest keegi ei ole seda kokku kutsunud , ” ütles Ausman . “ Ju siis ei ole seda vajalikuks peetud . Tavaliselt kutsutakse üldkoosolek kokku siis , kui pooled seda soovivad . Siiani ei ole soovitud . ” Ausman väitis , et tema ei tea midagi majandusministeeriumile saadetud teadetest aktsionäride üldkoosoleku kokkukutsumise kohta . Samas on “ Postimehel ” koopiad majandusministeeriumi kirjalikest vastustest Tallinna Meretehase vastavatele kutsetele . Ausman märkis ka seda , et kohtu kaudu ei saa ettevõtet kuidagi edasi viia . Dolibari esitatud hagist ei teadnud ta midagi . Vavekori omanike vahetus leidis aset vahetult enne <arv>. juuli oksjonit , kus <arv>% meretehase aktsiatest omandas Dolibar . Tähelepanuväärne on , et teade Vavekori omanike vahetumise kohta saabus erastamisagentuuri faksile <arv>. juuli hommikul kell <arv>.<arv> , oksjon toimus aga samal päeval kell <arv>. Ausmani sõnul oli see täielik juhuste kokkusattumine . Vavekori endised omanikud soovisid oma aktsiaid müüa , kuid ei suutnud tema väitel pakkumiste vahel kuidagi otsustada . Lõpuks tehti otsus vahetult enne oksjonit investeerimisfirmade Novotreid ja Ronvert pakkumise kasuks . Majandusministeeriumi andmetel kuuluvad Vavekori aktsiad Sanjai Jaanus Modyle , Guido Klaasile , Andres Ausmanile ja Indrek Pajumaale . <arv>. augusti “ Äripäevas ” kinnitab Tallinna Panga juhatuse tollane liige Indrek Pajumaa , et Vavekori aktsiate kontrollpakk kuulub Tallinna Panga tütarfirmale Ronvert . <arv>. septembril vastati Tallinna Pangast , et Pajumaa ei tööta enam pangas . Mobiiltelefonil ütles ta eile , et ei asu Eestis ning aega on vähe , mistõttu ei saa Tallinna Meretehasest rääkida . Klaasi ei õnnestunud Tallinna Pangast , kus ta töötab , samuti kätte saada , sest ta väideti olevat haige . Ausmani väitel oli advokaadibüroos V. Kaasik &amp; Co töötav Mody Vavekori ostmise juures kui jurist . Aktsiad võivad uuesti müüki minna Ausmani väitel käib praegu põhiliselt Tallinna Meretehase saneerimine tõsisteks projektideks . Esialgu jätkatakse ilmselt laevaremondiga , kuid tulevikus on plaanis ka laevu ehitama hakata ning sadam välja arendada . “ Välismaised laevaehitusfirmad tunnevad huvi , see on päris põnev , ” lisas ta . “ Praegu ei oska ju Eestis keegi laevu ehitada , puudub vastav oskusteave . Koostöös Dolibariga me hakkamegi laevu ehitama . Mõlemal poolel on häid rahalisi võimalusi ja oskusi , mistõttu koostöö peaks hästi välja kukkuma . ” Vavekor ostis Tallinna Meretehase <arv>% aktsiatest <arv>. aasta novembris <arv> miljoni krooni eest ning <arv> miljoni krooni suuruse investeerimiskohustusega , mis jaguneb <arv> aasta peale . Erastamisagentuuri peadirektori Väino Sarneti sõnul on Vavekor esimese aasta kohustuse täitnud . Veel on vaja investeerida ligi <arv> miljonit krooni . Et teise aasta kohustus on täitmata , pidi Vavekor esitama <arv>. septembriks erastamisagentuurile pangagarantii . Uued omanikud tegid taotluse pikendada seda tähtaega poole aasta võrra . Agentuur oli nõus pikendust andma <arv>. oktoobrini . Kui Vavekor selleks ajaks pangagarantiid ei esita , võib agentuur panditud <arv>% Tallinna Meretehase aktsiatest uuesti müüki panna . Sarnet ei soovinud ennustada , kui suur on sellise sammu tõenäosus . Erastamisagentuuri andmetel oli Tallinna Meretehase <arv>. aasta käive <arv>,<arv> miljonit ning kahjum <arv>,<arv> miljonit krooni , tänavu esimeses kvartalis olid need vastavalt <arv>,<arv> ja <arv>,<arv> miljonit krooni . TARMO TOMAK Paljud investorid on teatanud , et lähiajal keskendub Eesti investorite tähelepanu Lätile ja Leedule , kus aktsiad on tunduvalt odavamad kui Eestis . Kasvavat huvi on üles näidatud ka Venemaa turu vastu . Aktsiatesse investeerivad fondid on teinud lõviosa investeeringutest Eestisse . Samas kasvab Läti ja Leedu aktsiate osa investeerimisfondide portfellis pidevalt ning ulatub juba ligi pooleni Eesti aktsitest . Venemaa aktsiate väärtus Eesti investeerimisfondide portfellides ületab juba poole miljardi krooni piiri . <arv>% sellest kuulub Eesti mahult suurima ja tootluselt edukaima investeerimisfondi , Hoiupanga Venemaa Investeerimisfondi portfelli . Venemaale on väiksemaid investeeringuid teinud ka teised investeerimisfondid . Tallinna Panga ja Ühispanga Ida-Euroopa Investeerimisfondi maht jääb mõlemal <arv> miljoni krooni piiresse võrreldes Hoiupanga Venemaa Investeerimisfondi üle <arv> miljoni krooni suuruse portfelliga . Venemaa suur ja perspektiivne turg meelitab ka teisi investoreid . Eelmisel nädalal alustas Beeta Kapital lepingulise investeerimisfondi Venemaa Kasvufond osakute emissiooni . Alles hiljuti alustas tegevust Ühispanga Ida-Euroopa Investeerimisfond . Oktoobris kavatseb Venemaale investeeriva fondi käivitada ka Hansapank . Selleks värbas Hansapanga fonde haldav tütarfirma Hoiupanga Venemaa Investeerimisfondi senise halduri Vadim Ogneshtshikovi . Venemaa turg on küll paljulubav ja perspektiivne , eriti pikema aja jooksul , samas on mitmed Eesti fondid otsustanud , et ei investeeri väljapoole Balti riike . VIKTOR TRASBERG Viktor Trasberg on IF Centrumi fondijuht . Iga investeerimisfond on loodud saamaks tulu , jälgides mingit kindlat investeerimisstrateegiat . Peaküsimus on , kuidas paigutada fondi vahendid väärtpaberiti . Nii näiteks saaks fonde liigitada erinevate majandussektorite , geograafiliste piirkondade või väärtpaberite ( aktsiad , võlakirjad , rahainstrumendid jm ) järgi . Eesti fondid on liikunud üsna loomulikku teed . Siseturul kaubeldavate väärtpaberite suhtelise vähesuse tõttu on fondid hajutanud vahendid eelkõige geograafilisel põhimõttel . Väga sageli on fondi nimes investeerimispiirkond ka määratletud , näiteks Eesti , Ida-Euroopa või Venemaa . Fondi vara paigutamisel erinevatesse maadesse on mitu eesmärki . Esiteks on investeerimispiirkond vaadeldav tervikuna , sarnase majanduskeskkonna ja arengutasemega . See võimaldab paremini analüüsida turgu , selle arengut ja võimalusi nimetatud maades . Teiseks , vahendite paigutamine mitmele maale vähendab kindlasti investeerimisriske . Tundub , et rahapaigutused oma riigi väärtpaberitesse on psühholoogiliselt väiksema riskiga kui paigutused ülemeremaadesse . Kuid fondi vahendite hajutatus kaitseb investorit ühel maal toimuva majanduslanguse eest . Eriti oluline on see väikeste majanduste puhul , nagu seda Eesti oma kindlasti on . Sel põhjusel on ka ainult ühele riigile orienteeritud fond ( näiteks indeksifond ) kindlasti palju riskantsem kui mitmeid maid hõlmav . Väga paljude maade aktsiate omamisel on oht vahendeid liigselt killustada . Ühe kiireltareneva piirkonna tulu võib ära süüa teise piirkonna majanduslangus . Ka ei suuda fondijuhid sageli piisavalt analüüsida paljude maade majandusi . Arvukatest pisipositsioonidest koosnev fond ei tooda enamasti suurt tulu . Nii ongi Eestis paremini toiminud fondid , mille investeerimispiirkond on täpsemalt määratletud - nagu näiteks Baltimaad või Venemaa . Fondid on paljudele ( eriti väikeinvestorile ) soodne võimalus investeerida ilma suurema riskita ka välisriikide aktsiatesse . Investor peab aga olema teadlik , kuhu tema raha paigutatakse , ja aktsepteerima sellega seotud võite ja riske . ALO KULLAMAA Tallinna Väärtpaberibörsil tõusid sel nädalal aktsiahinnad pärast läinudreedest suurt kukkumist . Börsiindeks TALSE tõusis kõigil päevadel , saavutades nädalaseks tõusuks <arv>,<arv>% ja sulgudes <arv>,<arv> punktil . Tõusvad aktsiad edestasid langenuid <arv> : <arv>. Börsisüsteemi käive jäi napilt eelmisele nädalale alla , olles <arv>,<arv> miljonit krooni . Investorite huvi pangasektoris väljendus peaaegu kõigi päevade hommikul ostuorderite täitmisega kaasnenud kerges hinnatõusus . Pärastlõunal seevastu oli enamasti rahuliku kauplemise käigus väike tagasilangus , sest praegustel tasemetel on ka müüjaid . Enamik investoreid näis siiski olevat äraootaval seisukohal , hoides oma positsioone , kuid esialgu neid mitte oluliselt suurendades . Juhtaktsiate langusega nädal tagasi põhjendamatult kaasa läinud Tallinna Panga ja Forekspanga aktsiad tõusid lõppenud nädalal üle <arv>% . Liideraktsiate - Hansapanga ja Hoiupanga - liikumine on jätkuvalt pärsitud eelseisvate emissioonide tõttu ning see avaldab tugevat mõju kogu Eesti aktsiaturu käitumisele . Vähemalt kuni järgmiste emissioone käsitlevate uudisteni peaksid hinnad püsima stabiilsed , kuigi turul spekuleeritakse juba järgmise aasta võimalike kasuminumbritega . Hansapanga grupi augusti puhaskasum oli <arv>,<arv> miljonit krooni , mis viis kaheksa kuu kasumi <arv>,<arv> miljoni kroonini ja lubab loota <arv> miljoni krooni suurust aastaprognoosi ületamist . Eilne optsioonide lõpptähtaeg ei mõjutanud oluliselt aktsiahindu , sest enamik septembri optsioonidest oli arvatavasti juba märksa varem tagasi müüdud ning viimastele päevadele jäänud kogused ei olnud eriti suured , nagu võis näha ka börsi poolt esmakordselt üllitatud teatest . Septembrisse on tehtud palju vähem optsioone kui aasta viimastesse kuudesse . Suurim tõusja oli börsisüsteemis teist nädalat järjest lisanimekirjas kaubeldav ESSi aktsia , mis seekord hüppas müüjate vähesusel <arv>,<arv>% . EVA LUTS “ See on ümbruskonna kõige ilusam maja , küllap leiate üles , ” ütles Karaski kohanemiskeskuse tegevdirektor Maia Laas . Samal ajal kui Eestimaa kehvad hoolde- ja vanadekodud on üleasustatud , seisab uhke kohanemiskeskus Põlvamaal inimtühjalt . Hiljuti värvitud ja uue katusega maja torkab Karaski küla tolmuses ja kruusases ümbruses tõepoolest silma . Kuid elaniketa maja mugavused mõjuvad veidi pentsikult . Teenuseid palju , tahtjaid vähe “ Me suudaksime inimestele pakkuda palju rohkem , kui me praegu seda teeme , nad võiksid siin kogu aeg olla , ” ütles Maia Laas . “ Kohanemiskeskuses on rohkem teenuseid , kui puuetega inimesed soovida oskavad . ” Maja ümber on <arv>,<arv> hektarit maad , kuhu hakkab tekkima väike pügatud muru ja sillutatud teedega park . Hoone on äsja remonditud , parkettpõrandate ja elektriküttega . Majas asub saun ning ehitise ette on üles riputatud spetsiaalne kiik puuetega inimestele . Kohanemiskeskuses on kaldteed , värske väljanägemisega ning moekas mööbel ja kamin - kõik mugavused . Aastas korraldatakse majas umbes kakskümmend kursust puuetega inimestele , mis kestavad <arv>-<arv> päeva . Ülejäänud ajal on maja vaba . Kohanemiskeskuses veedetud ööpäeva eest peab klient tasuma <arv> krooni . Tegelikult maksab ööpäev keskuses <arv> krooni , vahe maksab kinni sotsiaalministeerium . Hinnale lisandub <arv> krooni toiduraha . Kursuste tasu ja psühholoogi vastuvõtud on hinna sees . Suurem osa majast on ehitatud välisabi toel , PHARE rahaga , abiks olid Eesti Liikumispuuetega Inimeste Liit , Puuetega Inimeste Fond ja Karaski Kohanemiskeskuse OÜ . Endiste klientide soovid Keskuse ekskliendid on majas pakutavaga rahule jäänud . Näiteks Dima Raplamaalt rõõmustas väga pesemisvõimaluste üle . Ta ütles , et pole end kaheksa kuud pesta saanud . Tema kleenuke naine ei jõudvat kodus talle vett soojendada ning teda pesta . Ka kaldteedega oli ta väga rahul . Oma majas on talle kaheksa trepiastet suur probleem , naine ei jaksa teda sealt üles tõsta ja abi tuleb ümbruskonnast otsida . Kaheksa aastat tagasi autoavarii tagajärjel invaliidistunud Põltsamaalt pärit naisele meeldis väga inva-WC . Kodus ei saa ta iseseisvalt tualetis käia ning keegi peab teda kogu aeg aitama . Kohanemiskeskuses sai ta aga ise hakkama . Invaliidist pereisale Viljandist meeldis samuti keskuse pesemisvõimalus . Tema pere kogub kord aastas kõik sugulased kokku ja viib pereisa sauna . Psühholoogid ja pereprobleemid Kliendid teatavad keskusele oma soovi , keda esinema kutsuda , kas psühholoog , sotsiaaltöötaja või arst . Loengutest rohkem pakuvad huvi isiklikud vestlused . Näiteks seksuoloog pidas pooletunnise loengu , mida kuulati kuidagi ebaledes . Pärast esinemise lõppu jäi kolmekümnest inimesest kakskümmend järjekorda ootama , et esitada seksuoloogile oma küsimused . “ Majas võiks korraldada kursusi puuetega inimeste peredele , ” pakkus Maia Laas . Kui pereliige invaliidistub , on terve pere halvatud . Tekib üldine masendus , haigestunud inimene arvab , et teda pole kellelegi vaja . Sageli ei ole tal endal jõudu masendusest üle saada . Majja on soovinud puhkama tulla ka terved inimesed , näiteks palus seda <arv>-aastane stressis naine . Kuid kohanemiskeskus eelistab majutada ja teenindada inimesi rühmakaupa . Majas on puhanud näiteks diabeetikud , fenüülketonuurikute ühing , Parkinsoni haigete selts , tulekul on südameliit . Kuigi majal pole elanikke , nõuab see ikkagi kulutusi , näiteks talvel kütet . “ Meil on majanduslikult raske , kuid saame hakkama . Meil pole võlgu , Teame , et mõned sarnased ettevõtmised on pankrotti läinud . ” “ Varsti ehitame siia staadionid ja jõusaali . Kui inimene siia puhkama tuleb , peab tal olema midagi teha , ” ütles Maia Laas lootuses uusi kliente leida . GLAIDI OLESK Et Eestis on seni vastu võtmata olulised sotsiaalseadused , ei ole ametiühingute keskliit töötajate sotsiaalse kaitsega rahul ja kardab , et töötajatele võidakse panna liigne omavastutus . Eesti Ametiühingute Keskliidu ( EAKL ) peasekretäri Tiit Kaadu arvates on Eesti sotsiaalpoliitika suurim viga see , et seaduste jõustumine viibib . “ Pensioniseaduse kontseptsioon on küll välja töötatud , ent seaduseelnõu tekst puudub . ” Pensioniseadusel on mitu varianti , kuid sellist , mida EAKL hindaks , ei ole . Kaadu sõnul on pensioniseadusega samas seisus ka ravikindlustusseadus : puudub tekst , mida läbirääkimistel vaadata ja arutada . EAKLi arvates võib olukord põhjustada töötajate omavastutuse suurenemist , näiteks ei saa töötajad haiguse esimeste päevade eest hüvitust . Kaadu sõnul on veninud ka tööõnnetuste ja kutsehaiguste ning töötuskindlustuse seaduse väljatöötamine . “ Tööõnnetuste ja kutsehaiguste seaduse väljatöötamiseks on loodud skeem , kuid selles on palju vaieldavat . ” Töötuskindlustuse sisseseadmisega Eesti sotsiaalkindlustussüsteemis tegeleb küll töörühm , ent mingeid seisukohti pole sellelt Kaadu sõnul EAKLni jõudnud . Praegu saavad töötud riigieelarvest abiraha , töötuskindlustus laekuks sotsiaalmaksust . Vaatamata sellele , et Eesti on Euroopa Nõukogu liige , ei ole Euroopa sotsiaalkindlustuse hartat ( ENi dokument ) isegi eesti keelde tõlgitud . Ka Euroopa Liidu sotsiaalharta , mis käsitleb peale sotsiaalkindlustuse ka töösuhteid , ei ole Eestis küllaldaselt tuntud . RITA JÄäGER Kooli ja kodu sidemete tihendamiseks käivitame sel sügisel projekti “ Lapsevanem kui kooli partner ” , ütles Tartu linnavalitsuse haridusosakonna koolituse ja kutsehariduse koordinaator Eda Anton . Kodu kasvatuslik mõju on oluline tingimustes , kus klasside täitumus on väga suur ning ühiskonna osa kasvatuses on muutunud ( lasteorganisatsioonide ja -laagrite vähesus , massikultuuri pealetung jne ) . “ Parimad lahendused , mis noore inimese arengut toetaksid , sünnivad vaid kooli ja kodu koostöös , ” arvas Anton . Lastevanemate koolitamise idee pole uus , sest varasematel aastatel on korraldatud näiteks lastevanemate rahvaülikooli . Ka Pärnus valmistatakse ette lektoreid lastevanemate koolitamiseks , kuid Tartu on spetsialistide rohkuse ja mitmete nõustamisasutuste tõttu paremas olukorras . Koolitusprogrammi lektorid ( TÜ õppejõud , arstid , psühholoogid , haridus- ja sotsiaaltöötajad ) hakkavad pidama loenguid lapse arengupsühholoogiast , nõustamisvõimalustest , muukeelsete ja erivajadustega laste probleemidest , tervishoiust jne. Algklasside koordinaatori Silja Aaviku sõnul saavad lapsevanemad infot ka koolide töökorralduse ja kooliks valmistumise kohta . Vanemat õpetatakse kooliuusikut jälgima ning märkama , kui lapsel on raske . “ Programmi eesmärke on kujundada ühiskonnas uusi hoiakuid kooli suhtes , julgustada vanemat õpetajaga suhtlema ning kaotada valehirm kooli ees , ” ütles Aavik . Projekt on saanud aastaks raha haridusministeeriumi täiskasvanute koolitamise nõukogult . Projekti läbiviijad soovivad infot tugisüsteemide kohta koondada , et haridus- või kasvatusprobleemidega hädasolija oskaks abi leida . Kaugem eesmärk on koolitada õppeasutustele hoolekoguliikmeid . MARIKA KASEOJA Liikumispuudega Ants elab Tartus Annelinnas neljandal korrusel ja ei ole oma kodust pool aastat välja saanud . “ Tahaks mõnikord aastaski koduseinte vahelt välja saada , ” ohkab Ants . On küll olemas invatakso , aga selle juht pole kohustatud klienti neljandalt korruselt alla tassima . Tartus invateenuseid pakkuva osaühingu Tulika sekretär Hairy Tshernjavski rääkis “ Postimehele ” , et alates <arv>. aprillist on invataksot tellinud üle kolme ja poolesaja inimese . Üldse loodi Tartus invatakso juba <arv>. aastal , tollal kuulus invatakso osaühingu ITAK alla . Tartus kroon kilomeetrilt Invatakso kasutamise puhul tuleb tarbijal maksta kroon kilomeetrilt , ülejäänu tasub linn . Seda muidugi ainult neil , kes on Tartusse sisse kirjutatud . Soodustus lõpeb , kui klient ületab etteantud limiidi , mis lubab sõita kvartalis <arv> krooni eest . Puuetega lastele on invabussi kasutamine koolisõidu puhul limiidivaba ning tasuta . Teiste sõitude puhul maksavad nemadki kroon kilomeetrilt . Invatakso soodustus kehtib täielikult esimese grupi ning teise grupi liikumispuudega inimestele , samuti lapsinvaliididele . Linnas maksab kilomeeter <arv>.<arv> , väljaspool tuleb tasuda kuus krooni , klient maksab ikka krooni . Takso tellimise eest tasu ei võeta . Sekretär rääkis , et praegu on Tulika käsutuses üheteistkümnekohaline invabuss ning üle kümne takso . Takso tellimisel paneb Hairy Tshernjavski inimestele südamele , et nad ei häbeneks öelda , et tegemist on puudega inimesega . Tshernjavski sõnul on invabussijuhil kohustus aidata igati puudega inimest , elagu ta kasvõi üheksandal korrusel . Tulikal on olemas spetsiaalne invavarustusega buss . Bussi ja taksosid on võimalik ette tellida . Tartu linnavalitsuse teenindusala peaspetsialist Lembit Kitse rääkis , et lähiaegadel hakkab invaeribussijuht Puuetega Inimeste Koja ettepanekul välja koolitama väiketakso juhte , kes oskaksid ratastoolis olevate inimestega ümber käia . Kitse sõnul on praegu Tartus <arv> sellist inimest , kel on invatakso kasutamise õigus . Senikaua , kui koolitus käima hakkab , on puudega inimesel soovitatav sõita taksos koos saatjaga . “ Praegu pole tavalise takso juhil muud kohustust kui aidata inimest taksosse sisenemisel ja sealt väljumisel , sellegipoolest aitab enamik taksojuhte neid puhteetilistel põhjustel ka nende korteri ukse taha , ” selgitab Kitse . Tulika taksot saab tellida ööpäev läbi numbril <arv> <arv>. Tallinnas õnnestus “ Postimehel ” välja selgitada vaid üks invataksoteenust pakkuv firma : Tallinna Taksoteenuste AS . Selle bussijuht Argo Pukk lausus “ Postimehele ” , et nende firma alustas invataksoteenusega <arv>,<arv> aastat tagasi . “ Seni pole märganud , et linnavalitsus meid kuidagi toetanud oleks , dotatsiooni pole meile makstud . ” Invataksondus tõmbub koomale Puki sõnul on aktsiaseltsil plaanis oma tegevus lõpetada , sest ilma dotatsioonita ei jõua puudega inimesed seda teenust kasutada . Praegune invatakso tariif Tallinnas on viis krooni . “ Vaid Käo rehabilitatsioonikeskuse kerge vaimse puude ja liikumispuuetega laste sõidu maksis sotsiaalministeerium kinni , ” sõnas Argo Pukk . Muidu sõidab Puki sõnul invataksoga vaid paar inimest kuus , see ei tasu ju end ära . “ See on ka arusaadav , sest puuetega inimestel pole nii palju raha , et taksosõit ise täies ulatuses kinni maksta , ” nentis Pukk . Tallinna sotsiaalhoolekandeosakonnast vastati , et invataksoteenuseid pakub ka Termaki Autopargi AS . Aktsiaseltsist aga väideti , et nemad invataksoteenust ei paku . Argo Pukk ütles , et Termaki autopargile eraldati invatakso käivitamiseks raha . Millal Termaki pakutav invataksoteenus jõustub , pole veel teada . Viljandi lasteabikeskuse juhataja Pille Vaiksaar ütles , et keskusele kuulub kümnekohaline invabuss ja praegu tasub tellija <arv> senti kilomeetrilt . “ Seda kuni <arv> kilomeetri raadiuses . Pikem sõit kooskõlastatakse juba omavalitsusega , ” teatas Vaiksaar . Viljandis on invatakso kilomeetri hind <arv> krooni . Seisuaja tasu on <arv> krooni . <arv>. oktoobrist tuleb Vaiksaare sõnul hinnakirjas mõningaid muudatusi . Invatakso viib ka kuulmispuudega lapsed esmaspäeva hommikuti Tartusse kooli ja toob nad reedel tagasi . Lapsevanemad peavad tasuma vaid ühe otsa eest , ülejäänu tasub linna sotsiaalabiamet . Laste edasise sõidu maakonda kompenseerivad vallad . Taksot saab tellida telefonil ( <arv> ) <arv> <arv> või mobiiltelefonil ( <arv> <arv> ) <arv> <arv>. MALLE SALUPERE Järgmisel aastal saavad kõik meie linnalähedased ( nüüd küll enamasti linnasisesed ) kalmistud <arv>-aastaseks . Visuaalse antropoloogia festivali auhinnafilm surnute väljakaevamisest ruumikitsikuses kalmistul Kuubas jahmatas meie zhüriiliikmeid , aga <arv> aasta eest poleks selles nähtud midagi iseäralikku . See etapp on läbitud meiegi kristlikus kalmistukultuuris . Järgmisel aastal saavad kõik meie linnalähedased ( nüüd küll enamasti linnasisesed ) kalmistud <arv>-aastaseks . <arv>. aastal keelas Katariina II sanitaarsetel kaalutlustel oma ukaasiga matmise kirikutesse ja nende kõrvale linna piirides asuvatele kalmistutele . Jõudsalt kasvanud rahvaarv ja iga vähegi jõukama kodaniku soov osta oma kadunukesele kui mitte hauakamber , siis vähemalt kirstukoht kirikupõranda all tegi eriti suvel jumalateenistusest osavõtu üsna piinarikkaks ja tervisele ohtlikuks . Mitte kõik kambrid ei olnud küllalt hermeetilised ja mõnda tuli ju uue kirstu paigutamiseks avada . Tuleme nüüd Tartu kirikute ja üheksandat veerandsajandit lõpetava Raadi kalmistu juurde . Hauakambrid Hauakambrid olid kõigis kuni XVIII sajandini ehitatud kirikutes , aga asi oli kaugel igavesest puhkepaigast , sest hauakambrit jõudsid kinni maksta väga vähesed . Katoliiklikud matused toimusid suure toredusega ja tuli karta ka hauaröövleid . Näiteks rüüstas Vene sõjavägi Liivi sõja ajal toomhärrade ja piiskoppide hauad toomkirikus Üleval Toomemäel . Kirik ise oli juba linnaelanike poolt reformatsiooni käigus rüüstatud ja seisis mahajäetuna , õigemini oli kasutusel viljalaona . Katoliiklikus ajast pole dokumente säilinud . Tuleme ainsa all-linna kiriku juurde , mis on tartlasi XIII sajandist kuni <arv>. augusti lõpuni pidevalt teeninud . See on muidugi Jaani kirik , mille arhiivis on nii hauakambrite plaanid kui mahukas rootsiaegne inventariraamat kõigi tehingute kirjeldusega . Hauakambrid tõid kirikule olulist tulu , nende hind sõltus nii suurusest kui asukohast - mida lähemal altarile , seda kallim . Päris altari alla maeti enamasti kirikuõpetajaid , mõistagi tasuta . Lepingu kehtimise ajal võis omanik hauakambrit ka edasi müüa . Kui perekond hääbus või kui ta ei suutnud lepingut uuendada , läks see tagasi kiriku valdusse . Uus omanik alustas haua puhastamisest , st eelmiste säilmete väljakandmisest . Neid ei visatud prügimäele , vaid iga kiriku juures oli luukamber , kus segamini nii rikkad kui vaesed , sest kõige suurem rotatsioon toimus ja kirikuaias , kuhu matmine platsiõigust ei andnud , ja viis aastat peeti kõdunemiseks piisavaks ajaks . Sinna maeti lihtrahvast ja tavakodanikke , kuid maarahva surnuaiad olid linnaservades . Raadi kalmistu <arv>. mail <arv> kogunes magistraat eesotsas linnapea Gadebuschiga linna taha ja valis välja Narva maantee äärse paiga maarahva kalmistu vastas . See oli praeguse peatee ümbruses . Otsustati ehitada maja hauakaevajale ja piirata koht puittaraga , mis hiljem kavatseti asendada kivimüüriga . Rahvale anti Jaani kiriku , tollal Tartu ainsa kiriku kantslist kolmel pühapäeval järjest teada , et alates <arv>. septembrist peetakse kirikus küll tavaline matusetseremoonia ( muide , laulatused ja ristsed toimusid enamasti kodudes ) , aga surnu tuleb kas hilja õhtul või vara hommikul ilma saatjateta ( ! ) viia uuele kalmistule ja seal matta . Ühtlasi keelati edaspidi matta mittesaksa lihtrahvast kalmistule praegusel Lillemäel ( seda nimetati Mistberg - rämpsu e. sõnnikumägi ) - surnu tuli tuua talupojakalmistule . Vana-Jaani kalmistu Need , kel kirikus hauakambrid , võisid saada kalmistul täpselt samas mõõdus pärusplatsi . Need mõõdeti välja kalmistu esialgset perimeetrit mööda ja sinna ehitati hiljem kõige rohkem perekonnakabeleid . Kalmistu põhiosa jagati süllalaiusteks ribadeks , need omakorda ristuvate teede abil kvartaliteks . Ümberringi istutati pärnad . Kui üks riba oli täis maetud , jäeti üks vahele ja nii edasi . Järgmisena tuli käsile võtta vahelejäänud ribad ja siis tuli jälle otsast alustada . Näib , et hiljemalt sajandivahetuseks ülalkirjeldatud korrast loobuti , sest sel ajal hakkasid hauaplatsidele ilmuma püsivad järelehüüetega hauatähised , mida on tuvastatud veel käesoleva sajandi alguses . Nimelt ilmus <arv>. aastal ajalehes “ Nordlivländische Zeitung ” ( Tartu ehk Jurjevi päevalehe tookordne nimi ) pikem kirjutis Vana-Jaani surnuaiast , kuhu tollal enam ei maetud . Autor jalutab kuulsate meeste kadunud ja kaduvate kalmude vahel , leides igaühe jaoks mõne hea ja iseloomustava sõna , kahetsedes , et juba on kadunud paljude tuntud meeste hauakohad . Kõik need , kelle juures on peatutud , on vähemalt aja- ja koduloolastele tänaseni tuntud . Käisin , see tekst näpus , kalmistu läbi tosina aasta eest ja taas pärast ka <arv>. juuli “ Sõnumilehe ” artiklit , milles pahandati ülikooli professorite haudade halva hooldamise pärast . <arv>. juulil igatahes oli kogu Vana-Jaani kalmistu niidetud ja puhtaks riisutud , aga hein teatavasti kasvab kiiresti , paari nädala pärast võib jälle näpuga näidata . Häving ja unustus on jõudsalt oma tööd teinud . Aga üht-teist sellest , mis tookord jalutaja ( J ) pilku püüdis , on veelgi alles . Mõni aasta enne I maailmasõda on kalmistule taas matma hakatud ja see jätkus ka iseseisvusajal . Selle perioodi hauatähiseid ongi kõige rohkem säilinud , arvestamata kolmandat lainet - matuseid , mis on toimunud pärast seda , kui noortartlased selle nn ülikooli kalmistu ülikooli juubeliks võsast välja raiusid . Sealjuures koostatud kultuurilooliste haudade kaart olevat kaduma läinud . Neid on küll tehtud varemgi . Üks viimaseid Tartu kalmistute kaardistajaid ja pildistajaid oli dr Herbert Normann , kelle tuhanded fotod asuvad TÜ raamatukogus . Kuulsuste hauad Omaaegne peavärav asus Narva maantee poolses küljes ; sellest vasakul sõprade-professorite Eduard Lenzi ja Moritz Engelhardti vahel on ülikooli kõigi aegade teenekaima ja armastatuima rektori Gustav Ewersi ( <arv>-<arv> ) kalmu unustusest päästnud rektor Klementi ajal paigaldatud tagasihoidlik kivi . Karl Morgensterni ja ühe temaaegse kuraatori ( esimese , kes elas Tartus ) kindral Craffströmi marmorsambad muinsuskaitsealuse Telleri kabeli lähedal on hästi säilinud , mida ei saa öelda linnapea Helwigile ( +<arv> ) tänulike linlaste poolt püstitatud metallmonumendi kohta . Vanale alusele on paigutatud suhteliselt uus mälestuskivi . Vis-à-vis Telleri kabeliga asub selle kalmistu imposantseim rahula oma massiivse , kuid õhulise betoonaiaga ja omapärase hiigelrahnuga selle kohal . See kuulub kiviraidur ja tööstur Lestale . Politseimeister Gessinsky ( <arv>-<arv> ) kohta liikus omal ajal palju anekdoote , aga temale võlgneb Tartu ühe puusilla ja sõjas hävinud kaubahoovi ehituse , kuivõrd ta arvas , et kaupmeeste müügiputkad rikuvad linna ilmet . Et linlased ei pruugiks tema mälestussamba jaoks korjandust teha , pärandas ta selleks ise raha . Valge , rohke tekstiga marmorsammas on alles , aga juba sõja ajal kadus sealt leinav neiu . Mõni hauatähis tundub olevat asukohta vahetanud . J tsiteerib teksti õpetajate seminari esimese inspektori Jürgensoni raudristilt , mis pidi asuma botaanik Eschscholtzi läheduses ülikooli arhitekt Krause haua kõrval . See asub Telleri ja Lesta vahel , aga Jürgensoni risti leidsime hoopis kolmanda paralleeltee äärest eestlasest gildikaupmehe Pabo uhke hauasamba eest . Seda teed kruusaaugu poole tulles jõuame kalmistu uhkeima perekonnakabelini , mille restaureerimine näib piirduvat tsinkplekist katusega ja millel puuduvad tähistused . Perekonnapea Carl Johann Seidlitz on küll maetud selle kõrvale ( <arv>-<arv> ) , ju on kabel hiljem ehitatud ja vaevalt õnnestus siia tuua ka kuulsaim poeg Georg Karl Maria ( <arv>-<arv> ) , kes pidi <arv>. aastal Tartu ülikoolist lahkuma Darwini õpetuse levitamise pärast ja suri Baieris . Nii see kui kõrvalasuv tuntud poola päritoluga vene kirjaniku Faddei Bulgarini hauakamber oli mõne aasta eest lahti murtud . Hauaröövlid küll lehti ei loe , aga võiksid teada , et luterlikes matustes surnutele väärisasju kaasa ei pandud , ordenid ja aumärgid pidi tsaari-Venemaal ordenikapiitlile tagastama ning säilmed võiksid huvitada vaid ajaloolasi . Kabelist edelas on tekkinud lohud sõja ajal lagunenud ja sõjajärgsel baltisaksluse likvideerimisperioodil lõplikult lammutatud kolme kabeli kohale . Äärmist , Ehlertzi perekonnakabelit tähistab Otto Wilhelm Masingu kalm , kuigi J tuvastas selle asukoha kabeli taga . Martin Lipp oli veendunud , et praost on sängitatud kabelisse , ja see teadmine ongi omaks võetud . Sajandi algul paigaldatud marmortahvlit pealdisega Tõde ja õigus pole taastatud . Siit praeguse leinamaja poole tulles leidis J elupuu all prof Senffi lihtsa marmorristi . Sellele mehele võlgneb Tartu oma kunstikeskuse maine XIX saj esimesel poolel ja nn Senffi trepid ülikooli raamatukogu juures . Ristist on jäänud ebamäärane tüügas , aga kalmistu vanim ja suurim elupuu on alles . Praegune Senffi kalmu tähistav kivi asub mitukümmend meetrit eemal . Maarja kalmistu On võimatu kirjeldada kogu kalmistut või peatuda kasvõi kõige kuulsamate haudade juures . Omaaegne Vana-Jaani kalmistu lõppes umbes joonel , millel kruusaaugu lähedal on maetud lauluisa Kreutzwald , ja piirnes mõttelise joonega Baeri ja Faehlmanni kalmude ning praeguse peatee vahel . Edasi tuli maarahva ehk eesti kalmistu , millest Maarja koguduse (taas)asutamisega sai Maarja kalmistu , ja edasi vene õigeusklike rahupaik . Sellele kogudusele oli linnasisese matmise keeld väga teretulnud , sest kui <arv> pühitseti uus kivist õigeusu kirik , ei suutnud ka keisrinna isiklik korraldus sundida ümberasuvate kruntide omanikke loovutama jalatäitki maad kalmistu tarvis . Kirik hävis <arv>. aasta suurtulekahjus , üsna pea hakati ehitama <arv> valminud Uspenski peakirikut . Vaevalt leidub Eestis paika , kus nii väikesele territooriumile oleks koondunud nii palju kultuurilugu ja kuulsaid nimesid . Omal ajal räägiti Tartu teadlaste aumüüri rajamisest Toome nõlvale . Vahest tuleks juba olemasolevate tähiste säilitamisest ja eksponeerimisest ? Saaks kujundada parknekropoli On kahju , et noortartlaste aktsiooni käigus ja järel niipalju vanu hauatähiseid lihtsalt prügimäele või Emajõe kaldakindlustusse rändas . Osa on aga kasutatud uutel kalmudel . See olnuks ideaalne materjal “ surnutemüüri ” jaoks . Praegu ei jäta kalmistu kaootiline seisund kuigi head muljet , aga kalmistust saaks kujundada ainulaadse parknekropoli . Vana-Jaani võiks ka edaspidi õigustada ülikooli kalmistu nime , aga korrastamist vajaks uute matmiste süsteem . Kui omal ajal olid oma matmisplatsid nii tsunftidel ( näiteks on säilinud kullasseppade oma kauni sepisaiaga ja suure pärnapuuga selle keskel ) kui korporatsioonidel , oma “ nurk ” linnapeadel jne , siis võiksid olla omad territooriumid ülikooli teaduskondadel , mis teeks lõpu praegusele juhuslikult laialipillatud haudade hoold(amat)usele . Ei ole ju mõeldav , et niipalju linnasisesest kalmistupinda seisab kasutamata . See ei tähenda pieteeditunde puudumist . Nagu nägime eespool , on ka kalmistutel nagu eluski alati toimunud rotatsioon ja vähesed kondid on saanud lõpuni kõduneda seal , kuhu nad kunagi pandi . Küll aga võlgneme me oma eelkäijatele nende mälestuse väärika jäädvustamise , austades seeläbi ka iseennast . SPORDITOIMETUS Karikakaitsja Pireuse Olympiakos alustas tänavusi Euroopa klubide meistrivõistlusi ( nn euroliigat ) neljapäeva õhtul raske võiduga võõrsil Istanbuli Efes Pilseni üle - Kreeka klubi kaotas küll avapoolaja <arv> : <arv> , ent võitis lõpuks kolme punktiga , <arv> : <arv>. Istanbuli <arv> <arv> pealtvaatajat mahutavas Abdi Ipekci spordihallis peetud kohtumise lõpus olid jugoslaavlase Dushan Ivkovici hoolealused Ors Aydini juhendatavast meeskonnast veidi kindlamad - nagu meistritele kohane . Teistes A-alagrupi kohtumistes olid võidukad Moskva CSKA ( Venemaa ) ja Tel Avivi Maccabi ( Iisrael ) , mõlemad mängisid koduväljakul . B-alagrupis avavoorus tasavägiseid kohtumisi ei olnud . Väikseima võidu sai Treviso Benetton ( Itaalia ) , kes alistas võõrsil Madriidi Estudiantese ( Hispaania ) <arv>-punktilise vahega , <arv> : <arv>. Teiste võitjate , Saloniki PAOKi ja KK Spliti ülekaal oli vastavalt <arv>- ja <arv>-punktiline . FC Barcelona oli parem ühe punktiga C-alagrupi põnevusmängus võõrustas Pau-Orthezi ( Prantsusmaa ) klubi kuulsat FC Barcelonat ( Hispaania ) . <arv> pealtvaataja kaasaelamisel peetud mõõduvõtmise avapoolaeg lõppes külaliste eduseisul <arv> : <arv> , ent normaalaja järel särasid tablool viiginumbrid <arv> : <arv>. Lisaaeg kuulus napimast napimalt mullu euroliiga finaalis Pireuse Olympiakosele alla jäänud Barcale - <arv> : <arv>. Jugoslaavia päritolu mängujuht Aleksandar Djordjevic ( <arv> cm ) toetas võitjaid <arv> , <arv>-sentimeetrine äär Thierry Gadou kaotajaid <arv> punktiga . Ameeriklane Jerrod Mustaf ( <arv> cm ) lisas FC Barcelona kontosse <arv> silma . Kahes ülejäänud selle grupi kohtumises võideti väiksema vaevaga : Belgradi Partizan ( Jugoslaavia ) oli lõpuvile kõlades oma vastasest üle üheksa , Bologna Kinder ( Itaalia ) <arv> punktiga . Viimase ridades tegi kaasa ka läinud hooajal koos Martin Müürsepaga NBAs mänginud jugoslaavlane Predrag Danilovic , kes oli <arv> punktiga prantslase Antoine Rigadeau' ( <arv> punkti ) järel oma meeskonnas paremuselt teine korvikütt . Dominique Wilkins tagasi Euroopas D-alagrupis pälvis tähelepanu teine Bologna linna klubi - NBA veterani Dominique Wilkinsi ( <arv> cm ) juhtimisel tegutsenud Bologna Teamsystem alistas koduväljakul Berliini ALBA ( Saksamaa ) <arv> : <arv>. Läinud hooaja Põhja-Ameerika tippliigas San Antonio Spursi koosseisus veetnud Wilkins kogus mängu parimana <arv> punkti . <arv>. aasta kevadel aitas Wilkins Ateena Panathinaikose euroliiga troonile . Ateena AEK ( Kreeka ) alustas eurohooaega viiepunktilise võiduga ( <arv> : <arv> ) koduhallis Pariisi PSG Racingi ( Prantsusmaa ) üle , Zagrebi Cibona ( Horvaatia ) edu Ljubljana SMELT Olimpija ( Sloveenia ) vastu oli lõpuvile kõlades <arv> : <arv>. ALDO MAKSIMOV Täna ja homme levitatakse esmakordselt üle kogu maailma vutiplatside ausa mängu ehk fair play sõnumit . Rahvusvahelised ausa mängu päevad on kavas esimest korda ning kulmineeruvad sir Bobby Charltoni etteastega kuni <arv>-aastaste MM võistluste finaali eel Kairos pühapäeval . FIFA egiidi all korraldatava propagandaüritusega on ühinenud kõik <arv> organisatsiooni liikmesriiki . FIFA president brasiillane Joao Havelange ei pea sadade faksitorude ummistamist paljuks , vaid leiab : “ Ausa mängu sõnumit ei rõhutata kunagi liiga palju . Ilma ausa mängu mõtteta kaotab jalgpall oma näo ja tähenduse . Aus mäng jääb mällu ning püsib , pettus aga ununeb . ” Ausa mängu moto - võita , aga ausalt - peaks neil päevil kõlama kümnetel tuhandetel staadionidel . Zürichis koostatud asjakohased materjalid vohavad retoorikast . Sisuliselt kutsutakse üles mitte unustama mänguga kaasas käivaid käitumisnorme . Ära on toodud kümme käskugi : <arv>. mängi võidu nimel ; <arv>. mängi ausalt ; <arv>. järgi jalgpallireegleid ; <arv>. austa vastaseid ; <arv>. võta kaotus vastu väärikalt ; <arv>. aita kaasa jalgpallihuvi tõstmisele ; <arv>. põlga ebaausust , narkootikume , rassismi , vägivalda ning teisi ohte , mis võivad ähvardada sporti ; <arv>. aita teisi , et vastu seista ebaaususele ; <arv>. mõista hukka neid , kes püüavad häbistada sporti ; <arv>. austa neid , kes peavad tähtsaks jalgpalli head mainet . Vormiliselt tähendavad ausa mängu päevad seda , et enne igat kohtumist FIFA liikmesriigi pinnal loeb staadioni diktor ette FIFA pöördumise . Pärast mängu annab kohtunik kummagi võistkonna enim ausa mängu põhimõtet järginud mängijale suveniiri . Mõnes riigis pööratakse sündmusele pisut suuremat tähelepanu . Inglismaal tassivad lapsed enne igat kõrgliiga kohtumist väljaku keskele fair play kirjaga lipu . Saksamaal moodustavad lapsed Bundesliga mängude eel fair play keti . Teadaolevalt tehakse suuremaid plaane veel Nigeerias , Tuneesias , Aserbaidzhaanis , Tshiilis , Kuubas ning mitmel pool Aasias . Havelange algatas Ausa Mängu kampaania kümme aastat tagasi . Sestpeale hakkas FIFA andma välja iga-aastast ausa mängu auhinda , mille senised laureaadid on FC Dundee Unitedi fännid ( <arv> ) , Frank Ordenewitz ( individuaalselt ) ja Souli olümpia jalgpalliturniiri publik ( mõl . <arv> ) , Trinidadi ja Tobago publik ( <arv> ) , Gary Lineker ( <arv> ) , Hispaania jalgpalliliit ( <arv> ) , Jorginho ( individuaalselt ) ja Belgia jalgpalliliit ( <arv> ) , Nandor Hidgeguti ( individuaalselt ) ja Sambia jalgpalliliit ( mõl . <arv> ) , Jacques Glassman ( <arv> ) ja George Weah ( <arv> ) . Suure tõenäosusega näeme ausa mängu atribuutikat täna ka Maarjamaa jalgpalliareenidel . Meistrisarjas kohtuvad Tallinna Sadam ja FC Lantana ( Kadriorus ) , Lelle SK ja FC Flora ( Kehtnas ) , Jõhvi EP ja Narva Trans ( Jõhvis ) ning Viljandi Tulevik ja Tallinna VMK ( Viljandis ) . Kindlasti on huvitav muuhulgas võrrelda , kuipalju meil ja mujal mängijatele värvilisi kaarte näidatakse . RAIMO PEIKER Arne Laos on kogu aeg olnud seotud korvpalliga . Juba üheksanda klassi poisina hakkas ta mängima Tartu Ülikooli esindusmeeskonnas . Seejärel tulid aastad Eesti koondises ning pärast aktiivsest spordist loobumist treeneri ja ülikooli õppejõu elu . Ta on õnnelik inimene selle poolest , et on terve elu saanud tegelda südamelähedase alaga . On arvatud , et treeneriametit võib pidada ka see , kes pole olnud teab kui hea mängija . Arne Laos kummutab selle väite ja arvab , et treener peab olema endine korralikul tasemel mängija . Eriti kui on tegu tippmängijate või algajate laste juhendamisega . Keskpärane korvpallur võib treenida neid harjutajaid , kes jäävad nulli ja maksimumi vahele . Oma paremateks saavutusteks sportlasena peab Arne Laos kuuendaid kuni üheksandaid kohti N Liidu kõrgliigas . Tema mängimise ajal igatahes kõrgliigast esiliigasse ei langetud . Suurriigi mängijate edetabelis on ta kuulunud veerandsaja parema sekka . Baltikumis valitses <arv>. aastate lõpust alates kuni <arv>. keskpaigani Läti , Leedu oli aga viimane . Laose trumbiks oli hea viskekäsi Mängijana oli Laos väga hea viskekäega . Jääb vaid kahetseda , et neil aastail ei fikseeritud kolmepunktiviskeid . Veel oli ta väga sitke kaitsemängijana . Asjaosaline ise lisab tagasihoidlikult , et mõni sööt ehk läks samuti õige koha peale . “ Põhiline oli mul muidugi hea viskekäsi . Elasin Supilinnas , kus sporditi väga tõsiselt ja sellest linnaosast võrsus väga palju Tartu sporditippe . Korra tahtsin ma ülikooli kehakultuuriteaduskonnas sellel teemal isegi kursusetööd kirjutada , ” tunnistab Laos . Arne Laos meenutab , et neil oli ka oma staadion , kus poisikesed igal alal võistlesid , ka kümnevõistluses . Aga rohkem tõmbas ikkagi korvpall , sest ainuüksi Marja tänavale tehti ise kolm normaalmõõtmetega välisväljakut . Ümbruskonnas ei leidunud ühtegi poissi , kellel poleks hoovi peal korvirõngast ja tagalauda olnud . Algul õpetasid vanemad poisid nooremaid , seejärel olid juhendajad sellised tuntud mehed nagu Heldur Tüüts , Georg Rekker , Edgar Naarits , Viktor Laats , Ilmar Kullam , Ernst Ehaveer ja Harri Russak . Nooremaid hakkas Laos juhendama keskkoolis õppides ja ülikooli esimesest kursusest alates tegutses ta juba spordikoolis . Ülikooli järel töötas Arne Laos pikka aega tookordses EPA spordikoolis , olles samal ajal ka Eesti Põllumajanduse Akadeemia meeskonna treener . Korduvalt juhendas tunnustatud korvpallispetsialist Eesti noortekoondisi . “ Oma treeningurühmade juurest ärakäimise lõpetasin ruttu ära , et mitte oma põhitööd ära rikkuda . Esialgu oli noorte tippude juhendamine tunnustus , kuid peagi sain aru , et kahte isandat on raske teenida , sest enda põhitöö jääb unarusse , ” räägib Laos . Vahepeal juhendati veel koos Heino Lillega Kalevi duubelmeeskonda Ehitajat . Kuna töökoormus paisus suureks , oli Laos teine treener . Laosele pakuti ka Eesti koondise treeneri kohta , naiste juhendajaks hakkamist isegi mitmel korral . <arv>. aastast töötab Arne Laos Tartu Ülikoolis ja õpetab välja uut treenerite kaadrit . SK Polaris treeneri pilgu läbi Sellest hooajast on Arne Laos Tartu esindusmeeskonna SK Polaris treener . Meeste kohta ütleb ta , et need on spordimehe hingega ja tööd tehakse tõsiselt . “ Kaunase Atletas , kellega oleme nüüd kolm korda kohtunud , on tasemega võistkond . Üks mängija on neil NBA drafti kandidaat , meie vastu mängisid kaks mustanahalist ja tugevduseks oli veel korvpallur , kes Tartus väljakul ei käinud . Et pärast Tartu kohtumist kutsuti meid esimesel võimalusel Kaunasesse mängima , näitab , et meiega arvestatakse , ” räägib Laos . Arne Laos leiab , et SK Polaris mängib vaatamata suhteliselt lühikesele keskmisele kasvule normaalselt . Kokkumängu on võimalik veelgi edasi arendada ja enda taset parandada . “ Minu meelest ei tasu kusagil vastandada pikki ja lühikesi mängijaid . Meie eesmärk on , et võistkond mängiks ning igaüks peab natuke oma meisterlikkusele juurde lisama . Vaja on , et mehed avaneksid . Pikki on tarvis mujalt sisse tuua , kuid mitte vanu tegijaid , vaid noori , sest võistkonda ei komplekteerita ainult üheks aastaks . ” Kogenud treener ütleb välja , mille nimel koos Teet Lauriga töötatakse : “ Meie tahame garanteerida , et näidatakse kollektiivset ja tasemel korvpalli , kus ei anta alla üheski mänguolukorras . Üritame ka endast tugevamale meeskonnale oma tahet peale suruda , kuid see nõuab senisest veelgi suuremat üksmeelt . Seda meil kahjuks veel ei ole . ” Kuidas olete saavutanud , et Andres Ottender mängib varasemaga võrreldes tunduvalt paremini ? “ Kõigepealt , ta pole üldse spordikoolis käinud , aga ta on üks andekamaid , keda olen juhendanud , ” väitis Laos . Ja lisas , et paari aastaga hakkas ta sellisel tasemel mängima , et Omad Poisid kutsusid ta oma meeskonda . “ Seal kaotas ta arengus kaks aastat . Nüüd on ta end jälle käsile võtnud ja kui väga tahad , lähed ka paremaks . Ottender mängis juba sellisel tasemel , et Jaak Salumets küsis , kust te selle mehe olete välja võtnud . Ka Leedus küsiti tema kohta . Ühes kohtumises oli Ottender Leedus meie parim . Kehalised võimed on tal head , hüppevõime korralik . ” Arne Laos kinnitab , et arenemisvõimelisi poisse on palju , kuid areng saab toimuda vaid võistkonna edasimineku kaudu . Eraldi võttes pole veel keegi mitte midagi , aga treeneri sõnul on nad tublid noored mehed , kellel on perspektiivi . “ Edasiminek tuleb siis , kui praegune edurivi hakkab kas paremini mängima või toome mõne pika mujalt juurde , et seni puuduv lüli soodustaks kogu meeskonna arengut . ” Valmimas korvpalliõpiku käsikiri Kogenud treeneril on valmimas ka mahuka korvpalliõpiku käsikiri , kus on kirjas kõik , mis korvpalliga seotud . Kirjutamata on veel vaid kaks peatükki - hüppevise ja grupiline koostöö kaitses . Muu on kõik trükivalmis . Arne Laos kardab , et kui tema aastatepikune töö ( mustand oli valmis kümme aastat tagasi ) peaks seisma jääma , siis vaevalt niipea keegi millegi taolisega maha saab . Õpiku kirjastamist Soomes on Laosele juba pakutud , kuid autor polnud sellega nõus . Arne Laose arvates on tema koostatud õpiku taset raske ületada , sest läbi on töötatud kogu Eestis , Lätis , Leedus , Venemaal ning Gruusias leidunud teooria . Käsikirja on võrrelnud ka viimasel ajal USAs välja antud õpikutega . Selle töö maht on kolossaalne ja vaevalt keegi enam kunagi viitsib samasuguse tee läbi käia . Kõik on seal üksipulgi lahti räägitud : tehnika analüüs , tüüpvead ja nende kõrvaldamine , harjutusvara jne. Arne Laos kinnitab , et on püüdnud ise korvpalli mängida ning ka teisi õpetada nii hästi kui on osanud ja see ala on talle olnud aastakümneid südamelähedane . <arv>. septembril sai Arne Laos <arv>-aastaseks . RANDO SOOME , Pielavesi Eelmise sajandi lõpul olevat üks Oulu linnast pärit rikas talumees käinud Helsingis Shakespeare'i “ Hamletit ” vaatamas . Etendus meeldinud rahatuusale sedavõrd , et teatrisaalist lahkudes jaganud ta vaimustust oma parima sõbraga . “ Vägev värk , ” ülistanud talupidaja , “ Oulus leidub kõige rohkem viis meest , kes sellise näidendi kirjutamisega hakkama saaksid . ” Tundub , et ka siinses spordimaailmas valitseb kohati selline Oulu isehakanud teatrikriitiku vaimus kiibitsemine . Omade võimetesse usutakse isegi siis , kui sellel mingit reaalset põhja pole . Kord teevad kaasvõistlejad soomlaste lemmikutele liiga , siis jälle demonstreerib kohtunik oma patoloogilist kanapimedust , kuulutades võitjaks kellegi teise . Vähemalt nii arvavad paljud kohalikud tugitoolisportlased . Alles see oli , kui Atlanta olümpiamängude kreeka-rooma maadluse kuni <arv>-kiloste meeste finaalis kaotas Marko Asell napilt kuubalasele Feliberto Ascuyle . Kaotas , ent peaminister Paavo Lipponen kuulutas ta avalikult “ moraalseks olümpiavõitjaks ” ning vähemalt pool Soomet teadis kohtunikust märksa paremini , kuidas maadlusmatshis õieti punkte tuleb anda . Ja seda , et valitsusjuht sekkub täiel häälel spordikohtuniku otsuste arvustamisse , saab juhtuda üksnes meie põhjanaabrite juures . Tegelikult võiks Soomet julgesti kutsuda tuhande rekordi maaks . Kui sotsialistlikus N Liidus loodi tahtlikult raskusi , et neid saaks lippude lehvides ning patriootilisi laule lauldes ületada , siis kapitalistlikus Soomes sellise kilplasetööga loomulikult ei tegelda . Siin luuakse ... uusi spordialasid , et ise maailma tippmarke püstitada ning , miks mitte , Guinnessi rekordite raamatusse pääseda . Kõlab ju uhkelt - maailmameister sääsetapmises ( selgitati välja suve hakul Lapimaal ) , saapaviskes või siis mobiilitelefoniga helistamises ... Lõppenud üllatavalt kuum suvi pakkuski jäätise ja külma õlle suurtarbimise ning kohvihinna korraliku tõusu kõrval elamusi ka maailmas vähem harrastatavate spordialade esindajatele . Kalajoe kuulsal rannal selgitati välja Soome meister liivasuusatamises . Jah , justnimelt rannaliival suusatamises . Hoolimata sellest , et kaasa tegid ka vanad suusahundid Jari Isometsä ning Mika Myllylä , noppis selle võistluse võidu hoopis üks kohalik liivalauaspets . Kui sellel alal mõistis osavõtjate üle kohut kiretu stopper , siis Soome meistrivõistlustel suudlemises hindasid kohtunikud vaid võistlejate tehnikat , näoilmeid ja kirglikkust . Sõnaga suuri tundeid , mida juba Scarlett O'Hara omaaegses menuromaanis “ Tuulest viidud ” taga ajas . Siinmail üldlevinud seisukoha kohaselt olnuks selle konkursi peafavoriidiks <arv>-kilone kuulitõukemägi Mika Halvari , kelle pisut pruntis huuled olevat ühe naiskohtuniku sõnutsi nagu suudlemiseks loodud . Millegipärast eelistas Halvari aga Ateena MM-võistlusi ja seal tuli ta alles viiendaks . Võtnud parem Caesarilt õppust : parem olla oma külas esimene , kui Roomas teine ... Soomlastel on kombeks anda igal aastal välja Guinnessi rekordite raamatu uus trükk , kus on kirjas ka kõik nende endi rekordid , üks kummalisem kui teine . Näiteks kanamunaviske maailma tippmark kuulub Risto Antikaise nime kandvale vähetuntud talendile , kes saatis <arv>. aastal golfipalli meenutava kanamuna <arv> meetri ja <arv> sentimeetri kaugusele . Tõsi , Guinnessi rekordite raamatus pole kirjas seda , kas muna oli toores või keedetud . Või mis tähtsust sel ikka nii väga on ? Paarile Oulu üliõpilasele kuulub taas saunavedamise maailmarekord . Nimelt vedasid ilmselt õlleraha vajavad tudengid ratastel sauna Oulust umbes <arv> km kaugusele Otaniemisse <arv> päeva <arv> tunni ja <arv> minutiga . Nagu burlakid Volga jõel lotja . Sellise idee peale annab ikka tulla , ega siis muidu Oulu linn pole viimaste uuringute järgi Helsingi järel Soome harituim koht . Ülikoolid ja oma tehnikakülagi puha . Lisaks sellele ei pea sealt enam pealinna “ Hamletitki ” vaatama sõitma , seda lavastatakse nüüd ka kohapeal . Ainult et autor on ikka seesama William Shakespeare . Lihtsalt maailmas on tippmarke , mida ei ületata kunagi . Isegi mitte tuhande rekordi tõotatud maal Soomes . ERKKI BAHOVSKI “ Teet or alive ” , TV <arv> “ Teet or alive'i ” vaadates saab eitamise kaudu selgeks , miks saade on hea . Miks siis ? Sest “ Teet or alive'is ” pole lamedat beibetsemist ja totraid pubenalju trenditeadlikele noortele . Just see , et naljadega üle piiri ei minda , hoiab saate tonaalsuse loomulikult reipa . Nagu ütles Schopenhauer : elu läheb seda paremaks , mida rohkem on kõikvõimalikest asjadest loobutud . Iseenesest on ju saate idee absoluutne nonsenss . Lapata “ Kodu-Anttila ” kataloogi , võtta vastu telefonikõnesid ja sättida pilti . Ei kujuta küll ette , kuidas keegi teine seda saadet teeks . Loomulikult on Teet arenenud . Praegu ei saa teda küll süüdistada Music TVst nähtud Ray Cokesi järeletegemises . Sest mängus on ju ka Ice Dog M , kes kaamera ees teeb vähem liigutusi . Ice Dog M ongi aidanud saate dünaamikale kaasa . Varem oli Teet kaamera ees ja rääkides hüperaktiivne , kuid Ice Dog M aitab pidureid peale panna . Sellegipoolest on operaatoritel rohkem tööd kui muidu . Kaamera lihtsalt ei jõua igale poole järele . Suhtlemine ja telefoniühendus vastajatega on samuti ajapikku paranenud . Ei teki enam piinlikke momente , kui keegi aia asemel aiaaugust räägib või tahab kedagi tervitada . Teet tõmbab lihtsalt kriipsu peale ja ongi kõik . Mille kallal ehk võiks kägiseda , on pildimäng , kus ruutude suurust on vähendatud ja hulka suurendatud . Pahatihti ei saa üldse aru , mis ekraanil juhtub . Muidu aga on näide heast entertainmentist , mis tööpäeva lõpus seebikatega võidu aju lõdvestab . <arv> aastat tagasi Presidendivalimised jätkuvad Riigikogus Kell <arv> öösel , kui polnud veel selge valimistest osavõtu protsent , oli selge : keegi presidendikandidaatidest <arv> protsenti täis ei saanud . Esialgsed tulemused selleks ajaks olid järgmised : Rüütel <arv>,<arv> , Meri <arv>,<arv> , Taagepera <arv>,<arv> , Parek <arv>,<arv> protsenti . Presidendivalimised jätkuvad Riigikogus Arnold Rüütli ja Lennart Meri vahel . <arv> aastat tagasi Komblus järelvalve Tallinnas Tallinnas on praegu registreeritud avalikka naisterahvaid umbes <arv>. Neil on isikutunnistuste kõrval sellekohased eritunnistused . Registreerimise alt vabastatakse naisterahvad kohe , kui nad tööle on asunud ja ennast enam prostitutsioonist ei elata . Peale alaliste registreeritute on praegu Tallinnas veel umbes <arv> isikut , kes prostitutsioonis kahtlustatutena ajutiselt järelvalve all on ehk peale kaevatud on , et nad suguhaigust edasi annud on . Ka meesterahvaid , kelle peale sarnased kaebused sisse antud on , kutsutakse komblusvalvekohta ja sunnitakse ennast arstima . Politsei abi tuleb komblusvalvekohal siiski tihti tarvitada . TOOMAS MATTSON Baltpati tagala- ja staabikompanii luurerühma kavatsusest hakata läbi mere Suur-Pakrilt tulema teadis mandril rohkem kui üks inimene , kuid nende hulgas ei olnud väga kõrgeid aukandjaid , ütles eile “ Postimehele ” Kurkse tragöödiat uuriva valitsuskomisjoni esimees justiitsminister Paul Varul . Suur-Pakrilt teele asunud luurerühma vedas alt ka petlikult vaiksena paistnud meri . Foto Toomas Huik Varul ei soovinud retkest teadjate nimesid nimetada , et mitte häirida käimasolevat juurdlust . “ Meil on praegu enam-vähem selge , kuidas ületulek käis ja kes olid sellest informeeritud . Samas on üsna segane see , kes pidid olema sellest informeeritud . Kõige segasem on aga , kes oli kohustatud tagama selle , et üks , teine , kolmas või neljas teaksid rohkem kui nad teadsid , ” nentis Varul . Tema sõnul on keskne probleem see , et paljud asjad ei ole reglementeeritud ja käivad tavaõiguse alusel . “ Tähtis on teada saada , kelle tegematajätmised need on . See seondub laiemalt kogu kaitseväe olukorraga , ” ütles Varul . Eile lõpetas valitsuskomisjon inimestega vestlemise , esmaspäeval küsitleb komisjon veel kaitseminister Andrus Öövelit ja kaitseväe juhatajat Johannes Kerti . Kokku küsitleti üle kümne inimese , sealhulgas luurerühma ellujäänud mehi , nende ülemaid nii kompanii , pataljoni kui peastaabi tasemel , samuti teisi võtmeisikuid . Kõik vestlused on lindistatud . Komisjon on saanud hulga kirjalikke aruandeid , sõltumatud eksperdid annavad oma arvamuse komisjonile esmaspäeval . Valitsuskomisjon ei ole saanud kaitsepolitseilt fotosid , mille luurerühma liikmed tegid enne vette minekut ja vees olles , kuid komisjon saab nendega tutvuda ja teab fotode kirjeldusi . Et kriminaalasja uurib kaitsepolitsei , ei pidanud justiitsminister korrektseks fotosid lähemalt kirjeldada . Varuli sõnul huvitas teda kõige enam küsimus , kas vette minnes tehtud fotodel paistab meri rahulikuna . “ Vastus on jaa , ja see klapib ka poiste endi seletustega . Mõnesaja meetri pealt , eriti kui tuul on maalt mere poole , on raske hinnata lainetust , ” ütles Varul . Ta lisas , et rolli mängis ka veetase ja teatud ristvoolus . “ On selge , et tegelik olukord ei vastanud sellele , mis oli kaardil , ” ütles Varul . Komisjon on tema hinnangul kätte saanud vähemalt <arv> protsenti vajalikust infost ning võib järgmise nädala pühendada selle analüüsile ja läbikirjutamisele . Vajaduse korral küsitakse täpsustusi . Komisjon esitab valitsusele aruande <arv>. septembriks . Varul nentis , et kuigi komisjoni materjalide hulgas ei ole dokumente , mis oleksid kvalifitseeritavad riigisaladusena , on komisjoni töömaterjalid , sealhulgas koostatav lõpparuanne konfidentsiaalsed . “ Valitsus otsustab , mida avalikustada ja kuidas . Ma ise arvan , et mingit erilist saladust seal nüüd küll ei ole , vähemalt põhiseisukohad võiks refereerituna olla kindlasti avalikustatud . Täielikule avalikustamisele võibolla ei pruugi kuuluda mõned järeldused , mis on mõeldud ainult valitsusele teadmiseks , ” arutles Varul , rõhutades veel , et kõik on valitsuse , mitte komisjoni otsustada . Nagu “ Postimees ” varem on kirjutanud , on president Lennart Meri jätkuvalt seda meelt , et kaitseväe juhataja Johannes Kerdi lahkumispalvet ei tohi rahuldada , peaminister Mart Siimann nõuab presidendilt aga juhul , kui Öövel peab lahkuma , ka Kerdi vabastamist . Paul Varul keeldus eile seda infot kommenteerimast . Peaminister ei ole veel Ööveli lahkumispalvet presidendile edastanud . Kaitseminister ei ole aga selle nädala algul lahkumissoovi esitanud kaitseministeeriumi kantsleri Toomas Kitsingu lahkumispalvet veel valitsusele edastanud . Loe ka Nelja rahuvalvajat tahetakse otsida nende leidmiseni UUDISTETOIMETUS Kümmekond eesti poliitikut ja avaliku elu tegelast on koostamas dokumenti , mis on suunatud laiale avalikkusele ning mille abil loodetakse käivitada laialdane diskussioon eesti rahvuslike huvide üle ja kutsutakse üles mõtlema selle üle , millises riigis soovitakse elada . Dokument esialgse pealkirjaga “ Eesti väärib paremat ” väljendab manifesti koostajate arusaamu majanduspoliitikast , sotsiaalpoliitikast , õigussüsteemist , Eesti julgeolekust ning Eesti ja Euroopa Liidu suhetest . Manifesti koostajate hulgas on näiteks Andres Tarand , Peeter Olesk , Jaak Aaviksoo , Jüri Luik ja Toomas Hendrik Ilves . “ Postimehele ” teadaolevalt pole inimesed , kellele koostatavat dokumenti on näidatud ja allkirjastamiseks pakutud , suures ringis kohtunud . Üks kitsamas arutelus osalenuid tunnistas eile , et peab teksti “ väga esialgseks mustandiks ” , millesse alles hakatakse parandusi tegema Manifesti esialgses projektis väljendavad allakirjutajad oma soovi muuta “ Eesti inimesesõbralikuks riigiks , kus ei tohi pääseda võimule populistlikud jõud ” . Õigussüsteemi puudutavas lõigus väidavad teksti autorid , et Eesti praegused seadused kaitsevad pahatihti enam ebalojaalset kui seadusekuulekat kodanikku . Laialdane arutelu selle üle , millises riigis tahetakse elada , loodetakse käivitada mõne nädala jooksul . VAHUR KALMRE , peatoimetaja Sinna , kuhu ajaleht ükskord nagunii pidi jõudma , jõutakse homme , <arv>. septembril <arv> : “ Postimees ” hakkab ilmuma ka pühapäeviti . Lugeja võit on ilmne , nüüdsest ei jää ta ühelgi päeval nädalas “ Postimehest ” ilma . Mujal maailmas on see paljuski harjumuspärane . Näiteks ilmub Soomes seitsmel päeval nädalas <arv> ajalehte ning nende hulgas on loomulikult ka kõige mõjukamad “ Helsingin Sanomat ” , “ Aamulehti ” ja “ Turun Sanomat ” . Aga iga päev ilmuvad ka <arv>-tuhandese tiraazhiga “ Länsi-Suomi ” või <arv>-tuhandene “ Iisalmen Sanomat ” . Mis seal harjumispärane , on siin Eestis muidugi uus . Aga mujal maailmas läbiproovitud asjadega on tavaliselt nii , et mõne kuu pärast ei mäletatagi enam , et kunagi oli meil ka teistmoodi . Harjumus elada ajalehel ja tema lugejal ühes rütmis on kiire tulema . Pühapäevane “ Postimees ” jõuab samal päeval tellijateni esialgu Tallinnas , Tartus ja Pärnus , teiste piirkondade tellijad saavad pühapäevase lehe kätte esmaspäeval . Osta on pühapäevast “ Postimeest ” võimalik suurematest kauplustest ja bensiinijaamadest . Pühapäevase “ Postimehe ” hind on tavapärane <arv> krooni . Kas pühapäevane “ Postimees ” erineb igapäevasest ? Jah ning ei . ei oota enam edaspidi laupäevaste uudistega esmaspäevani , vaid avaldab need kohe pühapäevases ajalehes , käigu need uudised Eesti või välismaa asjade kohta . Samas aga arvab toimetus , et nädala viimasel päeval peaks lugejale pakkuma ka midagi ainupärast . Oma koha leiavad pühapäevases lehes looduse ja teaduse leheküljed . Kindlasti väärib iga nädal , et just pühapäeviti tuletada lugejale meelde , mis sel nädalal tähtsat oli . Juba kevadest tuttavale “ Postimehe ” iganädalasele telefoniküsitlusele on samuti pühapäevane leht kõige õigem koht . Nagu ka pikemale ilmaprognoosile järgmiseks nädalaks . Ja nii edasi , ja nii edasi . Kui soovite , siis ka nii ajalukku tagasi . <arv>. augustil <arv> tegi Karl August Hermann kolm korda nädalas ilmuvast “ Postimehest ” kuus korda nädalas ilmuva lehe . Hopsti , oligi sündinud Eesti esimene päevaleht . Ajalugu on lihtsalt järgmise ringini jõudnud . ENNO TAMMER Ametist lahkuv kaitseminister Andrus Öövel tunnistas “ Postimehele ” , et Eestis on riigikaitsealane kriis , ja pidas vajalikuks täpsustada , et tema hinnangul on riigikaitse arengus jõutud teelahkmele , kus on vaja teha selge valik . Kaitseminister on oma pöördumises peaministri poole selgelt toonud välja riigikaitses olevad probleemid ning sellelt pinnalt teinud ka ettepaneku võtta vastu kaitseministri lahkumisavaldus . See ei ole teater . Foto Toomas Huik Algatuseks on teid hea testida samade küsimustega , mida esitasin erinevate poliitiliste jõudude esindajaile riigikaitse seisu hindamiseks . Niisiis , minister Öövel , kuivõrd teie meelest annab riigikaitse vallas kujunenud seisu pidada riigikaitsealaseks kriisiks ? Olen täiesti kindlalt seda meelt , et <arv> mehe hukkumine on riigikaitsealane kriis . Võrreldes tõepoolest mujal maailmas toimunud õnnetustega ... Teate , minu meelest meie riigikaitsesüsteem on nii väike , nii tundlik ja nii haavatav , et me ei saa , ei tohi , ei või kuidagi käsitleda toimunut õnnetusena . Ka maailmas , ükskõik mis juhtub ning mida käsitletakse õnnetusena , alustatakse ikkagi tehnilist selgitamist , kuidas sellist õnnetust vältida . Kui lennuk kukub alla , siis otsitakse üles must kast , mis annab selgust , mis valesti ja mida annab paremini teha . Tean , et osa tipp-poliitikuid , nimesid nimetamata , on püüdnudki Kurkse tragöödiat vaadelda kui harilikku tööõnnetust . On see vale lähenemine ? Mitte mingil juhul ei ole tegemist tööõnnetusega . On seis , kus <arv> meest on saanud hukka ja me peame samm-sammult tegema endale selgeks , miks taoline sündmus , erakorraline sündmus , üldse sai võimalikuks . See on kriis ja kui me suudame õppida ja teha järeldusi , siis tuleme sellest kriisist välja . Kui ei suuda , siis läheme vastu järgmisele kriisile . Viimased päevad on riigikaitsesüsteemi ainult raputanud . Kurkse tragöödiale järgnes <arv> kuperjanovlase omavoliline lahkumine . Nii kui kuperjanovlastest kuulsin , tõdesin , et enam ei saa küsida , kas Öövelil ja Kerdil on moraalne õigus jätkata , vaid küsimus on : miks nad veel jätkavad ? Jah , olen täiesti nõus kui mees ja kui isa , kel on samuti kaks poega , et igal inimesel on õigus nii küsida . Ainult et me peaks vaatama Eesti riigikaitse süsteemi ja püüdma mõista , kes mille eest vastutab . Vastutamine on alati seotud otsustamise õigusega . Ja kui inimesel üldse mitte mingil moel ei ole otsustamise võimalust ega võimalust otsustuste kujunemisele kaasa rääkida , siis saab muidugi vastutus olla moraalne ja eetiline . Jõuame küsimuseni , millele samuti otsisin eri poliitilistelt jõududelt vastust : kas viga on kahes riigikaitse tippjuhis , Öövelis ja Kerdis , või on viga selles , et süsteem logiseb ja ongi selline , et võib tulla järgmine Kurkse ? Tuleb eristada tasandeid , sest regulatsiooniaste erinevatel tasemetel on erinev . Julgeks väita nii , et antud kriisis on kaitseväe juhataja ja kaitseminister süüdi mitte konkreetses inimeste hukkumises , vaid tuleb otsida põhjus : mis on jäetud tegemata ? Mis on jäetud tegemata ? Küsimus on , mis on reguleerimata , ja küsimus on , miks sedagi , mis on reguleeritud , punktuaalselt ja sajaprotsendiliselt ei täideta . Küsimus on , miks mehed , kelle kohustuseks on pandud juhtimine ja kontroll , ei täida elementaarseid klassikalisi juhtimise teooriast ja vastutusest tulenevaid kohustusi . Kus on viga : kas kahes tippjuhis või süsteemis ? Tippjuhte võime ju vahetada , aga kui süsteem logiseb , siis ei aita ka järgmised Kerdid ja Öövelid . Kahes tippjuhis kui meestes , kes ei ole järelikult suutnud üles ehitada piisavalt hästi töötavat süsteemi . See on meie vastutuse määr . Öövel on kaks ja pool aastat olnud kaitseminister . Kus siis ikkagi on see algpõhjus , miks ta ei ole suutnud luua hästi töötavat süsteemi ? ( Vaikus . E.T. ) Miks me peame matma noori mehi , et jõuda tõdemuseni , et süsteem ei tööta või et juba enne on midagi väga valesti tehtud ? Me ei saa kindlasti päris üheselt öelda nii , et kusagil on enne midagi niivõrd valesti tehtud . Mida me siis saame öelda ? Meie põhiseadus tuleneb paljuski <arv>. aasta põhiseadusest . Riigikaitse peatükk on pea sajaprotsendiliselt vanast põhiseadusest maha kirjutatud . Aga <arv>. aasta põhiseadus on sisuliselt põhiseadus , mis andis sõjaväe ülemjuhatajale maksimaalselt piiramatu võimu . Sõjajuhid said piiramatu võimu oma riigi ees seisvate sõjaliste eesmärkide saavutamiseks . Kui Öövel sellisele rajale pöörab , siis on minu kohus küsida , kas viga algab Ööveli meelest põhiseadusest ? Põhiseadusesse on kirjutatud kaitseväe olek iseeneses . Kaitseväe üle ei ole võimalik teostada kontrolli igapäevaselt ja täitevvõimu poolt . On sisse kirjutatud viga , et täitev-korraldav võim on kaitseväe käsuliinist täielikult kõrvale jäetud . Täitev-korraldaval võimul , olgu see siis valitsuse või kaitseministeeriumi tasandil , ei ole võimalust sekkuda kaitseväe käsuliini . Ja kaitseväe juhataja allub vaid riigikaitse kõrgeimale juhile ... Kelleks vastavalt põhiseadusele on president . ... ja vaid riigikaitse kõrgeim juht saab anda kaitseväe juhatajale käske ja korraldusi . Tänapäeva normaalses demokraatlikus ühiskonnas on see kahtlemata nonsenss ja kahtlemata tegevus , mis iseloomulik kaugele mineviku ajale . Tean , et põhiseaduse muutmise töögrupid on jõudnud ühesele ja selgele järeldusele : tsiviilkontrolli tagamiseks tuleb täitev-korraldav võim tuua kaitseväe käsuliini . Te püüate mulle selgeks teha , et teie kui kaitseminister ei saa suunata kaitseväe juhatajat . See kõlab eneseõigustusena ja ma ei taha end kuidagi vabastada moraalsest vastutusest . Ma ei räägi hetkel moraalsest vastutusest . Ma küsin : kas teil kui kaitseministril puudub võimalus suunata kaitseväe juhatajat ? Mul ei puudu mitte ainult see võimalus , vaid mul puudub ka võimalus kaitseväe juhataja käest küsida , miks , millal või kuidas ta mingit ülesannet lahendab . Kui me oleme head sõbrad , siis kaitseväe juhataja võib mulle vastata . Kuid ei tarvitse . Kuid ei tarvitse ja mul ei ole midagi teha , kui ta seda ei tee . Te olete olnud kaks ja pool aastat kaitseminister ja ei ole suutnud seadusandlikult sätestada selgemat , täpsemat ja ajakohasemat regulatsiooni . Üks selge etteheide poliitilistelt jõududelt oligi , et ministeerium ei ole suutnud anda riigikaitse arenguks vajalikke seaduseelnõusid . Põhimõtteliselt tuleb sellega nõustuda . Ütlen nii , et eraõigus on Eestis arenenud päris hästi . Riigiõigus kui selline on oluliselt kehvemas seisus kui eraõigus . Kirjutatud on kümneid eksemplare kõikidest seadustest , kuid kahjuks ei ole kaitsevägi ja ministeerium suutnud üheskoos vormistada lõplikke seadusakte , mis tagaks nõutava regulatsiooni . Kindral Einseln ja kaitseminister Öövel olid tülis . Nüüd teab avalikkus , et tülis on ka kindral Kert ja kaitseminister Öövel . Tean , et teile ei meeldi sõna “ tüli ” , kuid vastasseis ju on . Miks see on ja kuivõrd annab vastasseisu seletada sellega , et kaitseväelased ei võta teid tõsiselt ? Kindlasti ei saa seletada nii , et tegemist oleks mingi isikliku tasandiga . Ma ei mõtlegi isiklikku tasandit . Mõtlen , et kaitseminister ja kaitseministeerium ei ole pälvinud kaitseväelaste usaldust . Te surute peale sõna . Minu arusaamise kohaselt normaalses riigikaitsesüsteemis ei ole üldse võimalik rääkida kaitseväe ja ministeeriumi tülist ega ka kaitseväe juhataja kui esimese sõduri ja kaitseministri tülist . Tülis võite te olla oma poegadega või mina oma poegadega või siis oma golfikaaslastega . Tüli ei saa olla riigikaitsesüsteemis . Riigikaitsesüsteemis saab olla allumatus . Allumatus teatavasti on mäss . Nii et meil on mäss ? Ei ole . Ma tahan öelda , et normaalses ühiskonnas , kui tuleks välja taoline tüli , siis oleks see mäss . Meie ühiskonnas kõik aktsepteerivad , et on tüli kahe poole vahel . Ja see on täiesti ebanormaalne seis . Nii ei saa olla , aga meil on . Järelikult on viga selles , et käsuliin kui selline puudub . Mis võimaldab ühel poolel mässata ? Ühel poolel on võimalus mitte alluda . Normaalne on nii , et kui kaitseväelased valmistavad ette ükskõik millist kaitseväe arenguks vajalikku õigusakti või kui neil on mõni idee , siis nad tulevad ministeeriumi . Ministeerium vaatab ning lisab kas kaks või kakskümmend märkust , kaitseväelased võtavad need kaasa , töötavad ministeeriumi märkuste põhjal projekti ümber ja tulevad uuesti . See kõik on pikk protsess , mille käigus tsiviilvõim ministeeriumi kujul teeb ja teeb uusi märkusi ning kaitseväelased kogu aeg täiustavad oma projekti , kuni see haakub tsiviilvõimu kujutlusega süsteemist . Meil on aga kõik teisiti . Kui kaitseväelased tulevad ühe ideega ministeeriumi ja kui see idee ei saa momentaalselt heakskiitu , alustatakse hoopis lobi väga erinevates ringkondades oma idee kaitseks . Ja ega mul olegi midagi ette heita , sest seadus võimaldab neil teha , mida nad tahavad . Nad ei saaks nii teha , kui viivad sama dokumendi riigikaitse kõrgemale juhile , sest kõrgeimalt juhilt saadud märkusi peavad nad arvestama . Ministriga on nad partnerid , kellega nad vestlevad meeldivalt , kui nad tahavad meeldivalt vestelda . Kui ei taha , siis lihtsalt ei vestle , siis nad viskavad toru hargile või demonstratiivselt marsivad kabinetist välja . Nii mõnigi kõrge kaitseväelane on öelnud , et ta ei saa võtta tõsiselt ei ministeeriumi ega ka kaitseministrit . Jaa , õige , nii nad vastavadki . Kui neile püütakse selgeks teha , kuidas midagi korrastada , siis nad ütlevad , et see on bürokraatia . Kui neid püütakse õpetada , siis nad ütlevad , et need on punased polkovnikud , kes õpetavad . Kaitseministeeriumi keskmine vanus on praegu <arv>,<arv> aastat . Huvitav , kuskohas on need punased polkovnikud . Jah , tõepoolest on meie majas noori mehi , kes on saanud koolituse Lääne-Euroopa erinevates riikides ja kes tunnevad NATOt . Midagi ei ole parata , meestele , kes kunagi ei ole sellega kokku puutunud , on see kõik liiga uus ja vahest täiesti mõttetuna tunduv jada . Nüüd ma kasutan Ööveli häält ja lähenemist : mehed , mida me siis teeme ; mehed , kuidas siis edasi ? Öövel pani lauale avalduse . On see lahendus ? Kui sama pateetiliselt kui teie , siis : tööd , tööd . Minu avaldust aga ei maksaks küll nii käsitleda , et põgeneb uppuvalt laevalt . Pigem kui analüüsime , siis oleme jõudnud tõsisele teelahkmele Eesti riigikaitse arengus üldse . Peame valima , kas viljeleme väikeriigile minu meelest ainusobivat alalhoidlikku maksimaalselt kogu ressurssi kasutavat riigikaitsesüsteemi , kus tsiviil- ja militaarstruktuurid on võimalikult läbi põimunud . Ja milles kaitseväe ülim ülesanne ei ole mitte valmistuda edukaks lahingutegevuseks , vaid kaitseväe täpselt samaväärne ülesanne on valmistuda õpetamiseks , abistamiseks ja päästmiseks . Või on teine tee , et valmistame ette kaitseväge , kus eesmärk on ülim ning lubatud on ükskõik millised võtted eesmärgi saavutamiseks . Tegelikult see teine mõttelaad on ühe viieteistkümnendiku Nõukogude Liidu armee mõttelaad . Teie jutus on pidevalt vilksatanud tsiviilkontrolli vajadus . Millisena te seda kujutate ? Põhimõte on lihtne : süsteemi loovad ja käivitavad otsustused võetakse vastu poliitilisel tasandil . Kaitseväelased saavad neid otsustusi mõjutada ainult osaledes otsustamisele eelnevas vaidluses . Pärast otsuste vastuvõtmist , ja ma kordan , need võetakse vastu tsiviiltasandil poliitikute poolt , kaitseväelased ainult täidavad otsuseid . Te olete esitanud lahkumisavalduse . Kui suur on võimalus , et tulevad mehed ja teevad teile selgeks , et muud ei jää üle , kui te avalduse tagasi võtaksite . Võibolla et tõesti keegi laenas kelleltki sulepea ja kellelegi pandi laua peale valge paber , et ta sinna midagi kirjutaks . Kaitseminister on oma pöördumises peaministri poole selgelt toonud välja riigikaitses olevad probleemid ning sellelt pinnalt teinud ka ettepaneku võtta vastu kaitseministri lahkumisavaldus . See ei ole teater . Kas Kert peab tagasi astuma ? See küsimus ei kuulu kaitseministri kompetentsi . Te võite vastata kodanikuna , kahe poja isana ? Sellele ei ole ühest vastust . Arvan , et mida kindlasti peame tegema ja mida on ka tehtud , me peame võimaldama kaitseväe juhatajale nii sõjaliste teadmiste täiendamist kui ka eetiliste väärtuste üle järele mõtlemist . URMAS PAET Viimased neli päeva on nelja kadumajäänud rahuvalvaja otsingutel Kurkse väinas ja rannikul olnud tulemusteta , leitud ei ole mehi ega nende asju . Otsinguid tahetakse jätkata kõigi rahuvalvajate leidmiseni . Piirivalveameti avalike suhete jaoskonna ülem Reet Naber ütles “ Postimehele ” , et eile otsiti nelja kadunud rahuvalvajat rannikult ning õhust . Sellele vaatamata ei leitud rahuvalvajaid ega nende esemeid . Eile kontrolliti lisaks senivaadeldud alale ka mandri poole jäävat roostikku ja Pakri saarte lõunapoolseid osi . Kontrollitav rannikuäärne ala on Pakri poolsaare põhjatipust <arv> kilomeetrit Kurkse suunas . Neljapäeva õhtul pidid paadid merevaatluse lõpetama kella <arv> ajal , sest hakkas sadama tugev vihm , tekkis udu ning nähtavus kadus täiesti . Eilne hommik oli Naberi sõnul uskumatult vaikne , kuid siis hakkas tuul taas tõusma ja pärastlõunal olid juba tugevad tuuleiilid , mis segasid vaatlust merel . “ Kuna neli päeva on olnud tugevaid tuuli , siis meri on ikkagi rahutu . Meri pole saanud veel maha rahuneda . Nüüd aga teatati , et tuul pöördub loodesse , mis tähendab , et tuul hakkab hoopis teisest kandist puhuma . Tuule tugevuseks lubati kuni <arv> meetrit sekundis , nii et ega midagi roosilist ole , ” rääkis Reet Naber . Viimased tuukrid lahkusid Kurksest kolmapäeval , sest tõenäosus , et tuukrid midagi teha saaksid , oli imeväike . “ Torm peksis ju kõik segamini ning ka nähtavust ei olnud . Kolmapäev oli ka tõenäosuse järgi viimane aeg , mil oleks paaris piirkonnas olnud mõttekas allveetöid teha , aga kuna kolmapäeval tuukrid enam midagi teha ei saanud , siis kooskõlastasime siseministeeriumiga tuukritööde lõpetamise ning läksime üle järgmisele etapile - ranniku- ja õhuvaatlusele , ” selgitas Naber . Spetsialistide arvates võivad uppunud triivima hakata ning pinnale tõusta . Ranniku- ja õhuvaatlusi on Naberi sõnul kavas teha nii kaua , kuni kõik rahuvalvajad on kätte saadud . “ Sellesse võivad muidugi ilm ja meri oma korrektiive teha , aga me tahaksime teha seda tööd nii kaua , kuni kõik on käes . ” Paldiskisse on juurde viidud piirivalvureid , et rannikukontrolli intensiivistada . Otsingute koordineerimine on endiselt piirivalve ülesanne ning otsingute juhtimise keskus on Paldiski piirivalvekordonis , kus on vaatluspunkt alalise vaatlejaga . TOOMAS SILDAM Tuletõrjuja Erli Altermanni vasak käsi on siiani sidemes . See ja heledad laigud tema muidu päevitanud näol on vahetu peegeldus Vihterpalu metsapõlengust , kus Erli Altermann sai ladvatulest tõsiselt kõrvetada . “ Olime kahe metsasihi vahel . Alguses oli tuli madal , siis keerutas tuul leegid kõrgeks ja ladvatuli tormas meile peale , ” meenutab Keila päästekomando tuletõrjuja-päästja Erli Altermann <arv>. septembrit . See oli viimaste aastate Eesti suurima põlengu teine päev , kui ladvatuli murdis Vihterpalu rabametsas mitmes kohas kustutajate ahelikest läbi ning mehed pidid leekideseina eest voolikuid maha jättes põgenema . Alles mõned kuud päästeteenistuses töötanud Erli Altermann arvab , et vaatamata tollele vahejuhtumile tema ametit vahetama ei hakka . “ Mulle meeldib . Õnnetusi juhtub ikka , ” ütleb noormees ise . Tema on üks nendest <arv>-st , keda siseminister Robert Lepikson autasustas eile “ kohusetundliku töö eest Vihterpalu tulekahju kustutamisel ” oma tänukirjaga . Lisaks raamitud tänukirjale said mälestuseks nimelise vöönoa piirivalve merebaasi ohvitser Peeter Klausen , piirivalve kopterieskadrilli ülem Jevgeni Pissarev , päästeameti peadirektori asetäitjad Mati Raidma ja Kalev Timberg , operatiivosakonna juhataja Jaanus Vessart , Harju-Risti päästekomando pealik Leino Virolainen , tuletõrjuja Aldur Vaiknurme , Kolga-Jaani päästekomando pealik Kalev Pajumägi ja Keila tuletõrjuja-päästja Erli Altermann . Siseminister Lepikson tunnistas , et kõik kustutustöödes osalenud <arv> meest rassisid <arv> päeva oma võimete piiril . Vihterpallu viidi ka <arv> kustutusautot ja <arv> kopterit ning ligi <arv> km kustutusvoolikuid . TOOMAS MATTSON Eesti Raadio töötajad soovivad ringhäälingunõukogult , et nende valitud <arv>-liikmelisel delegatsioonil võimaldataks kohtuda peadirektori kandidaatidega ja neile küsimusi esitada . Raadio avalike suhete juht Priit Põiklik ütles “ Postimehele ” , et uue peadirektori valimisel tuleks arvesse võtta ka juhi sobivust kollektiivi , kus tal tuleb tööle hakata . “ Me ei soovi otseselt peadirektori määramisel sõnaõigust , kuid tahame vähemalt teada , kes kandideerivad ja milline on nende arusaama järgi Eesti Raadio edasine areng , ” ütles Põiklik . Eile valitud <arv>-liikmeline delegatsioon , kus on esindajad kõigist neljast programmist , uudistetoimetusest , tehnilisest teenistusest ja ametiühingust ootab ringhäälingunõukogult vastust kandidaatidega kohtumise võimalikkuse kohta juba esmaspäeval . “ Kui ringhäälingunõukogu keeldub , kavatseme pöörduda ise peadirektori kandidaatide poole ja paluda neid kollektiiviga rääkima , ” ütles Põiklik . Ta väljendas arusaamatust , miks ei ole kandidaate siiani ametlikult teatavaks tehtud . “ Raadiomajas on inimesed sellise olukorra üle üsna nördinud , ” kinnitas Põiklik . Kinnitamata andmetel kandideerivad Eesti Raadio peadirektori kohale praegune peadirektor Peeter Sookruus , tema asetäitja Mart Ummelas , BBC monitooringuspetsialist Tiina Tamman , Raadio Tartu peadirektor Vello Lään , Ervin Aigro ja Priskilla . “ Postimehe ” andmetel on Eesti Raadios levinud meeleolud , mille järgi ei peeta ühtki kandidaati sobivaks ning kaldutakse pooldama uue konkursi väljakuulutamist . VILLU PÄäRT Esimese Balti telekanalina hakkab TV <arv> oma saateid edastama Norra telekommunikatsioonifirma Telenor satelliidi kaudu . Vastutasuks saab Telenor võimaluse hakata Eestis edastama Norra telepoe “ TV-Shop ” eestikeelset varianti . TV <arv> peadirektor Oleg Sõnajalg ütles , et esialgse kava kohaselt hakkaks TV <arv> signaali satelliidi kaudu edastama novembri algusest . Sõnajala sõnul viiks TV <arv> oma signaali satelliidi peale ning võtaks selle siis maapealsetes saatekeskustes vastu ja kiirgaks saatjate kaudu kodutarbijateni . Kodudes jääks endiselt alles võimalus TV <arv> tavalise antenniga vastu võtta . “ Eelkõige on see meile sidekanal signaali retransleerimiseks stuudiost saatjatesse . Teoreetiliselt on seda võimalik eraisikul individuaalsüsteemiga vastu võtta , kui on olemas vastav aparatuur ja kaart , mis koodi avab , ” täpsustas Sõnajalg . “ Kodeeringut pole vaja selleks , et mingit maksu sisse nõuda , vaid see on reguleeritud rahvusvaheliste litsentsitingimustega . ” Leviala kasvab ? Telenor saab TV <arv> taevasse viimise eest vastutasuks võimaluse tuua Norra tarbekaupade telepood Eesti teleturule . Kokkuleppe kohaselt algaksid <arv>. jaanuarist <arv> saated ühetunnisena , hiljem suureneks maht kolme tunnini , seisab Telenori internetileheküljel . Kui TV <arv> leviala kasvab , lisanduks eestikeelsele telepoele ka venekeelne . TV <arv> saaks oma programmi edastada Telenori <arv>° West positsioonilt , vastuvõtt oleks võimalik kõigis Baltimaades , Ukrainas , Valgevenes ja Peterburis . “ See on perspektiivne väljakutse , see fakt iseenesest ei taga midagi , aga see on tubli samm tulevikku , ” hindas Oleg Sõnajalg . TOOMAS MATTSON Eesti kaitsevägi ootab Riigikogult uue distsiplinaarseaduse vastuvõtmist , mis lõpetaks olukorra , kus veel <arv>. sajandi lõpus on kasutusel <arv>. aastast pärinev distsiplinaarseadustik , mis on vastuolus põhiseaduse ning Euroopa inimõiguste ja põhivabaduste konventsiooniga . Seadusandlik kogu menetleb praegu uut distsiplinaarseadust , mis peaks aitama tunduvalt parandada kaitseväe distsipliini . Eelnõu sätestab distsiplinaarvastutuse alused kaitseväes , ülema distsiplinaarvõimu jne ning täiesti uue momendina ka ergutused . Uus on ka võimalus määratud distsiplinaarkaristust vaidlustada . Kaitseminister Andrus Öövel ütles üleeile Riigikogus seaduseelnõu tutvustades , et selles on sätestatud ka kõrgemate ülemate vastutus ja järelevalve madalama astme ülemate määratud karistuste üle . Distsiplinaarsüütegu on seadusega ja kaitseväemäärustikega kehtestatud või teenistuskohustustega ette nähtud nõuete süüline täitmata jätmine või nende mittekohane täitmine . Distsiplinaarsüütegu on samuti teenistuskohustuste täitmisel või väljaspool seda toime pandud vääritu tegu või üldtunnustatud kõlblusnormide eiramine , millega kaitseväelane diskrediteerib Eesti kaitseväge . Lai toimeväli Seaduse nõuded laieneksid ka isikutele , kes on tegevteenistuses piirivalves , sisekaitse- ja päästeüksustes ja muudes riigiasutustes ja organisatsioonides , millele laienevad kaitseväe määrustikud . “ Selle sätte vastu on olnud väga palju erinevaid arvamusi , kuid usun , et ainult niimoodi on võimalik luua ühtset kaitseväe distsipliini kõigis kaitsejõudude osades , ” ütles kaitseminister Andrus Öövel . Uudse distsiplinaarkaristusena on ette nähtud lepingulises tegevteenistuses olevatele kaitseväelastele rahatrahv kuni <arv> päevapalga ulatuses . Trahvisummad kantakse riigieelarvesse . “ Millist resonantsi tekitab sellise distsiplinaarkaristuse kasutuselevõtt , on raske prognoosida , kuid üldine karistuspoliitika arengutendents füüsilistelt piirangutelt majanduslikele , eeskätt finantsilistele mõjutusvahenditele , on jälgitav ka muudes õigusharudes ja seda võib pidada ühiskonna arengu üldiseks suunaks , ” selgitas kaitseminister . Distsiplinaararest Mõned õigusespetsialistid on avaldanud “ Postimehele ” arvamust , et seaduseelnõu üks mõnevõrra problemaatilisi kohti on distsiplinaararesti määramise kord . Selle sisuks on kaitseväelase eraldamine teistest kaitseväelastest selleks ette nähtud ruumi väeosa või garnisoni arestimajas , kusjuures tema õigused on piiratud . Distsiplinaararesti määramise õigus on väeosa ülemal ja väeosa ülema otsesel ülemal käskkirjaga , aresti pikkus on kolm kuni kümme ööpäeva . Seaduseelnõu järgi teatab distsiplinaararesti määranud ülem sellest viivitamatult halduskohtule , kusjuures teatamine ei peata aresti täideviimist . Halduskohtule saadetakse ka aresti määramise käskkirja koopia , teenistusliku juurdluse ja muud asjasse puutuvad materjalid . Kohus küll tutvub materjaliga , kuid otsustab kohe , kohtuistungit korraldamata ning kaitseväelase toime pandud teo tehiolusid selgitamata , kas distsiplinaararest on määratud seaduslikult või ei . Kohus kontrollib ainult , kas on täidetud vastavad vorminõuded , kuid ei arutle selle üle , kas kaitseväelane on tegelikult süüdi või ei . Kui kohtu arvates on arest seadusvastane , vabastatakse kaitseväelane kohe aresti alt . Selles korras võib tekkida vastuolu põhiseadusega , mis räägib vabaduse võtmisest “ kohtu määratud aresti täitmiseks ” . Antud juhtumil on kohus aga mitte süüst lähtuv aktiivne aresti määraja , vaid vorminõuetest lähtuv väeosa ülema määratud distsiplinaararesti aktsepteerija või mitteaktsepteerija . Kaitseminister Andrus Ööveli kinnitusel vastuolu põhiseadusega ei ole , sest distsiplinaararesti kohaldamise juurde on tõmmatud halduskohtunikud ja aresti kohaldamine käib kaitseväelaste ja halduskohtunike koostöös . Distsiplinaararesti ei kohaldata vanemohvitseride ja kõrgemate ohvitseride suhtes . Humaansetel kaalutlustel ei kohaldata distsiplinaararesti ka naissoost kaitseväelaste suhtes . Distsiplinaarkaristus kustub , kui kaitseväelasele ei ole kuue kuu jooksul arvates karistuse määramise päevast määratud uut distsiplinaarkaristust . Kaitseväelasel on õigus vaidlustada karistuse määramine karistuse määranud ülema vahetu ülema ees , samuti võib pöörduda kohtusse . Vaidlustamine ei peata aga määratud karistuse täideviimist . Praegu reguleerib distsiplinaarvastutust Eesti kaitseväes <arv>. aasta <arv>. aprillist pärinev distsiplinaarkaristuse seadlus . Selle vastuolule nii põhiseaduse kui Euroopa inimõiguste ja põhivabaduste kaitse konventsiooniga on viidanud nii Eesti juristid kui väliseksperdid . Vanad määrustikud ja seadluse kehtestas ajutiselt valitsus oma korraldusega <arv>. jaanuaril <arv>. Kuigi õiguskantsler Eerik-Juhan Truuväli on juhtinud korduvalt valitsuse tähelepanu vajadusele koos seadusega valmis teha ka selle rakenduslike aktide eelnõud , ei ole kaitseväe distsiplinaarseaduse puhul nii toimitud . Kaitseminister Andrus Öövel lubas Riigikogus esinedes , et seadust täpsustav ja rakendav distsiplinaarmäärustik esitatakse hiljemalt kuue kuu jooksul pärast seaduse vastuvõtmist . Seadus on plaanitud jõustuma <arv>. jaanuaril <arv>. Kaitsejõudude peastaap ei suutnud eile väljastada mingeid statistilisi andmeid kaitseväes seni määratud distsiplinaarkaristuste kohta . Mõningail andmeil ei olegi peastaabil täpset koondülevaadet kõigi määratud distsiplinaarkaristuste kohta , andmed on osalised ja väeosi pidi laiali . Ergutused Tänu avaldamine suuliselt rivi või vastava kogu ees või käskkirjas . tänukiri teenistusmärk lisapuhkus rahaline preemia hinnaline kingitus nimelise külm- või tulirelva kinkimine distsiplinaarkaristuse ennetähtaegne kustutamine Distsiplinaarkaristused noomitus või vali noomitus lisatoimkond - kuni viis ühe teo eest kasarmuarest ( laevaarest ) - kuni <arv> ööpäeva koduarest - kuni <arv> ööpäeva distsiplinaarkinnipidamine - kuni <arv> tundi distsiplinaararest - <arv>-<arv> ööpäeva rahatrahv - kuni <arv> päevapalka teenistusmärgi kandmise keelamine või kandmisõiguse äravõtmine - kuni kaks kuud või kuni teenistusaja lõpuni hoiatamine ametikohale mittevastavuse suhtes madalamale ametikohale viimine - kuni üheks aastaks auastmes alandamine Allikas : kaitseväe distsiplinaarseaduse eelnõu AIVAR AOTÄHT Neljapäeva õhtul loositi välja Eesti lotomänguajaloo seni suurim võit - Eesti Loto Bingo loto üks pilet võitis <arv> <arv> <arv> krooni . Võidupilet oli ostetud Tartust . Nagu ütles Eesti Loto edustusosakonna juhataja Tiiu Tammoja , osteti võidupilet päev enne loosimist Tartus Vanemuise tänava kioskist kell <arv>.<arv> ja <arv> sekundit . Enneolematu võidusumma tõi jackpoti võidunumbrit kandnud pall , mis oli loosimise järjekorras <arv>. Kui selle korraga oleks tulnud mingi muu number , jäänuks võimalus võita jackpot veel nelja järgmise palliga . Tiiu Tammoja ütles eile päeval pärast kella viit , et seni pole võitja Eesti Loto poole veel pöördunud . Vastavalt mängureeglitele on võitjal aega Bingo loto võiduraha välja võtta <arv> päeva . Seekordne võit on Eesti Loto ja üldse Eesti lotomängu ajaloos kolmas , kui üks inimene on võitnud korraga miljon krooni või enam . <arv>. aasta <arv>. aprillil osteti Paides lotokioskist Victor Extra pilet , millega võideti samal päeval peavõit miljon krooni . Tänavu <arv>. veebruaril osteti Tartus Aardla poest Bingo loto pilet , millega võideti <arv>. veebruari loosimisel <arv> <arv> <arv> krooni . Seekordne võit on seega eelmisest enam kui kakssada tuhat krooni suurem . Tiiu Tammoja meenutas , et Bingo loto ostubuum oli tänavu aastavahetuse ajal , mil jackpot kogu aeg kasvas . “ Nüüd on sügisperiood alanud ja müük läheb jälle üles , ” sõnas Tammoja , lisades , et loodetavasti loositakse tulevikus välja veelgi suurem võit kui neljapäeval tulnud rekord . AIVAR AOTÄHT Sõiduauto ja veoki kokkupõrkes vigastas end raskelt varsti <arv>-kuuseks saav pisipoiss . Imik polnud turvahällis , teda oli hoidnud süles <arv>-aastane nooruk . Nagu teatas Tartu politsei pressiesindaja , juhtus õnnetus neljapäeval kell <arv>.<arv> Viljandi maanteel Kaimi ristmikul . Puhja poolt tulnud Sisu piimaveok sooritas vasakpööret Ulila poole , sellest üritas vasakult mööda sõita Opel Rekord . Manöövrid ei õnnestunud , Opel rammis veoki vasakul küljel olevat kütusepaaki . Tartu liikluspolitsei juurdleja Hillar Leet ütles , et sõiduautos oli neli inimest , neist üks imik . Väikelaps murdis kolju ja parema õlavarreluu . Teised pääsesid kergemalt : autot juhtinud <arv>-aastane Maidu sai näohaava , tema kõrval istunud aasta noorem Tiia põrutas rindkere ja nihestas sõrme . Tagaistmel last süles hoidnud <arv>-aastane Janno pääses politsei andmeil vigastusteta , nagu ka piimaveokit juhtinud <arv>-aastane Mart . Juurdlejal ei olnud eile andmeid , millise koha peal oli imikut süles hoidnud poiss istunud . Juhid olid juurdleja sõnul kained , sõiduauto esiistmel istunud mees ja naine olid turvavööga kinni . Leet märkis , et praegu on vara öelda , kui suur oli õnnetuses kellegi süü . Kiiruste kohta sõnas Leet , et pöördel ei saanud veoki kiirus suur olla , Opel oli sõitnud vähemalt <arv> km/h . Raskelt vigastatud pisipoiss Maarjo viidi algul Maarjamõisa haigla intensiivraviosakonda ning sealt edasi Tartu Ülikooli lastekliiniku samasse osakonda . Raviarst Tuuli Metsvaht ütles eile päeval , et laps on teadvusel ja tema seisund on stabiilne , kuid raske . Maarjo kümnenda kuu sünnipäev on järgmise nädala teisipäeval . MARKO MIHKELSON , Moskva , Postimees Venemaa president Boriss Jeltsin on viimasel paaril päeval teinud ridamisi väga olulisi avaldusi , võttes kõne alla teemad välispoliitikast põllumajanduseni . Kõige tipuks võrdles Jeltsin ennast tsaar Peeter I-ga , nimetades end Boriss I-ks . Üleeile külastas Venemaa president Orjoli oblastit . Juba lennujaamas tegi Jeltsin otsa lahti tervele reale kõlavatele avaldustele . Venemaalaste meelitamiseks kuulutas Kremli peremees , et rubla denomineerimine tuleva aasta <arv>. jaanuaril ei tohiks puudutada elanike neid sääste , mis on tehtud enne <arv>. aastat . Vene majandusanalüütikud on juba jõudnud seda Jeltsini meelitust nimetada populistlikuks ning igal juhul täitmatuks lubaduseks . Samuti on sisust kõlavam Jeltsini lubadus , et <arv>. aastast loobub Venemaa Rahvusvahelise Valuutafondi ( IMF ) laenudest . Tegelikult pole selles midagi ootamatut , sest just <arv>. aastaks lõpevad kõik seni Moskva ja IMFi vahel alla kirjutatud kokkulepped . Tolleks hetkeks peaks Venemaal käes olema ka kümne miljardi dollarilise laenu viimased sendid . Välispoliitika Jeltsini moodi Valimisreisi meenutaval turneel Orjolis ei saanud Jeltsin kuidagi mööda ka välispoliitikast . Paraku oli see aga veelgi kummalisem ja presidendi reaalsustaju küsimärgi alla seadev . Jeltsin lubas , et Euroopa Nõukogu tippkohtumisel tuleval kuul Strasbourg'is teeb ta ettepaneku piirata USA osalemist Euroopa asjades . “ Me tahaksime , et USA ei tükiks Euroopasse , nagu ta tükib praegu , ” ütles Jeltsin ning tunnistas imestusega , et USA avaldab “ suurt mõju Euroopa julgeolekuprobleemidele NATO kaudu ” . Rõhutades , et “ eurooplastel endil tuleks mõelda oma julgeoleku peale ” , viitas Jeltsin Prantsusmaale ja Saksamaale kui Venemaale “ eriliselt lähedastele ” riikidele . “ Me oleme mitmepooluselise maailma poolt , kus ei oleks ühe riigi diktaati . Olgu USA - poolus , Venemaa - samuti poolus , Aasia , Euroopa ja nii edasi - samuti poolused . Sellele peaks maailm tuginema ja nii kujundama ühist julgeolekut , ” seletas Jeltsin oma nägemust kaasaja maailmast . Ka ei jätnud Jeltsin rääkimata Kuriilidest . Venemaa president , kellel novembri algul seisab Krasnojarskis ees kohtumine Jaapani peaministri Ryutaro Hashimoto ga , kuulutas ajakirjanikele , et territoriaalne vaidlus Jaapaniga lükkub edasi “ tulevaste põlvkondade , tulevase sajandi ” otsustada . Vene maa reform Orjolis , mis jääb Moskvast <arv> kilomeetrit edela poole , võttis Jeltsin jutuks ka maaküsimuse . Ta väitis , et ei kirjuta enne alla maakoodeksile , kui selles on fikseeritud maa eraomanduse kehtestamine . Põllumajandusprobleemidest rääkis Jeltsin ka oma eilses raadioesinemises . “ Olen rääkinud ja ei väsi mitte kunagi rääkimast , et maa Venemaal peab olema müüdav ja ostetav , nagu kogu tsiviliseeritud maailmas , ” ütles president Jeltsin raadioesinemises ja lisas , et maa “ peab olema talupoja omand ja mida sellega teha , otsustab ta ise ” . “ See pole üldse Riigiduuma küsimus . Täna on see riigi elu strateegiline küsimus , tema majandusliku kasvu ja õitsengu alus . Maa peab järkjärgult minema tõeliste omanike kätte . Ilma maa liikumise ja käibeta tuleb meie põllumajandusel edaspidigi loota üksnes ilmale ja õnnele , ” selgitas president Kremli seisukohti maaküsimuses . Kuid kõigi avalduste tipp oli ikkagi Jeltsini esinemine Orjoli pedagoogikaülikoolis , mille omal ajal lõpetas Venemaa kommunistide praegune liider Gennadi Zjuganov . Jeltsin ei varjanud üliõpilaste eest nähtavasti temas endas üha rohkem võimust võtvat tsaariihalust . Üliõpilasvahetustest rääkides võrdles Jeltsin ennast Peeter I-ga , kes samuti saatis alamaid välismaale õppima . “ Nii oli Peeter I ajal , nii saab see olema ka Boriss I ajal , ” ütles Jeltsin - ja saalitäis rõkatas . Kes üllatusest , kes rõõmust , kes arusaamatusest . MÄRT LÄäNEMETS , Peking Nagu oodata võis , ei toonud HKP <arv>. kongress kaasa põhimõttelist poliitilise kursi muutust ega liidrite vahetumist . Kongressi juhtlause “ Hoides kõrgel Deng Xiaoping i teooria lippu , ehitada igakülgselt üles Hiina iseärasustega sotsialism <arv>. sajandiks ” näitab , et Dengi surmast möödunud poole aasta jooksul on Hiina juhtkond end piisavalt kogunud jätkamaks endist kurssi ja kohandanud retoorika vastavalt aja nõuetele . Nii Jiang Zemin i kongressiettekandes kui ka paneeldiskussioonide sõnavõttudes ( muide , esimest korda HKP kongresside ajaloos lubati paneeldiskussioonidele ka välisajakirjanikke ) ja arvukates kommentaarides , mida Hiina keskajalehed selle nädala algul elavalt kajastasid , rõhutati ideoloogilist põhimõtet , mille järgi Deng Xiaopingi teooria Hiina iseärasustega sotsialismist ja sotsialistlikust turumajandusest on marksismi-leninismi ja Mao Zedong i õpetuse lahutamatu osa ning edasiarendus . Seda viib ellu praegune partei kolmanda põlvkonna kollektiivne juhtkond Jiang Zeminiga eesotsas . Viimane , ajakirjanduses palju korratud lause , lubab arvata , et Jiangi positsioon partei esimehena on võrreldes kongressieelse ajaga pigem tugevnenud . Selline retoorika ja ideoloogiline keerutamine võivad panna meid muigama , kuid ei maksa unustada , et need on aastasadu olnud Hiina poliitilise kultuuri lahutamatud osad . Sõnade ja nende rittaseadmise viisi tagant võib palju rohkem välja lugeda kui esialgu paistab . Jätkem peenemad analüüsid asjatundjate hooleks ja tõdegem , et “ dünastia ” vahetumist Hiinas ilmselt ei tule . Sellest johtuvalt toonitavad võimulolijad poliitika ja ideoloogia järjepidevust ( Marx-Lenin-Mao-Deng-praegune kollektiivne juhtkond ) , nentides sealjuures ettevaatlikult , et Hiina on praegu ikka alles sotsialismi ehitamise algstaadiumis . Kongressi peateema - majanduspoliitika On selge , et Hiina juhtkonna praeguse kursi jätkamise ja võimutäiuse säilitamise nurgakiviks on edukas majanduspoliitika . Majanduspoliitika oli ka HKP kongressi üheks peateemaks . Hiina võib küll uhkustada sellega , et alates <arv>. aastate lõpust on riigi iga-aastane majanduskasv olnud ikka <arv>% ümber , ulatudes <arv>.-<arv>. aastal isegi üle <arv>% . Aasta-aastalt on kasvanud ka kõik muud majanduse arengut iseloomustavad näitajad , nagu väliskaubanduse ja välisinvesteeringute maht , elanike sissetulekud , tarbimisindeksid jne. Samas peab aga silmas pidama , et arengubuumi taga on peamiselt reformiaastatel suhteliselt vabad käed saanud era- ja väikeettevõtted , mis toodavad peamiselt tarbekaupu ja teenuseid . Strateegilised majandusharud nagu rasketööstus , energeetika ja transport on endiselt suurte riigiettevõtete pärusmaa , neist väga paljud majandavad aga ebaefektiivselt ja töötavad kahjumiga . Seni on riik kahjumi sisuliselt kinni maksnud ( näiteks eraldas valitsus sel aastal <arv> miljardit jüääni ( <arv>,<arv> miljardit USD ) kahjumis olevate ettevõtete võlgade kustutamiseks ja paigutas teist <arv> miljardit uute laenudena neisse ettevõtetesse ) . On selge , et igavesti see kesta ei saa , liiatigi riigis , mis üha enam orienteerub turumajandusele . Suurte riigiettevõtete massiline pankrotistumine viiks aga tervete tootmisharude kokkuvarisemisele ja kaosele kogu riigis . Seetõttu ongi nende reformimine praegu Hiina juhtkonna peamine murelaps . Hiina kõrgete ametnike väiteil on riigiettevõtete erastamine aga välistatud . Eesti tee ei sobi Hiinale Miks ei saa Hiina minna järkjärgulise privatiseerimise teed nagu läks näiteks Eesti ? Esiteks muidugi sellepärast , et riik on eluliselt huvitatud võimalikult tugeva kontrolli säilitamisest suurettevõtete üle . Teiseks sellepärast , et Hiina riigiettevõtted ei ole lihtsalt tootmisüksused , vaid hõlmavad ka tohutuid sotsiaalseid infrastruktuure . Suure osa Hiina elanike igapäevane eluolu on väga tihedalt seotud oma ettevõtte , asutuse või organisatsiooniga , mida Hiinas nimetatakse üldnimetusega danzei ( üksus ) . Danzei annab oma töötajale peaaegu tasuta korteri ; inimene ostab igapäevased tarbekaubad oma danzei kauplustest , saab arstiabi oma danzei haiglast või polikliinikust , käib oma danzei juuksuri juures , pesumajas jne. Selge , et valitsus , kel danzeide kaudu on kontroll ka elanikkonna üle , ei saa lubada nende laialisaatmist , mis ettevõtete privatiseerimise puhul ilmselt juhtuks . Võib ette kujutada sotsiaalset kataklüsmi , kui kümned miljonid hiinlased leiaksid end korraga ilma danzeita lihtsalt iseenda hooleks jäetuna . Seepärast kavandabki Hiina valitsus lähiaastatel riigiettevõtete ehk nn avaliku sektori põhimõttelisi reforme , mis säilitaksid riigi kontrolli nende üle , kuid mitmekesistaksid nende omandivormi ja , mis põhiline , muudaksid nende majandamise tõhusamaks . Reformid tulevad põhjalikud Et see suund on kuulutatud ka HKP majanduspoliitika nurgakiviks , näitab , et avaliku sektori olukord on tõepoolest kriitiline . Konkreetsete sammudena , mida lähiaastatel kavandatakse , on nimetatud ettevõtete ( eriti väiksemate ) osakute osalist müümist danzeide oma töötajatele . See peaks suurendama nende huvi oma ettevõtte paremaks majandamiseks . Teise ja peamise suunana nähakse ette erineva omandivormiga ettevõtete moodustamist , kuhu omanikena oleksid kaasatud riigi kõrval ka eraisikud , firmad ja organisatsioonid , kaasa arvatud välisfirmad . Selleks kavatsetakse välja töötada ühisettevõtete tegevust reguleerivad seadused . Ühe teena räägitakse ka börsimajanduse arendamisest , milleks Hiinal seni veel vähe kogemusi olevat . Sellest , et välisfirmade meelitamisest Hiina turule ollakse endiselt väga huvitatud , annab tunnistust seegi , et <arv>. oktoobrist alandatakse tollitariife seniselt <arv>%-lt <arv>%-le . Hiina majanduse koguproduktist , mis möödunud aastal oli <arv>,<arv> triljonit jüääni ( <arv> miljardit USD ) , moodustas avaliku sektori ettevõtete osa <arv>% , selle aasta esimese <arv> kuu ekspordist aga ainult <arv>,<arv>% . Nn mitteavaliku sektori osa on viimastel aastatel pidevalt kasvanud ja see valmistab Hiina juhtidele muret . Majandusreformide minister ja esimene asepeaminister Zhu Rongji , keda peetakse Hiina majanduspoliitika üheks peasuunajaks , kutsus oma möödunudlaupäevases esinemises üles selle fakti objektiivsele analüüsile , et mitteavalik sektor riigi majanduses näitab kasvutendentsi . Ta ütles ka , et selleks , et elustada riigiettevõtteid , peame välja töötama põhimõtted suurettevõtete edukaks majandamiseks ja kohandama paindlikku poliitikat väikeettevõtete suhtes . Poliitika muutub vähe Majandusreformide kõrval on poliitiliste reformide teema HKP kongressil tavapäraselt üsna varju jäänud . Selles osas piirdus Jiang Zemini ettekanne vaid üldiste fraasidega stiilis “ me peame järkjärgult looma mehhanismid , mis aitavad seadusandjatel minna lähemale rahvale , et tutvuda inimeste elutingimustega , adekvaatselt kajastada nende tahet ja rakendada nende tarkust nõnda , et seadustik tuleks teaduslikum , demokraatlikum ja efektiivsem ” . Küll aga võib samuti väga oluliseks pidada planeeritavat sõjaväereformi , mis näeb ette armee vähendamist poole miljoni mehe võrra ja samas selle võitlusvõime tugevdamist organisatsiooniliste ja tehniliste uuenduste kaudu . URMAS BERECZKI , Ungari Kuidas hakkab Euroopa kaart välja nägema saja aasta pärast , küsiti ühes ungari anekdoodis aastat kümme tagasi . Üleni suur kollane laik , keskel pisike valge punkt . See pidi tähendama , et Euroopa on juba üleni hiinlaste valduses , ainukesena peab Hiina survele veel kuidagi vastu täiturg Budapesti südames . Kes oleks kümme aastat tagasi mõelnud , et ühel ilusal septembri alguse hommikul puhkeb Budapestis Nelja Tiigri nime kandval turuplatsil massitaplus hiinlastest müüjate ja turu ungarlastest turvameeste ning nendele appi tõtanud politseinike vahel . Lühikese aja jooksul ilmus müüjate kaitseks platsile <arv> kaasmaalast . Rahvamassi laialiajamisel sai vigastada kolm politseinikku ja kolm hiinlast . Neliteist hiinlast arreteeriti . Üksteist sai varsti vabaks , kolme vastu aga algatatakse arvatavasti juurdlus ametiisiku vastu tarvitatud vägivalla kahtluse alusel . Ühe turvamehe vastu on raske kehalise vigastuse tekitamise katse pärast algatatud kohtuprotsess . Hiinlaste rahustamisele aitas kaasa kohale kutsutud Hiina konsul . Massitaplus puhkes siis , kui ärritatud turvamehed lõid omandipaberite kontrollimisel pikali ühe hiina naise . Vahekord kaupmeeste ja turvameeste vahel olevat juba mitu kuud olnud pingeline . Järgmisel päeval hakkasid hiina kaupmehed streikima ja neil pole kavatsust kuni juurdluse lõpuni oma lette avada . Hiinlasi hakkas Ungarisse valguma <arv>ndate aastate lõpul , kui kahe maa vahel polnud veel viisasundust . Hiljem tuli neid juurde Rumeeniast , kuhu nad said Ungariga võrreldes pikema aja jooksul viisavabalt sisse sõita . Praegu arvatakse , et Ungaris elab umbes <arv> <arv> hiinlast , neist osa illegaalselt . Asumisloa saamiseks tuleb neil muretseda kehtiv viisa ja tõend äraelamist kindlustava materiaalse tagatise ning arvele võetud elamispinna kohta . Tuleb tõendada ka tingimuste olemasolu kodumaale naasmise või mujale edasi reisimise kohta . Üle aasta kehtiva elamisloa saamiseks on tarvis kirjutada avaldus , milles on märgitud ka asumisloa taotluse põhjus , sellele lisaks tuleb hankida arstitõend nakkushaiguste puudumise kohta . Tööloa saamiseks on vaja kohaliku tööameti luba , ettevõtluse puhul tõendit firmaregistrisse kandmise protseduuri alustamise kohta . Hiinlased paistavad juba silma Budapesti tänavapildiski . Et nad on aga hästi riides , käituvad tagasihoidlikult ja püüavad ungari keelegi ära õppida , on nende läbisaamine põlisrahvaga hea . “ Kollane punkt ” Budapesti südames on üks Kesk-Euroopa kõige suuremaid ja kõige populaarsemaid kaubaturge .