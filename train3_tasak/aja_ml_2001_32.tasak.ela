kirjak	aja_ml_2001_32.tasak.ela	<arv>.<arv>.<arv> Maarius Suviste Viies lugu sarjast " Presidendikandidaadiga rutiinist välja " ehk Arnold Rüütliga Saaremaal kadakate vahel Esiteks . Ei ole vist patt , kui võtta Arnold Rüütli elu viimatised üheksa aastat kokku nii . Kui seda ... Merd ees ei oleks ... Mitte . Teiseks . On õige öelda , et paljud maainimesed räägivad Rüütlist heldimusega , tema aega on ju võrreldud lausa vana hea Rootsi ajaga . Kolmandaks . Nüüd kõigest lähemalt . Arnold Rüütlit teavad kõik . Nii noored kui vanad . Noored vähem , vanad muidugi mõista rohkem . Sest on ju temal endal ka vanust parasjagu - <arv>. <arv>. aastatel tippnomenklatuuri jõudnud Arnold Rüütel on oma elu jooksul palju asju teinud , palju asju korda ajanud . Kui kõiki neid ükshaaval üles lugeda , jääks kahest ajaleheküljest väheks . Tema minevik on kirju . Töine ja sündmusterohke . Järgnevalt väike meenutus märkimisväärsematest punktidest tema eluloos . Ta sündis Saaremaal Laimjala vallas talunik Fjodor Rüütli perekonnas . Hariduse omandas Kõljala põllunduskoolis , Jäneda põllumajandustehnikumis ning kaugõppes Eesti Põllumajanduse Akadeemias . Viimase lõpetas agronoomia erialal . Doktorikraadi kaitses ta kümme aastat tagasi . Vanemagronoomina , pedagoogina , peazootehnikuna ning mitmes kohas direktorina töötanud Rüütel oli kaua aega ka EPA rektor . Nõukogude Liidu Kommunistlikus Parteis oli ta <arv> aastat . Eestimaa Kommunistliku Partei Keskkomitee liikmekandidaat oli viis aastat , Keskkomitee liige aastatel <arv>-<arv>. Rüütlit on muu hulgas autasustatud nii " Austuse märgi " kui ka Lenini ordeniga ning ENSV teenelise põllumajandustöötaja märgiga . <arv>. a sai ta maailmas tuntuks Eesti suveräänsuse kaitsjana konfliktis Mihhail Gorbatšoviga . Eesti NSV Ülemnõukogu presiidiumi esimees oli ta seitse aastat . Seejärel kaks aastat Eesti NSV-Eesti Vabariigi Ülemnõukogu esimees . <arv> aastat tagasi abiellus ta Neeme Ruusi tütre Ingrid Ruusiga . Peres on kaks tütart : Anneli , noorem , on eesti filoloog , Maris , vanem , vabakutseline maalikunstnik . Ja viis lapselast . Kõige vanem , Sander , on põllumajandusülikooli metsandusteaduskonna tudeng . Üks õpib gümnaasiumis , kaks algkoolis . Kõige noorem ootab alles kooliminekut . Nüüd kandideerib Rahvaliidu auesimees Arnold Rüütel taas presidendiks . Kellele üllatuseks , kellele mitte . Sotsioloogide meelest püüab Rahvaliit Rüütli upitamisega toonitada , et tegu on sellesama Maarahvaga erakonnaga , mida Rüütel kunagi juhtis . Arnold Rüütel , te püüate kolmandat korda presidendiks saada . Ja Lennart Meri seekord teatavasti kandideerida ei saa . Kas kolm on kohtuseadus ? ( Naerab. ) Presidendiks kandideerimine ei toimu minu initsiatiivil . Rahvaliit tegi sellise otsuse ja pärast tõsist kaalumist nõustusingi kandideerima . See , et kahel eelmisel korral ei ole minu kandidatuur läbi läinud ... Arvan , et millalgi analüüsivad juristid ja asjatundjad üpris tõsiselt seda , mismoodi põhiseadust tehti . Just sellise eesmärgiga , et minul ei ole võimalik presidendiks saada . Kui raskelt te kaotusi üle elate ? Olen analüüsiva mõtlemisega inimene ja seega analüüsin kõik läbi . Seetõttu igasugused sellised asjad , kus tuleb tagasi astuda või midagi taolist , analüüsin läbi protsessina . Seega ei võta ma neid üldse isiklikuna , vaid taandan oma isiku sellest kõrvale . Kuidas hindate tööd , mida Lennart Meri on presidendina teinud ? Jätaksin selle vastuse võlgu . Ei oleks ilus , kui hakkaksin tema tööd hindama . Kas teie oleksite parem president ? Niimoodi võib küsimust väga hästi väänata . Te oskate kavalalt küsida . See oleks sama , kui te küsiksite , kas ma teeksin ilusamad pildid kui teie kolleeg , kes siin mind praegu pildistab . Nii et nõnda võib alati võrrelda , kes ühte või teist asja paremini teeb . Aga kindlasti oleks mul olnud presidendiametis ebaõnnestumisi . Päris kindel on , et tervet rida asju , mis on olulised meie tulevikule , oleksin teinud teisiti . Mida täpselt ? Jätaksin siia lugejatele mõtlemise koha . Miks Meri teile teenetemärki ei ole andnud ? Arvan , et selles on nähtavasti oma loogika . Aga ma ei oleks arukas , kui hakkaksin Lennart Meri loogika üle arutlema . See on tema loogika ja las see sedasi jäädagi . Tegelikult on mul väga hea meel , et seda auraha mulle ei antud . Sellepärast , et ühed oleksid hakanud siis ütlema , et see medal , mille ma sain , on mulle liiga palju . Teised oleksid jällegi öelnud , et sain liiga vähe . Ja on siis seda trükimusta vaja selliste arutelude peale kulutada ! Sellel ei ole ju sisu . Ma ei ole kunagi oma elus teinud midagi kiituse , tänu või aukirja pärast . Olen teinud kõiki asju põhimõttega . Nüüd aga räägitakse , et peaks teile hoopis Nobeli auhinna andma . Seda juttu on mõni teadusringkond tõstatanud . Ma ei ole selle asjaga kursis . Isiklikult ma ei tegele sellega , et Nobelit saada . Teil on eksriigipea staatus . Millised hüved sellega kaasnevad ? Sekretär , auto kasutamise võimalus ja ruumid nii mulle kui ka sekretärile . Kadriorg maksab need kulud kinni , kõik on nende raamatupidamise kontrolli all . Eraldi tasu või lisapalka ei ole ette nähtud . Riigi antud Volkswagen on kolm aastat vana . Sõidab hästi , väga hea masin . Ma sõidan ise , sest nii palju raha ei ole , et autojuhti pidada , olgugi et see võimalus on olemas . Ja muidugi on võimalus ka ihukaitsjateks , kuid ma ei ole seda teenust kunagi kasutanud . Mis te arvate , kui populaarne te praegu olete ? Ma ei ole eriti populaarne . Sellepärast , et ma ei ole lausaktiivsena kusagil tribüünidel lausvõitlejana esinenud . Samuti ei ole ma ükskõik milliste vahenditega kõigi ja kõige vastu üles astunud . Ja ilmselt rahvas arvabki , et olen poliitikast tagasi tõmbunud ja kõrvale hoidunud . Miks just teie sobiksite presidendiks ? Eesti ühiskond on ülimalt tõsiselt lõhestunud . Mitte ainult varanduslikult ega materiaalselt , vaid ka poliitiliselt . Arvan , et mul on olemas see kogemus aidata tuua Eesti raskest seisust välja . Samas : mul ei ole suurt huvi presidendiameti vastu . Selles mõttes , et mulle on juba kinnitatud eksriigipea staatus . Mul ei ole materiaalset huvi Kadriorgu saada . Mul ei ole tahtmist kuninglikke vastuvõtte teha . Küll aga on mul huvi korrigeerida meie elu nii palju kui võimalik . Et Eesti suudaks oma arengus üle minna stabiilsele arengule . See tähendab luua selline sotsiaalne keskkond , kus kõik põlvkonnad saaksid normaalselt oma elu elada . Ega meil nüüd nii kehvasti ka lähe . Tõsi , me oleme üks edukamaid üleminekuriike , kui me räägime erastamisest . Ühtepidi maailm kiidab meid , aga teistpidi oleme plindris : peamistes ja domineerivates majandusvaldkondades , mis määravad meie majanduse tervikliku arengu , on võõrkapitali osa ulatanud kaugelt üle poole . Kohati kaks kolmandikku , kuid näiteks panganduses veelgi rohkem . Õigus aga realiseeritakse teatavasti läbi kapitali . Ka Eestis . Olen siiski seda meelt , et väliskapital peab Eestis olema - ja peabki sisse tulema - , aga see ei tohi domineerida . Teil ripub püksirihma küljes nuga . Kas see on vaenlase jaoks ? ( Naerab. ) Ei . Selle kinkisid mulle soomlastest perekonnatuttavad . See on selline mõnus väike puss , käepide ehtsast Karjala kasest . Kas seda läheb tihti vaja ? Ma ei kasuta seda ei kaitse- ega töövahendina . Ega ma seda kogu aeg kannagi . Lihtsalt siin maal , saare tingimustes läheb seda ikka vaja . Vaja ju kogu aeg midagi nokitseda . Või lähen lastelastega loodusesse , vahel jääb mõni oks ette - siis saab midagi välja voolida . Kuidas paremini elada ? Meie ühiskonnas ei tohi omavahelisi pingeid luua . Mida te täpselt silmas peate ? Mul on kahju vaadata , kuidas perekonna sees tekivad väga tõsised pinged maatüki või metsa jagamise pärast . Ütleksin , et see on lausa rahvuslik traagika . Ma kutsun üles rahvuslikult tundma ennast ühise perena . Ka maa ja metsa jagamise küsimuses peab saama omavahel kokkuleppele . Minu arusaamine tuleneb külaühiskonnast . Kus kõike tehti ühiselt . Pered aitasid teisi . Isegi sõnnikut veeti ühiselt , rääkimata teistest töödest . Kahjuks on need külaelu väärtused meie tänapäeva ühiskonnas täiesti kadunud . Miks meie külaelu taandarenenud on ? Tõesti , Eesti küla on väga tõsiselt taandarenenud . Eriti viimase kümne aasta jooksul . Tööpuudus on kõige suurem probleem . Üldine statistika ütleb , et kui tööpuudus suureneb kaks protsenti , suureneb kuritegevus üks protsent . Ma ei ütle kiidusõnu Nõukogude aja kohta . Nõukogude ajal elamine seisnes selles , et suuta säilitada külaelu . Ja et me rahvusena suudaksime säilitada oma rahva . Sellepärast oli vaja küla elus hoida . Enam aga nii kahjuks ei ole . Kuidas teie meelest Eesti riigil praegu läheb ? Me oleme teelahkmel : kas minna jätkuvalt seda teed , mida oleme läinud , milles on väga palju head , kuid milles on ilmnenud ka väga tõsised ohusignaalid , või minna mingit muud teed . Milliseid ohusignaale te näete ? Mõni protsent on väga rikkaid ja üle poole inimestest kuulub vaeste hulka . Täpsemalt kuuskümmend kaks protsenti , see on ÜRO andmetel . Sellest kuuekümne kahest protsendist kolmandik on absoluutselt vaesed , kellel ei jätku raha toidu ostmiseks , rääkimata riiete muretsemisest . See on esimene tõsine signaal . Ja see kõik tuleneb nendest suurtest muudatustest , mis meie ühiskonnas toimunud on . Mis Eesti riigist saab ? Praegune madal sündivus tähendab sügavat ühiskonnakriisi umbes kahekümne viie aasta pärast . Me suudame siis pensioni maksta ja ühiskonda üleval pidada ainult võõrtööjõu sissetoomise arvelt . Aga Eestimaa peab jääma põhiliselt eestlastele . Sest Eesti on ainus koht , kus me võiksime peremehed olla . Kus siis veel kui mitte oma kodumaal peremees olla ? Kas haldusreform on õige tegu ? Lõhkuda olemasolev struktuur on täiesti ebaloogiline . Reformi on vaja teha , kuid reform ei seisne omavalitsuse piiride muutmises , vaid selles , et anda rohkem õigusi allapoole ja anda selleks ka materiaalseid võimalusi . Ma ei poolda , et reformi tehakse reformi pärast . Mulle ei meeldi , et haldusreformi tehakse seetõttu , et pärast saab keegi kiidelda : vaat just minu ajal tehti reform ära . Millal te viimati ropendasite ? Vaat nüüd ei suuda küll meenutada . Üldiselt mul ei ole kombeks selliste sõnadega rääkida . Minu kodune kasvatus oli selline , et isegi isa suust ei kuulnud ma ühtegi roppu sõna . Loomulikult olen ma roppe sõnu kuulnud , aga minu leksikas neid ei ole . Kuidas teil tervisega on ? Ei nurise . Tunnen end normaalselt , hea , et väga pingelist tööd kogu aeg ei ole . Mitme aasta tagune operatsioon - mul tekkisid südame verevarustuse häired - läks korda . Me oleme Peeter Tulvistega selles mõttes kolleegid , et ta on samasuguse operatsiooni üle elanud kui minagi . Arterid vahetati välja . See oli stressi ja pingelise elu tulemus . Kõigil meil on nõrkused . Mis on teie nõrkused ? Üks minu nõrkusi on kahtlemata see , et ma ei ole varandust kokku korjanud . Mina ei vasta vaprate ja ilusate parameetritele , nii nagu nad seal seebiseriaalis on . Sileda välimuse ja sirge seljaga tuntud Arnold Rüütel võttis meid vastu Saaremaal Pöide vallas Kakuna külas . Jalutasime kadakate vahel , käisime kivisel rannal . Rääkisime maast ja ilmast . Heledas päevasärgis ja hallides suvepükstes Rüütel istus vahepeal kivile ja vaatas merele . Lootusrikkalt . Nii kaugele , kui silm seletas . Siis võttis särgitaskust pisikese mobiiltelefoni ja vastas kõnele . Seejärel võttis kohe kammi , et see läbi hallide juuste ( kindel osa tema imagost ) ajada - soeng peab ikka korras olema . Perekond Rüütel käib igal aastal Saaremaal puhkamas . See on justkui tava . Puhkavad kas või nädala , kui kauemaks aega pole . Ja võtavad siis oma linnukoera kindlasti kaasa . Arnold Rüütel ütleb , et Saaremaal on selline mõnus rahu ja tasakaal , selles kohas on hingelist ilu . Rüütlid elavad võõras suvekodus . Miks ? Arnold Rüütel : " Me oleme siin selles popsitalus külalised . Saaremaa liha- ja piimatööstuse peadirektor Ahti Viilup , keda ma kaua aega tunnen , võimaldab meil siin olla . Ütleb alati , et tulge ikka siia puhkama , saate rahus olla . Meile see muidugi väga meeldib . See on ehtne Saaremaa rannaküla talu , väike ja madal , rookatusega , tõsi küll , eterniitkatus on peale löödud . Ilus kiviaed on ka ümber maja . " Aga miks te oma isatalus Laimjala vallas ei suvita ? Rüütel : " Seal on uus omanik . Mingi osa kuulub veel minule , aga ma ei ole sellest üldse numbrit teinud . Las inimesed elavad , las nad olla seal . Kasutavad seal neid hooneid , las tegutsevad . Uus peremees on kutsunud mind sinna suvitama , aga ma ei taha - ikkagi tülitame teist peret . Mul on uue omanikuga meeldivad suhted , pingeid ei ole . Kui tema suudab olla õnnelik ja hoiab minu isaisade talu korras , siis on mul hea meel . " <arv>.<arv>.<arv> Kaugemale välisreisile tuleb kaasa võtta tervisekindlustus , Soome , Rootsi , Lätti , Leetu haigekassa tõend Arstiabiga välismaal puutub Eesti inimene harva kokku . Harilikult on need korrad , kui reisil juhtub õnnetus või haigestumine , ning haigusjuhtumid , mille ravimine Eestis ei ole võimalik või edukas ja mille puhul inimene suunatakse erandkorras välismaale ravile . Haigekassa on mõlemal puhul rahastaja rollis ning tema tegevust reguleerivad seadused ja määrused . Tegemist on meie kõigi rahaga ning selle jagamisel ei saa lähtuda muudest kui vaid õiguslikult ( seadustes ) sätestatud põhimõtetest . Reisil haigestumine Üldjuhul peab inimene reisile minnes endale õnnetusjuhtumi või haiguse vastu tervisekindlustuse ise muretsema . Arstiabi on teistest riikidest tulnud inimestele enamikus maades tasuline ning kindlustus on hea kaitse võimalike suurte rahaliste väljaminekute vastu . Näiteks kui te Austrias puhkusel olles juhtumisi haigestute mumpsi või satute liiklusõnnetusse ja teid paigutatakse haiglasse , tekib kohe probleem - kes maksab kinni teie haiglaravi ja teile osutatud muud meditsiiniteenused . Välismaalaste ravi eest Austria tervisekindlustus ei maksa . Samuti ei saa teie haigestumise eest maksta Eesti haigekassa , kuna tema maksab Eesti kindlustatute ravimise eest vaid Eestis . Seepärast ongi vaja , et inimene kindlustaks end enne reisile minekut mõnes litsentsi omavas kindlustusfirmas õnnetusjuhtumite ja haigestumise vastu . Samas on Eesti sõlminud mõne lähiriigiga kahepoolsed sotsiaalkindlustuslepingud , mille alusel koheldakse seal reisivaid eestimaalasi analoogselt selle riigi kodanikega . Eestil on vältimatu arstiabi osutamise lepingud sõlmitud Soome , Rootsi , Läti ja Leeduga . Ajutiselt nendes riikides viibiv Eesti haigekassas kindlustatud inimene saab vältimatut arstiabi samadel tingimustel ja korras nagu vastava riigi elanik . Samaväärsetel alustel Eesti kindlustatutega saavad ka ajutiselt Eestis viibivad Soome , Rootsi , Läti või Leedu elanikud vajalikku vältimatut arstiabi . Selleks et neis riikides vältimatut meditsiinilist abi saada , peab reisile kaasa võtma ja sealsele raviasutusele esitama : - Soome Eesti pass* Haigekassast väljastatud tõend EST/FIN <arv> ( väljastatakse haigekassakaardi ja passi esitamisel piirkonna haigekassast ) - Rootsi Eesti pass* Vormikohane tõend haigekassast - Läti Eesti pass* - Leedu Eesti pass* või mõne teise riigi kodaniku pass , milles on Eestis kehtiv elamisluba Mõnes riigis tuleb lisaks ravile maksta ka visiiditasu ja haiglas oldud päevade eest n-ö päevaraha , mis on erinev Eesti tervisekindlustuse korralduses kasutatavatest lisatasudest . Näiteks Soomes tuleb haigel ise maksta arstivisiidi tasu , mis on keskmiselt <arv>-<arv> marka korra eest . Enne reisile minekut tuleks kindlasti ennast kurssi viia oma reisi sihtkohamaa meditsiinikorraldusega ning varuda veidi raha ka võimalikeks meditsiinikulutusteks . Välismaale ravile Kui inimene on haigestunud Eestis , aga tema edasine ravi Eestis ei ole võimalik , kerkib päevakorrale küsimus abi saamisest välismaal . Selliseid juhtumeid reguleerib sotsiaalministri määrus , milles määratakse kord , kuidas tuleb toimida , et inimene saaks abi ning et ka haigekassa ilma seadustega pahuksisse minemata saaks finantseerida välismaal osutatud raviteenuseid . Erandkorras välisriiki suunamise taotlemiseks tuleb Eesti haigekassale esitada järgmised dokumendid : - Ravivajaja taotlus . Taotluse võib esitada ka ravivajaja perekonnaliige või hooldaja-eestkostja . - Raviarsti suunamine koos väljavõttega haigusloost , mis peab sisaldama ülevaadet senisest ravist ja ravivajaduse põhjendust . - Eesti erialaarstide konsiiliumi otsus . Erialaarstid otsustavad , kas soovitud ravi on patsiendile näidustatud ja põhjendatud ; kas Eestis puudub võimalus raviks ja millise välisriigi asutuses on soovitatav patsienti ravida . Erialaarstid hindavad ka patsiendi prognoosi soovitud ravi rakendamisel ja sellest loobumise korral . - Välisriigi raviasutuse hinnang ravi vajalikkuse , võimalikkuse , loodetavate tulemuste ja ravi eeldatava maksumuse kohta . Kõik taotlused tuleb esitada enne välismaale ravile minekut . Oluline on kõikide juhtumite puhul see , et võimalikult palju uuringuid , konsultatsioone ja protseduure , mida saab teha Eestis , siin ka tehtaks . Esitatud dokumentide põhjal teeb haigekassa otsuse välismaal tehtava ravi ja uuringute kohta ning väljastab garantiikirja vajaliku summa ulatuses esitamiseks välismaa raviasutusele . Peamiselt suunatakse ravile Soome , Rootsi ja Saksamaale ning ka Lätti-Leetu ja Venemaale . <arv>. aastal käis välisriigis ravil <arv> inimest , kokku tasus haigekassa välisriikide raviasutustele üle <arv>,<arv> mln krooni . Tänavu on Eesti Haigekassa maksnud erandkorras välisriigis kuue inimese ravikulud , kokku üle <arv>,<arv> mln krooni . Kallimate juhtude summad ulatuvad üle <arv> <arv> krooni , selliseid oli eelmisel aastal kaks . Käesoleva aasta kallimad juhud on olnud kuni <arv> <arv>kroonised . KAJA TAMPERE , Eesti Haigekassa avalike suhete nõunik <arv>.<arv>.<arv> Silja Lättemäe Eesti rekordkarja aretaja OÜ Estonia juht Peeter Kibe viis majandi <arv>pealise piimakarja kõrge toodanguga edetabeli tippu Tunnustatud tõuaretaja , veterinaariakandidaat Peeter Kibe on oma elu sidunud Estonia majandiga Järvamaal , kus ta on töötanud rohkem kui <arv> aastat . Alustas kunagises Estonia kolhoosis peaveterinaararstina , hiljem oli peazootehnik , loomakasvatuse juhataja . Tegi koostööd populaarse majandijuhi Heino Marrandiga aastakümneid , tolle surma järel <arv>. aastal sai Peeter Kibest OÜ Estonia juhatuse esimees . Eesti ühel edukamal osaühingul Estonia on <arv> lehma , üle <arv> sea ning maad kasutada <arv> hektarit , töötajaid üle <arv>. Majandit juhitakse meeskonnaga , Kibe kõrval juhatuse liikmed Andrus Lund ja Ain Aasa ning nõukogu esimees Jaanus Marrandi . Päevas läheb <arv> tonni piima AS Lactosse . Peeter Kibe on Lacto nõukogu esimees , tootjate koostööd Rapla piimatööstusega hindab heaks . " Lacto on veel üks väheseid piimatööstusi , kes kogub ka väiketootjate piima . " Uus oma tõug " Kui ma <arv>. aastail Estoniasse tööle tulin , oli siin põhiline punane kari , " ütleb Peeter Kibe . " Ega seda punast ole keegi likvideerinud värvi pärast , vaid ikka sellepärast , et ta oma jõudlusnäitajatelt on mustakirjule alla jäänud . " Vahe tõugude vahel hakkas eriti kasvama siis , kui Eestisse hakati tooma Hollandi aretusmaterjali . " Hiljem tuli välja , et need Hollandi lehmad andsid küll piima , kuid loomad olid väga väikesed ja kippusid meie pidamise ja söötmise juures rasvuma , " meenutab Kibe . Nii hakatigi <arv>. aastate lõpust kasutama USA aretusmaterjali . Nüüdseks on ametlikult aretatud uus , Eesti holsteini tõug . " Estonia OÜs on juba neli-viis põlvkonda holsteini karja , need on puhtad holsteini loomad , " selgitab Kibe . Ta lisab , et juba <arv>. aastatest pole Euroopa aretusmaterjal enam see , kuna sealsed holsteinid on peamiselt ristandid ja ristandite kasutamine karjaaretuses pole päris õige . Holsteini tõu kasutamisega on karja väljalüps aasta-aastalt tõusnud . Eelmisel aastal oli <arv>pealise karja keskmine väljalüps <arv> kg . Tänavu esimese poolaastaga on lehmad <arv> kg rohkem lüpsnud , nii et oletatav aastakogus peaks tõusma ligi <arv> kg-ni . Senine rekord Estoniast tuli <arv> , kui karja keskmine väljalüps oli <arv> kg . " Mina ei näe olulist vahet Eesti ja Lääne-Euroopa karjade vahel , " arutleb Kibe . " Kui meie karjad lüpsaksid <arv> või <arv> <arv> kg aastas , poleks see mingi ime . Neis karjades , kus söötmist parandatud , on piimatoodang järsult tõusnud . " Hoiatas hullulehmatõve eest Tasakaaluka ja järjekindla tööga ning oma veendumuste eest seistes on Peeter Kibe meie tõukarjade aretamiseks väga palju ära teinud . Kibe on aastate jooksul olnud nii punase kui mustakirju karja aretusühistute nõukogus , oli kümme aastat Eesti Mustakirju Karja Aretusühistu juhatuse esimees . Eelmisel aastal astus ta sellelt kohalt tagasi . " Olen Eesti karjaaretuses seisnud kahe asja eest : karja jõudluspotentsiaali tuleb tõsta , kuid veel olulisem on säilitada Eesti karja hea tervis , " ütleb tunnustatud karjaaretaja . " Meie kari on tervem kui Lääne-Euroopa oma , läänes levinud haigusi nagu brutselloos ja hullulehmatõbi meil pole . " Kibe võitles <arv>. aastate keskel ägedalt põllumajandusjuhtidega , kes veiste spongiformse entsefalopaatia ( BSE ) ehk hullulehmatõve ohtu eirates Hollandist tõuloomi tahtsid sisse vedada . <arv>. aastal oli Hollandis kaks hullulehmatõvejuhtu , <arv>. a veeti Hollandi tõuloomi Eestisse . Peeter Kibe tunnistab , et hullulehmatõve teemal on ta läinud vastuollu mitme ministri ja kantsleriga , eriti Ilmar Tupitsaga . Tupits leidis , et üks Eesti veisekasvatuse pääsetee on see , et tuleb hakata Lääne-Euroopast tõuloomi importima . Eesti Mustakirju Karja Aretusühistu juhid saatsid <arv>. a põllumajandusminister Andres Varikule kirja , milles oli põhjalikult selgitatud impordiga seotud ohte . " Tõuloomade sisseveo taga nähti ju äri , mis oli seotud välisriigi abiga , " selgitab Kibe . Riiklik keeld , et BSE ohuga riikidest ei tohi loomi importida , tuli alles pärast seda , kui <arv> looma oli Eestisse toodud . Nüüd on need karjad , kuhu <arv>. aastate lõpus loomi imporditi , erilise kontrolli all . " Läksin vastuollu nendega , kes tahtsid Eesti karja aretada siia massiliselt Lääne-Euroopast loomi sisse vedades . " Kibele heideti ette , et Estonia kari lüpsab <arv> kg aastas , aga tema ei lase teistel <arv>kg väljalüpsiga karju arendada , kui ei luba importloomi tõugu parandama . " Sellisesse majandisse , kus karjal on <arv>kg piima aastatoodang , ei tasu kunagi tuua Lääne-Euroopa looma . Söötmine on vaja korda teha , siis annab ka meie loom korralikult piima ! " Karja õige söötmine on edu pant " Praeguse piimatootmise ja karjapidamise filosoofia on ikkagi see , et lehma tuleb sööta maksimaalselt , siis on ka tulemusi , " ütleb Kibe . Kui Ameerikas süstitakse loomadele hormoone , kasutatakse erilisi energiasöötasid , siis Estonias pole midagi nii väga erilist selleks tehtud , et piimatoodangut tõsta . " Kui piima saab vähe , tuleb panna laudas kord majja , inimesi natuke aidata ja õpetada , näidata , mismoodi tuleks loomi sööta , " selgitab karjaaretaja . Estonia karja ratsioon on üpris lihtne : silo , jõusöödad , õlletööstuse jäätmed , selgitab osaühingu juht . Lehmal peab olema ühesugune täisväärtuslik sööt ees <arv> tundi ööpäevas . Kahes laudas kasutatakse söödamikserit . SAPARDi toetusega plaanitakse ehitada <arv>kohaline lehmalaut koos lüpsiplatsiga , et saada kvaliteetsemat piima . Suuremas laudas on võimalik loomi ka paremini grupeerida vastavalt toodangule ja laktatsioonistaadiumile . Põhjamaalased käivad meilt õppimas " Oli aeg , kus minu peaeesmärk oli karjaaretus ja peahuvi kulus sinna ära , " ütleb Kibe . " Ka nüüd ei ole see tagaplaanile jäänud , aga praegu on peahuviks Estonia kompleksselt välja arendada , nii et osaühing töötaks rentaablilt . " Estonia aastakäive on umbes <arv> miljonit krooni , pool sellest tuleb veisekasvatusest . Eesti Põllumajandustootjate Liidu esimehena ja aretusühistute kauaaegse liidrina kritiseerib Kibe kitsaskohti ühistegevuse raha kasutamises , taunib välisabi raha jagamist võtmeisikute kaudu ainult kindlatele majanditele . " Eesti ühistegevus on väga ametnikukeskne , kaugel ühistu tegelikest põhimõtetest , " ütleb Kibe . " Ühistute kaudu on riigi raha erakätesse kanditud . Seda vähest raha , mida Eesti põllumajandusse antakse , tuleb kasutada nii , et sellest ka tootjale tulu oleks . " Kui Kibe omal ajal Estoniasse tuli , oli tollases kolhoosis <arv> lehma . Praegu on Peeter Kibe juhitavas OÜ Estonias üks Eesti parimaid karju . Lehmade arv on viiekordistunud ja piimatoodang tunduvalt tõusnud . Välismaalt pole veterinaariakandidaadil , tunnustatud tõukarjaaretajal enam suurt midagi õppida . Õppima tullakse hoopis Kibe juurde - meie üleaedsed Põhjamaadest käivad Estonias uurimas , kuidas on võimalik nii edukalt majandada . <arv>.<arv>.<arv> Euroopa Liidu vastu on põllumeeste seas suur huvi Tartumaa Põllumeeste Liit korraldas juuli lõpus maakonna talunikele teabepäeva Eesti valikutest ja tulevikust Euroopa Liiduga ühinemisel . Viiel arutelul oli kohal üle saja talumehe . Tekkis elav arutelu . Ühena lektoritest jagan nüüd oma muljeid . Mõndagi kohalolijat üllatas , et euroinfot jagav tütarlaps polegi kõrgepalgaline euroametnik , vaid riigikantselei töötaja . ELi infosekretariaat on riigikantselei struktuuriüksus , mille eesmärk euroteabe jagamine Eesti rahvale . Raha selleks tuleb koostööprojektidest ning riigieelarvest . Taba liikuvat märklauda Põllumees on euroasjadest huvitatud . Ta tahab teada nii euroteavitaja kui ka naabrimehe arvamust , soovib vaielda , arutleda , kogemusi jagada . Selgus , et ELi teemaline infolevi Eestis pole kaugeltki küllaldane . Enamik kohalolijaid tõdes , et ei tunne liidu olemust ega põllumajanduspoliitikat nii hästi , kui tahaksid . Arvati , et maamehest ei sõltu midagi ning et küllap tallinlaste meelsus ka referendumi tulemuse otsustab . Vähesed jäid uskuma , et pealinlaste hulgas on ka neid , kes Eesti astumist ELi ei toeta . Põllumehed usuvad veel euroliidu pakutavatesse võimalustesse , kuna nendele on Eesti riigi abi praegu peaaegu olematu . Talupidajad küsisid , milline võiks olla eluolu meie liitumishetkel ( enamik oli seda meelt , et valitsus viib Eesti nagunii euroliitu . ) Kindlat vastust sellele küsimusele anda ei saa , sest maailm , euroliit ja Eesti arenevad-muutuvad pidevalt . Eesti ühinemisprotsess on nagu liikuva märklaua tabamine : keegi ei tea praegu , millistel tingimustel me liitume . Rääkisin meie sammudest liitu astumise teel ning sellest , milliseid erandeid , üleminekuperioode ja tehnilisi täiendusi ( näiteks Eesti õuna- ja ploomisortide lisamine ELi määrustesse ) Eesti praegu põllumajanduse osas taotleb . Tunti huvi selle vastu , mis juhtub , kui SAPARDi raha ei õnnestu praegustel tingimustel välja jagada . Maainimene tahab teada eelkõige seda , millised on tootja- ning jaehinnad praegustes ELi riikides , ELi nõudeid tootmisele , toetuste liike ja mahtu . Seda selleks , et põhjalikult kaaluda , kas üldse on lootust talu hinges hoida . Maarahvas tahab teavet selle kohta , kuidas ELis hakkama saada ja edasi minna . Avaldati kartust , et euroliidus väheneb Eesti võimalus asju ise otsustada . Ja et Saksamaa moodustab liidust järk-järgult liitriigi , kus omaenda ülemvõimu teostada . Tartumaa põllumehed avaldasid korduvalt arvamust , et enamik seaduseelnõusid on huvigruppide koostatud ning seaduste üksikasjad läbi mõtlemata . Asjakohaseid fakte võib leida hiljuti ajakirjas Eurosild ilmunud akadeemik Uno Mereste artiklist " Euroopa Liitu - hästi läbimõeldud poliitilistel kaalutlustel " . Autor toob näiteid seaduseelnõudest , mis on ministeeriumides koostatud põhjendusega , et ELis juba kehtivad samasugused seadused . Eelnõudes viidatakse olematutele eurodirektiividele ja ELiga ühinemise " vältimatutele " eeldustele . Maamehed , kes liidu riikides käinud , leidsid , et sealsed normid on leebemad , kui meil tahetakse seadustada . Eesti soovib Põhjamaade eeskujul kehtestada tuulekaera leviku pidurdamiseks rangemad nõuded , kui ELiga ühinemine eeldab . Teine osa põllumehi arvab , et nullmäära rakendamine tuulekaera sisaldusele sertifitseeritud teraviljaseemnes on ainus viis sellest umbrohust vabaneda . Kuidas rikkus majja tuleb Minult küsiti , kas eestlane võiks Euroopa rikkusest osa saada , ja kui võiks , siis kuidas . Küllap peab paika järgmine jutt . Kord küsitud ühelt pangahärralt , kuidas on võimalik , et pangas kõik arved klapivad , aga pankurid ikka jõukamalt elavad , kui nende palk lubaks . Seepeale kutsunud pankur kokku hulga huvilisi , võtnud paki võid ja kaalunud ära . Järgmisena laskis pangahärra võipaki ringi käima ning pani selle siis uuesti kaalule . " Vaadake , " ütles pangahärra , " võipakk kaalub sama palju , aga teil kõigil on käed natuke rasvased . " <arv>.<arv>.<arv> Sulev Valner Vaid asjatundmatule inimesele võib Erki Noole äsjane MMi hõbemedal Edmontonis tunduda tagasiminekuna , võrreldes Sydney olümpiakullaga . Sportlikus mõttes tegi Nool just nüüd oma ( senise ) parima võistluse ja pole midagi parata , et nagu kiuste juhtus ühel teisel kõval mehel seekord kõik veel paremini klappima . Lastes silme eest läbi kõiki seniseid suuri duelle , selgub tõsiasi , et suurvõistlustel ei ole kümnevõistluse teise koha tulemus kunagi olnud nii hea nagu Erki Noole Eesti rekord <arv> punkti ! Sellise tulemuseni ei küündinud oma tippvõistlustel ka näiteks sellised kümnevõistluse lähimineviku legendaarsed teised nagu Frank Busemann ja Eduard Hämäläinen . Nii et Nool võiks pretendeerida ka kümnevõistluse kõigi aegade parima tulemusega kaotaja tiitlile . Asjatundjate silmis võibki selline tugevas võistluses auga allajäämine olla paradoksaalsel kombel vahel isegi hinnatum ja meeldejäävam . Aga ei , kaotusest ja kaotajast oleks Noole saavutuse puhul küll täiesti kohatu rääkida ja ilmselt ei mõtle täna nii ka tema ise , vaatamata oma üldteada maksimalistlikule loomusele . Tegemist on väga suure võiduga , mille parimaks ajalooliseks paralleeliks võiks ehk olla Rein Auna hõbemedal samuti kümnevõistluses Tokyo OMil <arv>. Ja kui Eesti rahvas selle ( hõbeda ) võidu tõelist suurust hinnata ei oska , oleks kahju , sest selliseid asju ei juhtu sageli . Viimane aasta on tõesti ridamisi hellitanud saavutustega , millest varem ainult õrnalt unistada julgesime : Nool ise Sydneys , Veerpalu MMi kuld suusatamises ja ka Eurovisioon . Ärgem siiski laskem end sellest ilust liiga ära petta , nagu olekski suurriik valmis . Tuletame meelde , et enne seda oli kümmekond päris nukrat spordiaastat ja mitu olümpiat , kus ei võidetud suurt midagi . <arv>.<arv>.<arv> Sirje Pärismaa Ainult väga hea tahtmise korral ning sitke eestvedaja abil saavad lapsed suvel tööd Kuigi suvevaheaeg täies hoos , askeldab Pärnumaa Jõõpre põhikooli ümber hulk poisse . Suvetöölised ? Just nii . Siiski mitte õppeaasta pikendusele jäetud kahemehed , vaid Pärnu õpilasmaleva liikmed . " Täna teeme vee ärajooksu kanaleid , " räägivad Urmet Tomson ( <arv> ) , Sander Saagim ( <arv> ) , Lauri ( <arv> ) ja Ott Sutt ( <arv> ) . Uus koolimaja peab sügiseks valmis saama . Ümbruse korrastamisel on jäme ots malevlaste käes . Platsis on vilistlasedki . Margus Mežoril ( <arv> ) ja Silver Saagimil ( <arv> ) on seljataga nii Jõõpre põhikool kui mitu malevasuve . Raha loeb " Tuleme , et raha teenida , " räägivad poisid ning meenutavad , et kõige rohkem sai palka turbarabas - paari nädalaga tuhat krooni . Aga töö oli raske ja ise pärast mustad kui tondid . Märksa magusam on maasikakorjamine . Nobenäpp korjab päevaga <arv> kilo . Kilost saab kolm krooni . Tööpäeva lõpus on selg haige , aga koidulat näppude vahel keerutades valu ununeb . Margus ja Silver on olnud ka kartuliärimehed . See käib nii , et suvel rassitakse kooli juurikapõllul , sügisel kogutakse saaki . Lõviosa läheb koolisööklale ( odav lõuna ! ) , ülejäägid talvel müüki . Müügiks sorteerimine , pakendamine ja kohalevedu on laste endi õlul . Rahast jagub nii kevadiseks ekskursiooniks kui palkadeks . Poisteväe sekka saabub tütarlaste kolmik . Inga Taats ( <arv> ) , Ilo Vainu ( <arv> ) ja Piret Riipus ( <arv> ) on terve ennelõuna kartulipõllul küürutanud . " Rohimine on tülikas , aga raha eest võib seda teha , " kihistavad tüdrukud ja plaanivad teenistuse eest osta midagi magusat . Rajasid tööga endale teed Väledal sammul astub poiste juurde siilisoenguga mees . Mati Sutt ( pildil ) on Jõõpre põhikooli direktor . Kuuendat aastat sehkendab ta lastega ka terve suvevaheaja . " Ma ei tee seda edevusest . Minu jaoks on malev vahelduseks koolmeistritööle , " kinnitab Sutt , kes <arv>. aasta suvel pani oma kooli juures tööle mõnikümmend õpilast . Tänaseks on Pärnu õpilasmalevas <arv> rühma , kus tööl <arv> last . Suurimad tööandjad on <arv> vallavalitsust , kaheksa maasikakasvatustalu , seitse põllumajandusosaühingut . Rakendust pakuvad linnavalitsus , muinsuskaitse , Saksa sõjahaudade liit . Üks vahetus kestab kolm nädalat . Kel tahtmist , võib kõigis kolmes kaasa lüüa . <arv> rühmast viis on ööpäevaringsed malevlased , kes Pärnumaale tulnud mujalt ja saavad ulualust kooli- ja rahvamajades . Ööbimine ja kolm kõhutäit päevas on priid . Kodust tööl käivad malevlased saavad korra päevas süüa . Samuti tasuta . Palgast ei võeta maha ka transpordikulusid . " Oleme tänulikud haridusministeeriumile , kes toitlustuskuludeks hasartmängumaksu nõukogult toetust aitas saada , ning vallavalitsustele , " sõnab Sutt . Keskmine tunnitasu on kümme krooni . Raskema töö tegijail rohkemgi . Maasikalistel on tükitöö . Kõigile makstakse ametlikku palka . Suti sõnul öeldi algul firmades , et lihtsam on turuvarblastega , kellele maksad mustalt raha peo peale . Tõrjuvat suhtumist põhjustas ka kahtlus : äkki on malev komsomoliga seotud . " Selgitasin firmadele , et lapsed , kes tulevad tööle , on teie tulevased töötajad , andke terekäsi ! " meenutab direktor . " Eriti just maal on ju puudus korralikust kaadrist . Esimeste suvedega tõestasime , et tulemused on head . Ettevõtted said julgust ja nüüd juba tahetakse meid tööle . Lapsed võitlesid hea tööga välja õiguse ametlikult tööd teha . " Mati Sutt tõdeb uhkelt , et maleva funktsioon on ka sotsiaalne : nii mõneski peres on laste toodud raha ainuke . Sutil tuli ka komandöridele palk leida . Et nad töötavad koos lastega , läks seegi korda . Komandörideks on valdavalt õpetajad . Ühine töösuvi lähendab : õpilased suhtuvad hoopis teistmoodi õpetajaisse , kes tahavad suvelgi nendega koos olla , ja õpetajad näevad lapsi hoopis teise nurga alt . " Tekib kindlustunne nii mõnegi kahemehe tuleviku suhtes , kui näen , et ta on tubli töömees , " märgib direktor . Ent alaealiste töölerakendamine toob kaasa ka hulga sekeldusi . Sutt sõlmib iga firmaga lepingu , kus kirjas vastastikused kohustused ja õigused . Läbi tuleb viia ohutustehnika alane instrueerimine . Rühma komplekteerides võtab Sutt allkirja ka lapsevanemailt , kes nõustuvad lapse tööleasumisega , vanematel on ka kohustus lapsed hommikul õigeks ajaks ametisse saata . Malevajuhil tuleb pabereid läkitada ka maksuametile . " Paberimajandus on tohutu , aga asi väärib seda , " lausub Sutt . Malevarakkes on ka Suti naine Ivi , rühmades tööl nende kolm last . Ka romantikat Maleva paar viimast suve on tõestanud , et noor ihkab ka malevaromantikat nagu paar aastakümmet tagasi tema ema-isa . Tänavu tuli kokkutulekule ( läbiviimist toetasid Pärnu linna- ja maavalitsus ) juba <arv> malevlast . Ka malevavaimsus hakkab naasma . Seda näitasid taidluskavad . Esimest aastat on rühmadel vormid . Pärnumaa malevlastega tegid üheskoos tööd Tallinna Rocca al Mare kooli ja Narva vene õpilased . " Töö on parim integreerija . Lahkudes rääkisid nad juba kenasti eesti keelt , " muheleb Sutt . <arv>ndail EÕMi rühma- ja hiljem piirkonnakomandörina tegutsenud Sutt ei näe Pärnu maleval lõputut kasvuruumi . " Vast <arv> last , " pakub ta . Samal teemal : <arv>.<arv>.<arv> Heino Laiapea Läänemaa kivised põllud panid Taani põllumajandusministri imestama Taani toidu- , põllumajandus- ja kalandusminister Ritt Bjerregaard käis Ridala valla mahetalunike põldudel , et veenduda , kas Taani-Eesti ühisprojekti raha on kasutatud asja eest . " Meie toetus on läinud täie ette , " kinnitas Bjerregaard . Ökoloogiliste tehnoloogiate keskuse ning Taani firma Rust &amp; Knast spetsialistid tutvustasid kaheaastast maheviljeluse edendamise projekti , mis lõpeb tänavu sügisel . Eesti maksis kuuendiku , ülejäänud Taani Eesti-poolne projektijuht Merit Mikk ütles , et projekti kogumaksumus on <arv>,<arv> miljonit krooni , millest Taani toidu- , põllumajandus- ja kalandusministeerium on andnud <arv> miljonit ja ülejäänu Eesti põllumajandusministeerium . Minister Ritt Bjerregaard ütles , et teda üllatas see , kui kivistel põldudel tuleb Läänemaal saaki kasvatada . " Edaspidi tahaksin näha , millised võiksid olla maheviljeluse tootmise tulemused Eesti parematel muldadel , " ütles Bjerregaard . Ta lubas kahe riigi maheviljeluse koostöö jätkamist ning selleks ka raha eraldada . Läänemaa Ridala valla Lauri-Antsu talu peremees Jaan Sünt näitas rukkisortide katset ja tutvustas talus kasutatavaid külvikordi . Et talus on üksnes lambad , ei jätku piisavalt sõnnikut komposti valmistamiseks . Seetõttu on talu kasutusele võtnud kaks külvikorda , millest ühes kasutab haljasväetiseks ristikut . Taani nõustaja , maheviljelustalu perenaine Hella Andresen ütles , et Lauri-Antsu talu põllul võiks enne ristiku sissekündi või talve alla jätmist selle niita <arv> cm kõrguselt . Uued nõuded vajavad tutvustamist Taani koolitusprojekti raames on kahe aasta jooksul peetud mitu seminari maheviljelushuvilistele ja nende nõustajatele . Samuti on saanud nõustajad käia tutvumas Taani maheviljelustalude ja sealsete nõustajate tööga . Põllumajandusministeeriumi keskkonnabüroo juhataja Eike Lepmets ütles , et maheviljeluse õpet on võimalik talupidajatele anda tulevikus keskkonnaprojektide kaudu . " Maheviljelejatele on kehtestatud uued nõuded , nende tutvustamist on kindlasti vaja jätkata , " rääkis Lepmets . Bjerregaard tundis huvi , miks talunikud pole veel viljakoristamist alustanud . Lisaks ilmastikuoludele oli koristuse algust venitanud selleks päevaks kahte tallu planeeritud õppepäev , kus taheti näidata just kasvavat vilja . Põllul põhjendas maheviljeluse nõustaja ja Lauri-Jaani talu perepoeg Margo Mansberg tööde tegemise tähtaegu . " See hernes oleks pidanud juba koristatud olema , sest siia on kavandatud taliviljakülv koos ristiku allakülviga , " rääkis ta Lauri-Jaani talu põllul . Lauri-Jaani talu peremees Aavo Mansberg ütles , et väiketalud ei õigusta end ka maheviljeluses . " Sellega võib ära elada , kuid areneda pole võimalik , " märkis ta . " See on keerutamine ja ajaraiskamine , tasuvaks teraviljakasvatuseks on vaja vähemalt sada hektarit , " selgitas Mansberg . Ta pidas õigeks , et mahetalude külvikorra väljad oleksid vähemalt <arv> ha suurused . Taaniga üheksa aastat hea koostöö Põllumajandusminister Ivari Padar ütles , et koostöö Taaniga algas <arv>. a ja Taani on Eesti üks suuremaid koostööpartnereid mitmes maaelu ning toiduohutusega seotud valdkonnas . " Koostööprojektide juures on lähtutud Eesti vajadustest ja need projektid on olnud tulemuslikud , " kinnitas Padar . Bjerregaard ja Padar kohtusid viimati Kopenhaagenis mais peetud rahvusvahelisel konverentsil " Mahepõllumajandus ja mahetoit - partnerluse poole Euroopas " , kus võeti vastu mahepõllumajanduse koostöö konventsioon . Esmaspäevast kolmapäevani Eestit külastanud Taani toidu- , põllumajandus- ja kalandusminister Ritt Bjerregaard oli siin ametlikul visiidil . Padar kiidab Taani kolleegi Visiidi eesmärk oli anda taanlastele parem ülevaade Eesti põllumajandusest ja valmistumisest Euroopa Liitu astumiseks . Taanlased külastasid Sakus Eestimaa Talupidajate Keskliitu , taimetoodangu inspektsiooni ja taimse materjali kontrolli keskuse laboratooriumi . Minister Padar ütles , et Taaniga on kavas läbi rääkida omavaheliste vabakaubanduslepingute osas , et neid rakendada enne Euroopa Liitu astumist . <arv>.<arv>.<arv> Veel on metsaomanikel võimalus teatada tormikahjustustest . Jõgeva , Ida-Viru ja Lääne-Viru keskkonnateenistused ootavad metsaomanike teateid tormikahjustustest . Teisipäeva pärastlõunaks oli Lääne-Viru keskkonnateenistusele saabunud üle <arv> teatise . Rohkem kui pool avaldustest on pärit Vinni vallast . Suurimad kahjustused on Tudu , Palasi , Rasivere , Laekvere ja Muuga ümbruses . " Eriti jube pilt on Tudus . Varem kõndisid seal kui paksus karulaanes , nüüd pole sellest enam suurt midagi järel , " kirjeldas keskkonnateenistuse metsaspetsialist Taavi Saar . Esialgseil andmeil läheb Vinni ja Laekvere mail lageraieks <arv> hektaril <arv> <arv> tihumeetrit ja sanitaarraieks <arv> hektaril <arv> tm . Saare sõnul võivad kogused suureneda ligi poole võrra , sest kõik pole veel teatisi esitanud . Et hulk metsaomanikke elab väljaspool maakonda , pole igaüks teadlikki , mis tema metsas juhtunud on . " Veel pole hilja meile teada anda , " ütles Saar . Kuigi keskkonnaministeerium teatas nädala algul , et metsaomanikud peaksid keskkonnateenistustega kontakti võtma hiljemalt <arv>. augustiks , saavad nad jutule ka pärast seda , kinnitas büroojuhataja Aarne Liiders . Jõgevamaa keskkonnateenistuse metsaspetsialist Hettel Mets rääkis , et enim on kahjustustest teatatud Jõgeva vallast . Seal ootab ainuüksi erametsas <arv> hektaril <arv> tm lageraiet ja <arv> hektaril <arv> tm sanitaarraiet . Jõgeva valla riigimetsas nõuab lageraiet <arv> <arv> tm . Kokku oli teisipäeva pärastlõunaks Jõgevamaal tormimurrust teada andnud <arv> erametsaomanikku ja <arv> riigimetskonda . Maakonnas kokku vajab lageraiet üle <arv> <arv> tm ja sanitaarraiet ligi <arv> <arv> tm . " Kes on meile kahjust teatanud , neil soovitame kohe hakata murdu likvideerima . Mänd läheb ju paari nädalaga siniseks . Palki saabki vähe , suurem osa on küttematerjal , " ütles Mets . Ta lisas , et mõnes paigas on torm niimoodi metsa räsinud , et on raske valduse piire eraldada . Ida-Viru keskkonnateenistuse metsanduse peaspetsialisti Udo Karlepi sõnul oli nädala alguseks teatanud tormikahjustustest <arv> erametsaomanikku , kel vajab raiet <arv> hektaril <arv> <arv> tm . <arv>% avaldustest on Maidla vallast . Tõenäoliselt lisandub nädala lõpuks veel avaldusi . Ida-Viru keskkonnateenistus on küsinud keskkonnaministeeriumilt tormi tagajärgede likvideerimiseks <arv> <arv> krooni . Valitsus eraldas teisipäeval keskkonnaministeeriumile tormikahjustuste tagajärgede likvideerimiseks kokku <arv> <arv> krooni . <arv>.<arv>.<arv> Sirje Pärismaa Valitsuse ettepanek ei järgi ühtki maakonna enda pakutud kolmest variandist Valitsuse kavatsuste kohaselt peaks Tartumaale senise <arv> omavalitsusüksuse asemel jääma <arv>. " Valitsuse kavatsused kinnitavad taas : riigimeeste sõna ei maksa tühjagi , " on Nõo vallavanem Esta Tamm nördinud . Tamm meenutab kevade hakul Tartumaal aset leidnud kohtumist : " Loodus oli kui jõuluvana ise ja lubas : kellegi tahte vastaselt ei sünni midagi . Võtsime tema sõnu tõe pähe . Lootuseks andis alust seegi , et teadsime : Nõo vald vastab kriteeriumidele , millele üks omavalitsus peaks vastama . Nüüd , kui meid tahetakse Elva linnaga liita , aga samas jäetakse alles meist palju väiksemaid omavalitsusi , saame aru , et lubadusi ja kriteeriume väänatakse , nagu reformi läbiviivale seltskonnale parajasti vaja . " Peaaegu kõik vastu Tamm pole ainus rahulolematu vallavanem . Looduse kaardijoonistamisega pole päri peaaegu ükski omavalitsus . " Volikogud on otsustanud üsnagi üksmeelselt : las jääda nii , nagu on praegu . Me ei näe põhjust rahva tahet mitte arvestada , " märgib Tartumaa omavalitsuste liidu esimees , Tartu vallavanem Aivar Soop . Soop räägib , et on käinud kõigis Tartumaa valdades ega ole kuskil kohanud sisemist tahet liitumiseks . " Liitumine toob lisakulutusi . Kust see raha võetakse ? Ja millist tulu üldse sellest tõuseb ? Ma ei usu haldussuutlikkuse tõusu . Tõuseb vaid meeletu segadus , kulutatakse hulk raha , kuid tulemus on kesine . Aga ju siis on riik nii suur rahamees , et võib niimoodi mängida . " Rannu vallavanem Uno Rootsmaa küsib , kuhu on meil kiiret . " Isamaaliidu poliitikud arvavad , et kui nüüd haldusterritoriaalset reformi ei tee , siis jääbki see tegemata . Pigem näen soovi allutada kõik omavalitsused väikese kildkonna käpa alla , kus ollakse sunnitud elama nende , mitte rahva kehtestatud reeglite järgi . Hea , et Eesti poliitikamaastikul on siiski jõudusid , kes on asjatundmatutele reformijatele otsustavalt vastu hakanud . Nn reformijatel tuleks meeles pidada , et ka tänased kuriteod oma rahva vastu ei unune . " Kahe tule vahel Maavalitsuse majandusarenguosakonna juhataja Taivo Tali tunnistab , et on kui kahe tule vahel . Peab ju maavalitsus arendama maakonda ja seisma omavalitsuste eest , samas aga olema ka riigi käepikenduseks - täitma keskvalitsuse korraldusi . Viimast rolli on praeguse haldusreformi läbiviimisel küllaltki raske täita . Tali arvates tulnuks reformi alustada haldussüsteemi toimemehhanismide muutmisest , eeskätt omavalitsuste tulubaasi suurendamisest ja elanike teenindamise kvaliteedi tõstmisest . Selle asemel alustati aga piiride muutmisest . " See on kui koera saba raiumine , mis võib vaese looma koomasse viia , " võrdleb Tali ja leiab , et targem oleks vaadata , kuidas seda looma paremini kasvatada . Tali peab valitsuse variandi suurimaks puuduseks mõnede tugevate keskustega valdade , nagu Nõo ja Rannu kadumist . Problemaatiline on ka Konguta poolitamine ja unikaalse Piirissaare viimine kaugel mandril asuva Võnnu alla . Majandusgeograafina kardab Tali , et need protsessid viivad rahva identiteeditunde kadumiseni . Tali ei usu ka sellesse , et liitumistega väheneksid omavalitsuste haldamiskulud - igatahes ei kinnita seda Rootsi ja Soome kogemused . " Hoopis rohkem sõltub valla areng juhist . Üks saab hakkama , teine mitte . Seega tuleks rohkem raha juhtimiskoolitusele panna , " soovitab Tali . Omaette küsimus tartumaalastele on see , miks tahab valitsus jätta kümme omavalitsust - oli ju maavalitsuse ettepanekutes kirjas seitse ( radikaalne variant ) , <arv> ( pehme liitumine ) , <arv> ( olemasoleva säilitamine ) ja ühe suurvalla variant . " Suurvalla ideed toetasid kõik , " märgib Tali . Tartu on nagunii tartumaalastele väga oluline keskus ja nad käivad seal tihedamini kui oma vallakeskustes . Nagu näitab hiljutine uuring , käib üle poole inimestest , kes elavad Tartust <arv> km raadiuses , siin ka tööl . Suur hulk maalapsi õpib Tartu koolides . Suurvalla puhul oleksid valdade võidud ja kaotused haldusreformis võrdsed . Samuti oleks see majanduslikult kõige efektiivsem lahendus hariduse , tervishoiu , transpordi jm probleemide lahendamiseks . Teenuste kvaliteet kohapeal ei halveneks , sest praegustes valdades oleksid teeninduspunktid . Miks siiski valitsus suurvalla ideest tuld ei võtnud ? " Ju see on liiga radikaalne ega sobi üldisse konteksti . Siis peaks Eestis teistegi suuremate linnade ümbrusse suurvaldu tegema , " arvab Tali . Kuus aastat tagasi , kui kavandati Tartumaa arengustrateegiat , käidi välja koostööpiirkondade idee , mis põhines mõjupiirkondadel . Koostööst sai asja vaid paaris piirkonnas . " Sunniviisilise liitmise asemel tuleks ka praegu leida esmalt ühiseid koostöövorme . Kui on näha , et asi läheb , siis võib mõelda ka piiride muutmisele , " pakub Tali . Rannu vallavanem Uno Rootsmaa : Kas suured vallad on ikka edukamad ? Miks me neid analüüse ei näe ? Seal võib olla hoopis suurem vaesus , suurem käegalöömine , kadunud on peremehetunne ja juured kodukohaga . Pigem tuleks analüüsida iga omavalitsust ja selgitada põhjused , miks ei suudeta piisavalt areneda , ning seejärel määrata ravi . Ühe osa puhul on raviks ühinemine , teiste puhul tuleb aga paremini majandama hakata . Rannu vald on majanduslikult tugev , juhtimiskulud madalad , ta suudab piisavalt omavahenditest investeerida , mistõttu on ühinemine kahjulik . Konguta vallavolikogu esimees Agu Kasetalu : Meie valda tahetakse poolitada . Eelmisel nädalal oli koos volikogu ja otsustas : me ei soovi jagamist . Pigem mingu ühele või teisele poole . Praegu on meil Annikorus lasteaed , kool , kultuurielu . Vaevalt , et Elva linnavalitsus on huvitatud selle kandi arendamisest . Paari-kolme aasta pärast on Annikoru kaardilt kadunud . Alatskivi vallavolikogu esimees Uno Ainsoo : Eesti riigil oleks palju olulisemaga tegelda kui reformiga , mille tulemust raske hinnata . Eelistan vabatahtlikku ühinemist , kui ümbruskonna vallad avaldavad soovi meiega liituda . Kui see ei toimu vabatahtlikult , võivad pinged tuua rohkem kahju kui asi väärt . Kambaja vallavanem Ivar Tedrema : Meie jaoks on pakutud variant OK , aga Rannu ja Nõo asjad on täbarad . Meiega liitub osa Põlvamaast . Et nende liikumise suund on siiapoole , on nad asjast huvitatud . Nõo vallavanem Esta Tamm : Teeme septembri algul rahvaküsitluse . Kui rahvas on nõus Elvaga liituma , mis siis ikka . Kui pole , hakkame sõdima . Kas või kohtuni välja . Piirissaare vallavanema kt Kalju Sakk : Kunagi pandi meil kolhoosid kokku ja keskus läks mandrile Mehikoormasse . Pärast seda pole Piirissaarel midagi ehitatud . Siis ühendati veel kord kolhoose ja keskus kolis Kallastele . Nii lõppes ehitus ka Mehikoormas . Saarel elab praegu sada inimest , valdavalt pensionärid . Tahame luua töökohti ja arendada turismi , et noored tagasi tuleksid . Võnnu vald sellega tegelema ei hakka . Meie mõte on hoopis ühineda Tartu linnaga - teeme reservaadi , kus tartlased saavad puhkamas käia . Tartu vallavanem , Tartumaa omavalitsuste liidu esimees Aivar Soop : Saksa kolleegid küsisid , et kuidas sa lahendad inimeste probleeme , kui sa neid ei tunnegi . Neil lähevad omavalitsused hoopis väiksemaks , et jõuda inimeseni . Praegu tuleks reformikavad külmutada ja mõne aasta pärast uuesti vaadata . Eelmised : <arv>. mail Raplamaa <arv>. mail Võrumaa <arv>. mail Jõgevamaa <arv>. juunil Saaremaa <arv>. juunil Hiiumaa <arv>. juunil Põlvamaa <arv>. juunil Läänemaa <arv>. juulil Harjumaa <arv>. juulil Valgamaa <arv>. juulil Pärnumaa <arv>. juulil Ida-Virumaa <arv>. augustil Järvamaa <arv>. augustil Tartumaa Järgmine : Viljandimaa <arv>.<arv>.<arv> Heino Laiapea Minister Ritt Bjerregaard , millist kasu saab Taani põllumees Euroopa Liidust ? Ehkki Taani on väike riik , saab ta euroliidu liikmena kaasa rääkida liidu küsimuste lahendamisel . Eestis on mahetootjatel raske oma kaupa kallimalt müüa . Kas Taani tarbija on nõus mahetoodangu eest kõrgemat hinda maksma ? Taani inimesed teavad , et talunikul võtab mahetoodangu kasvatamine rohkem oskust ja aega , ning sellepärast on nad nõus rohkem maksma . Kui palju saab Taani mahetootja riigilt toetust ? Taanis makstakse maheviljelejatele mahetootmisele ülemineku perioodil toetust kolme aasta jooksul . Sel ajal ei saa tooteid müüa kui mahetooteid , mille eest saaks kõrgemat hinda . Täpsetest arvudest ei saa rääkida , sest tingimused on erinevad . Millised on Taanis mahetoodangu turustamise probleemid ? Taimekasvatussaaduste müügiga erilist muret ei ole . Piimatootmisel tahavad kõik ettevõtjad toota toorpiima . Vaja oleks , et sellest valmistataks jogurtit ja juustu , kuid seni on seda vähe tehtud . Mis juhtub Taanis siis , kui mahetootja rikub reegleid ? Kõik avastatud rikkumised avalikustatakse . Sellised juhtumid avaldatakse ajalehtedes . Vaadatakse , millised on vead , ja lõpuks võetakse sellelt inimeselt litsents ära . <arv>.<arv>.<arv> Viio Aitsam Järvakad saavad ootekojad korda ja põhjalikumat bussiteavet <arv>. aprillist tegutseb Järvamaal Ühistranspordi Keskus , maavalitsuse ja omavalitsuste osalusega mittetulundusühing , mis on Eestis esimene . Järvamaalastel oli teatud mõttes kerge uut mittetulundusühingut luua , kuna seal korraldas ühistransporti varem pikka aega äri- ja reisikeskus Kinterk . Uus ühistranspordiseadus ei luba enam äriühingul korraldaja rollis olla , ent lubab moodustada korralduseks asutust , milles vähemalt <arv>% maavalitsuse ja omavalitsuste osalust . Bussiteave liigub Reisijatele kõige nähtavam kasulik uus asi on bussiinfopunkt Paide bussijaamas . Kuigi sõidugraafik on sealsamas kirjas , küsivad inimesed keskuse tegevdirektori Harri Lepametsa sõnul parema meelega teavet infopunktist . Teised teabe saamise võimalused on infotelefon ja Interneti koduleht , kus ka sõidugraafikud kirjas . Harri Lepamets ütles , et kuigi nad põhiliselt tegelevad maakonnasiseste reisidega , koondavad nad ka läbisõitvate liinide teavet . Teinekord küsivad inimesed muu hulgas bussipileti hindu . " Ma olen Soomes imestanud , kuidas seal inimesed hakkama saavad , kuna Soome bussiootekodades pole mingeid sõiduplaane ja isegi peatuse nime pole kusagil , " rääkis Lepamets . Talle oli selgitatud , et inimestele saadetakse kaks korda aastas sõiduplaaniteave postiga koju ja peatuste nimesid teadustab bussijuht . " Soomes muutuvadki sõiduplaanid ainult kaks korda , on talve- ja suvegraafik . Aga meil tuleb muudatusi vaata et iga kahe nädala tagant , nii et Soome kogemust ei saa üle võtta , " rääkis Lepamets . Varsti võivad järvamaalased ja läbisõitjad märkama hakata teist uut asja , kuna keskus on ette võtnud kogu maakonna bussiootekojad . Käsil oleva inventuuri järgi on Järvamaal <arv> ootekoda , millest <arv> on Järva teedevalitsuse ja ülejäänud omavalitsuste hallata . Ühistranspordi keskus selgitab , kui paljud ootekojad vajavad remonti või värvimist . " Meil endil ei ole remondiks raha , kuid me hakkame haldajatega läbirääkimisi pidama , et remont ette võtta , " rääkis Lepamets . Eesmärk on kõik korda saada ja ootekodadele ka ühesugused suured peatusesildid kinnitada . Peale selle on keskus juba tellinud ootekodadele pleksiklaasist pealsega sõiduplaanialused . " Ajutiselt kasutame kilesse pandud graafikuid , mis muidugi kaua ei püsi , " rääkis Lepamets . Uurijad ja jälgijad Järvamaal ei maksta riigilt saadud ühistransporditoetuse summat otse bussifirmade kätte , vaid see kantakse uue keskuse arvele . Keskus korraldab liiniveokonkursse , suhtleb vedajatega ja teeb samal ajal pidevalt sõiduvajaduse uuringuid ning jälgib pidevalt ka teede seisukorda . Järvamaa kahe bussifirmaga sõlmitud lepingu järgi kuulub piletitulu keskusele . Lepametsa sõnul teeb selline korraldus raha liikumise läbipaistvamaks . Kuna valdade õpilasveoks on sisse seatud õpilaste tasuta sõidukaardid , on paljud Järvamaa vallad loobunud bussivedu korraldamast , vähemalt nendel teelõikudel , kus sõidud maakonnaliinidega kattuvad . Keskuse eelarve on tänavu üheksaks kuuks <arv>,<arv> mln krooni , millest <arv>,<arv> mln on ühistranspordi riigitoetus , <arv>,<arv> mln valdadelt tasuta õpilaskaartide katteks makstav summa ja ülejäänu planeeritav piletitulu . Keskuses töötavad tegevdirektor , raamatupidaja , kes täidab ka sekretäri kohustusi , liinimajanduse spetsialist ja kolm kassapidajat , kes jagavad infot ning tegelevad piletimüügist saadud rahaga . Paide-Türi liinil müüvad pileteid kaheksa konduktorit , kes on samuti keskuse palgal . Mujal liinidel müüvad pileteid bussijuhid . Keskus tegeleb veel piletimüügi kontrolliga . Harri Lepamets ütles , et nende kogemusega on käinud tutvumas võrumaalased , kes plaanivad midagi sarnast teha . Üldisemalt ei arva ta , et igas maakonnas sellist keskust vaja on . Pigem võiksid need haarata suuremat ala . Järvamaa keskus ise näeb oma tulevikku selles , et laieneb terve Kesk-Eesti peale . <arv>.<arv>.<arv> Võrumaal alustas OÜ Saepurubrikett Rõuges uudse biokütuse tootmist . Briketi tootmiseks kasutatakse ümberkaudsetest saetööstustest kokku veetud saepuru . Ettevõtte juht Peeter Kõiv ennustab biokütusele suurt tulevikku , kirjutas Võrumaa Teataja . Miljoni krooni eest Rõuge keskuse lähedale rajatud tehas on Eestis kuues . Itaaliast ostetud seadme pressimisvõimsus on kuni kuus tonni puidubriketti päevas . Kõivu kinnitusel on saepurubriketil teiste enamkasutatavate kütuste ees mitmeid eeliseid ning aja möödudes lisandub neid ilmselt veelgi . " Kütteväärtus on peaaegu sama kõrge kui kivisöel , " väitis Kõiv . Ühe megavatt-tunni soojusenergia tootmiseks kulub saepurubriketti <arv>-<arv> kilo , kivisöe vastav näitaja on <arv>-<arv> kilo , selgitas Kõiv . Samas on puidubrikett tihedam , mistõttu seda on parem ladustada . <arv>.<arv>.<arv> Valitsus otsustas anda majavammist kahjustatud Türi kiriku remondiks reservfondist <arv> <arv> krooni . Türi linn rahastab tööd oma eelarvest <arv> <arv> krooniga . Türi kirik on üks Järvamaa olulisemaid arhitektuurimälestisi . <arv>. a eirasid ehitajad põrandat taastades ehitusnõudeid ning kirik on praeguseks kahjustatud majavammist ja kaevandusseenest . Türi Püha Martinuse kirik on ehitatud arvatavasti XIII sajandi lõpul kolmelöövilise tornita kodakirikuna ning kuulub Kesk-Eesti haruldasemate kirikute hulka <arv>.<arv>.<arv> Taluperemees Robert Lepiksoni tallu kogunevad <arv>. augustil mägieestlased , et pidada metsapäeva . Vastseliina vallas Kündja külas toimuval nõupäeval arutatakse võsastunud põllumaa kultuuristamise võimalusi , raiesmike metsastamist , noorendike hooldusraie tegemist ja maa mõistlikku kasutamist . Seminaride järel teevad osalejad ekskursiooni Haanja metsadesse ja mägedesse . <arv>.<arv>.<arv> Rapla maakonna jäätmejaama kujundajaks saab pealinna firma AS Maves . Jäätmejaamaks kujundatakse Rapla linna lähistel asuv Mäepere prügila . Tulevikus saab sellest maakonna jäätmete sorteerimise ja esmase töötlemise keskus . Ümberkujundamine tähendab ettevalmistust ehituseks . Kuigi pakkumispaberid võttis välja seitse firmat , tuli keskkonnateenistusse tagasi kaks pakkumist , millest üks ei vastanud nõuetele ja jäi kõrvale . <arv>.<arv>.<arv> Talunikud ja osaühingud käivad kohut neile miljoneid kroone võlgneva piimavarumisettevõttega OÜ Dubloon . Dublooni pankrotiprotsessi algatas Pärnu maakohus märtsikuus OÜ Weissi ja füüsilisest isikust ettevõtja Riho Orulepa taotluste alusel . Peale nende on ettevõte võlgu veerandsajale üksusele , mille hulgas on nii äriühinguid kui talunikke . Dublooni koguvõlgnevus äripartneritele on <arv>,<arv> mln kr , kirjutas Pärnu Postimees . Ajutise pankrotihalduri , vandeadvokaat Raivo Perti sõnade järgi põhjustas Dublooni maksejõuetuse AS Eesti Taluvõi pankrot , millele Dubloon varutud piima müüs . Eesti Taluvõilt on Dubloonil saamata <arv>,<arv> mln kr. <arv>.<arv>.<arv> Mööda Viljandimaa valdu sõidab juba teist nädalat kauplusbuss , mis üritab maainimeste jalavaeva vähendada ning maapoodidele konkurentsi pakkuda . Eelmisel nädalal tegevust alustanud buss , mis kuulub osaühingule Viptreid , viib kauba kätte Olustvere , Suure-Jaani , Saarepeedi , Kolga-Jaani ja Vastemõisa valla elanikele . Tegevusluba ootavad osaühingu omanikud vennad Urmo ja Urmas Murumäe veel Pärsti vallast . " Vaatasime , et poed ja eriti maapoed on kinni pandud , ning kust maainimesed ikka kaupa saavad , " rääks Urmo Murumäe kauplusbussi sünnist ajalehele Sakala . <arv>.<arv>.<arv> Uudiseid ja kommentaare Maalehe valikul Kloonitakse inimest Itaalia teadlane Severino Antinori ja USA arst Panos Zavos teatasid , et kavatsevad esimesena maailmas kloonida inimest . Antinori ja Zavos alustavad katsetusi novembris ning lubavad kloonimisega hiljemalt <arv>. aastaks valmis olla . Kommenteerib Tartu Ülikooli biotehnoloogia õppetooli professor Andres Metspalu : Arvan , et see uudis on natuke enneaegne . Loomkatsed näitavad , et probleeme on liiga palju . Me teame liiga vähe . Ma saan aru küll , et itaallased püüavad olla esimesed , kuid teadus pole nii kaugele veel jõudnud . Teine kloonitud lammas elas ainult seitse päeva , tal oli kopsuviga ja ta tuli ära tappa . Jõhvis hukkus ajateenija Teisipäeval mõni minut pärast kella kahte kärgatas Kohtla-Järvel Jõhvi üksik-päästekompanii territooriumil võimas plahvatus , mis tappis ühe ajateenija ja vigastas teist . Ajateenija Heini Boitsov ( <arv> ) sai demineerijate garaažis toimunud plahvatuses silmapilkselt surma . Esialgu veel kindlaks tegemata lõhkekeha plahvatas otse ajateenija ees . Kergelt vigastada sai ka Boitsovi kaaslane . Garaažis poleks tohtinud lõhkeainet olla . Samuti ei tohiks ükski ajateenija puutuda vahetult kokku demineerimistöö ja lõhkeainetega . Kommenteerib Tehnilise Järelevalve Inspektsiooni lõhkeainete peaspetsialist Egon Hirvesoo : Jõhvi plahvatuse juures torkab silma , et plahvatus lõhkus hoone klaasid , kuid seinad ja katus jäid terveks - seega oli laskemoona kogus suhteliselt väike . Üldiselt on meie sõdurid lõhkeainetega ümberkäimise osas piisavalt instruktaaži saanud . Tavaliselt on nii , et kui lapsed leiavad sileda pinnaga eseme , millel puudub nii esimene kui tagumine ots , avastavad nad selle pinnal mingisuguse avause või kühmu ja hakkavad selle kallal kohe urgitsema . Need erilised kohad on just kõige ohtlikumad . Nende näppimisel võibki plahvatus järgneda . Eesti loobus raamatumessist Eesti äraütlemine <arv>. aasta Frankfurdi raamatumessi peakülalise seisusest on tekitanud kultuuriinimestes hämmingut . Kommenteerib kirjanik Maimu Berg : Muidugi oleks Eesti pidanud sinna messile minema . Kes on süüdi ? Ei oskagi öelda . Vaesust süüdistada on juba ka kohatu . Kui leitakse <arv> miljonit mingitele kahtlastele nõustajatele , poleks tohtinud loobuda ka Frankfurdi messist . Holland on kõige parem näide - neil on Frankfurdis peakülaliseks olles raamatute läbimüük oluliselt kasvanud . Kõige suurem viga on see , et meil puudub Saksamaal kultuuriinstituut . Pariisis on , Berliinis ja Peterburis aga pole . Muide , Balti riikidest on saksa keelde kõige rohkem tõlgitud just eesti kirjandust . Maalehe kommentaar : Frankfurdi raamatumess on meeletult kallis . Kui ei suudeta maksta selle eest , et olla peakülaline , peaks leidma vähemalt nii palju raha , et Eesti oleks messil korralikult esindatud . Kultuuriministeeriumi eraldatud <arv> <arv> kroonist piisab vaid <arv>m<arv> boksi üürimiseks , mis on vähem kui enamikul teistel endistel liiduvabariikidel . Mullune väljapanek Jaak Kaarma õnnestunud kujunduses jääb ilmselt mälestuseks Eesti Raamatu Aastast . Kitarriäss teeb plaadi Valgre muusikast Maailmakuulus kitarrivirtuoos Francis Goya tuli Eestisse , et salvestada Raimond Valgre loomingust koosnev plaat . Goya tutvus Raimond Valgre loominguga sai alguse mullu aprillis , kui ta esines siinmail . Tippkitarrist on oma veerand sajandit väldanud karjääri jooksul salvestanud <arv> albumit , millest enamik on saanud maailmas kuld- või plaatinaplaadiks . Valgre-plaadi toodab ja annab välja Eesti plaadifirma MFM Records . Kaheteist looga plaat ilmub sügisel . Kommenteerib helilooja ja muusikateadlane Valter Ojakäär : Parem pool muna kui tühi koor . Minu unistuseks oli ja on , et Valgre laulud tõlgitaks inglise ja saksa keelde ning nii kõlaks nad üle maailma . Valgre oli esmajoones laulude looja . Goya on kahtlemata väga tugev kitarrist ning tema tähelepanu Valgre loomingule võib ainult tervitada . Kolmikliidu maine madalaim Kolmikliidu erakondi toetas juulis vaid <arv>% valimisealistest elanikest , mis on Isamaaliidu , Reformierakonna ja Mõõdukate madalaim tulemus alates nende võimuletulekust <arv>. aasta märtsis . Opositsiooniparteide toetus oli kokku ligilähedane . Kommentaar : Ühest küljest pole ükski võimul olev valitsus ega valitsusliit mitte üheski riigis ega kunagi populaarne . Teisest küljest , kui praegune valitsusliit riigi vara nii lõdvalt maha parseldab ja selleks veel ülikõrge raha eest nõndanimetatud nõustajad abiks palkab , siis pole ka imestada , et rahvas valitsusest nii halvasti mõtleb . Paldiskis asi endiselt segane Eestis on nii , et kui sõnnikutoru kusagilt lekkima hakkab , siis on varsti paha haisu terve riik täis . Pärast rahuvalvajate möllamist Paldiskis selgus lisaks , et Paldiski endine linnapea Jaan Mölder on linna rahaasju segaselt ajanud . Mölder ise on ennast praegu kohtu kaasistujaks sokutanud ning nüüd ei hakka tema peale ükski seaduseparagrahv . Maalehe kommentaar : On kindel , et olgu tegu sõduri või ohvitseriga , kained peavad nad küll olema ja korra osas peavad nad tsiviilisikutele eeskuju näitama . Loodetavasti selgitab uurimine välja , kuidas sellised sündmused üldse ilmavalgust näha said . Linnapea üle aga mõistku õigust kohus . <arv>.<arv>.<arv> Kavandatava loomsete jäätmete käitlemise tehase asukohaks saab Väike-Maarja , otsustas Loomsete Jäätmete Käitlemise AS ( LJK AS ) nõukogu . Nõukogu arutas esmaspäevasel koosolekul läbi kaks seni sõelale jäänud võimalikku tehase asukohta : Paide vald ja Väike-Maarja vald . LJK AS nõukogu esimehe Meelis Kasemaa sõnul sai määravaks teguriks otsuse langetamisel vajaliku infrastruktuuri väiksem maksumus Väike-Maarja puhul . " Teede , veetrasside , puhastusseadmete ja muu vajaliku ehitamine Väike-Maarjas nõuab vähem kulutusi , kõik muud tingimused olid enam-vähem võrdsed , " selgitas Kasemaa . Kasemaa kinnitas , et rajatavas tehases kasutusele võetav tehnoloogia on keskkonnasõbralik ja ümbrusele ohutu . Töökohtasid loob rajatav tehas umbes kümme , tehase kavandatav maksumus on <arv> mln kr. Tehase ehitamist on kavas alustada <arv>. aastal ning tehas peaks käivituma <arv>. aasta algul . <arv>.<arv>.<arv> Rakveres ja Mõedakul kolm päeva väldanud Eesti liikluspolitseinike kutsemeisterlikkuse võistlused lõppesid Lääne-Virumaa korravalvurite eduga . Teenistuskohustuste täitmisel hukkunud Aadu Lempu nimelise , järjekorras <arv>. liikluspolitseinike kutsemeisterlikkuse võistluse võitsid Lääne-Virumaad esindanud inspektorid Ain Sats ja Toivo Grünberg , kirjutas Virumaa Teataja . Lisaks esikohale üldarvestuses sai Ain Sats esikoha individuaalarvestuses ja autode vigursõidus , hõbemedali spordivõistlustel ja pronksise auhinna sõiduautode slaalomis . <arv>.<arv>.<arv> Eelmisel nädalal Imaveres peetud kuuendatel vallavanemate spordipäevadel tuli esimeseks Haanja vallavanem Juri Gotmans . Esikoha võitis tihedas rebimises Haanja vallavanem Juri Gotmans <arv> punktiga . Tema on ka võistluste ajaloos ainus kahekordne tiitlipärija . Teiseks tuli Põlva vallavanem Arne Kilk <arv> punktiga , Saarepeedi vallavanem Riho Männik pälvis <arv> punktiga kolmanda koha . Vallavanemad võistlesid kümnel alal , nende seas jooksukross , pallivisked , ergomeetersõudmine ja male . Võistlustel osales <arv> omavalitsusjuhti . Üldarvestuses võistles ka kaks naisvallavanemat . " Võistlused olid põnevad ja tasavägised , " sõnas ürituse peakorraldaja , Imavere vallavanem Jüri Ellram , kes ise jõudis <arv> punktiga neljandale kohale . <arv>.<arv>.<arv> <arv>.-<arv>. augustini toimub Saaremaal Leisi vallas pärimuslaager " Jutuvestmisest kandlemeisterdamiseni " . See on senini Eestis ainulaadne ja esmakordne ettevõtmine . Tegu on perelaagriga , kus on võimalik valmistada oma perele või lastele kuuekeelne kannel , ütles Rahvakultuuri Arendus- ja Koolituskeskuse pärimuskultuurispetsialist Piret Päär . Laagris toimuvad jutuvestmise- , laulu- , tantsu- ja musitseerimisõhtud . Korraldajate eesmärk on näidata nende žanrite koostoime võimalusi Laagrilisi juhendavad puutööõpetaja ja pillimeister Indrek Roosi ning kandleõpetaja ja rahvamuusik Tuule Kann . Jutuvestmist veab ja lugusid pajatab Piret Päär . Ettevõtmine saab teoks Leisi valla Pärimuskultuuri Seltsingu ning Rahvakultuuri Arendus- ja Koolituskeskuse eestvedamisel . <arv>.<arv>.<arv> Eile algasid Varbola linnamäel rahvusvahelised puuskulptuuride valmistamise päevad , kus osaleb ligi <arv> skulptorit , harrastuskunstnikku ja vigursaagijat . Lisaks puuskulptuuride valmistamisele on täna ja homme õhtul kavas meelelahutusprogramm , mis on kõigile huvilistele tasuta.Homme kl <arv> algavad linnusemäel Eesti parimate langetajate-laasijate ja selle ala kohtunike vahelised võistlused sae montaažis ja täpsusjärkamises . Puupäevade raames toimuvad Eestis esimest korda kiviheitevõistlused masinal , mis on valmistatud muistsete eestlaste eeskujul kaks aastat tagasi . Kiviheitevõistlus algab laupäeval kl <arv>. Puupäevad lõpevad videviku saabudes kunstnik Raul Meele tuleetendusega . <arv>.<arv>.<arv> Sel laupäeval toimub Põlvamaal Savi turismitalus kivipäev . Kl <arv> algavates töötubades tutvustatakse <arv> tegevust hambakivist hauakivini ( hambakivi , küünekaunistuskivi , kivist suveniirid , paekivist ehted jms ) . Juhendavad oma ala asjatundjad üle Eesti . Alates keskpäevast saab jututoas kuulata loenguid kivimite tekkest , elu jälgedest kivis , inimese ja kivi koosmõjust ning kivi kasutamise valdkondadest . Laste hulgast selgitatakse kivikuningas . Toidutares pakutakse rahvustoite vanas ja uues kuues ning täispiimatooteid . Lustilaval esinevad alates kella <arv>st Eesti ja Läti lustilised . Võimalik on jahvatada käsikiviga , osta kivist käsitöid ja ehteid jpm. Kivipäeva toetab Kohaliku Omaalgatuse Programm . <arv>.<arv>.<arv> Heiki Raudla Eesti Raudtee veetava põlevkivi kogus väheneb poole võrra Teisipäeval avas AS Eesti Põlevkivi Ahtme-Viivikonna raudteelõigu , millel hakkas tööle taasiseseisvunud Eesti seniajani ainus uus raudteeliin . Pärast liini käikuminemist jääb Eesti Raudtee ( ER ) ilma <arv> miljonist kroonist aastas . Uus <arv>,<arv> km pikkune raudteelõik lühendab rongiga veetava põlevkivi teekonda kaevanduse piirkonnast suurima põlevkivitarbija Eesti Elektrijaamani , kahandades veosemahtu ER liinil ja vähendades põlevkivi omahinda . Lisaks uue teelõigu rajamisele remontis Eesti Põlevkivi <arv>,<arv> km pikkuse raudteelõigu Viivikonna ja Primõkanije jaama vahel . " Uuel liinil on põlevkivi ja killustikku veetud juba kolm kuud - põlevkivi tänaseks üle <arv> <arv> tonni ja killustikku <arv> <arv> tonni , " ütles AS Põlevkivi Raudtee juhataja Rudolf Puks . " Selle koguse pealt on Eesti Põlevkivi kokku hoidnud umbes kaheksa miljonit krooni . " Seni maksis Eesti Põlevkivi ERile <arv> krooni iga veetud põlevkivitonni pealt . Kuna uue raudteelõigu rajamine on Eesti Põlevkivil olnud kavas juba kaks aastat , ei valmistanud see ERile üllatust . " Me oleme sellega arvestanud ja alustanud Kirde-Eesti raudteeliinide restruktureerimist , " ütles ER kommunikatsioonidirektor Andrus Kuusmann . " Oleme vähendanud oma tööjõudu selles piirkonnas , osa töötajaid läheb põlevkiviraudteele üle . " Kuusmann ütles , et Kirde-Eesti raudteepargi võõrandamine on ERil majanduslikult põhjendatud . Edasine võõrandamine sõltub aga suuresti erastaja ettekujutusest . Seoses uue liini käikuminemisega väheneb ERi veetava põlevkivi kogus poole võrra . Kuusmanni sõnul vedasid ERi vagunid seniajani kuus miljonit tonni põlevkivi aastas . Nüüd väheneb Eesti Raudtee transporditava põlevkivi kogus kolme miljoni tonnini aastas . Ehitustööd läksid Eesti Põlevkivile maksma <arv>,<arv> miljonit krooni . Puksi hinnangul peaks investeeringud end ära tasuma kahe aastaga . AS Põlevkivi Raudtee kasutab praegu <arv> Eesti Elektrijaama vagunit , vedurid on Puksi sõnul firmal endal olemas . Kui vedu täies hoos käima läheb , vajab Põlevkivi Raudtee lisaks sadakonda vagunit . Firmas töötab praegu <arv> inimest . Lisaks põlevkivi vedamisele sõidutab Põlevkivi Raudtee kohalikke töötajaid Jõhvist Estonia kaevandusse . Raudteetransporti kasutab hetkel kuni <arv> kaevanduse töötajat . Oma raudteelõigu ehitamise idee tekkis Eesti Põlevkivi juhtkonnal <arv>. aastal ning ehitustööd algasid mullu mais . <arv>.<arv>.<arv> Pärnu Vanal turul maksis möödunud nädalal must sõstar <arv>-<arv> kr/kg . Asjatundja Tiia sõnul on Poola suure marjasaagi tõttu tänavu hinnad all . Mullu maksid kokkuostjad musta sõstra kilost keskmiselt <arv> kr/kg , tänavu vaid <arv>. Tiia sõnul on tänavuse suve eripäraks veel see , et marjad valmivad ebaühtlaselt . Võrreldes juuli lõpuga , on mustika ja punase sõstra hind Pärnus mitme krooni võrra langenud . Mustikas maksis möödunud nädalal <arv>-<arv> , vaarikas <arv> ja punane sõstar koguni <arv>.<arv> kr/l . Vaid kukeseen , mis varem maksis <arv> , läks eelmisel pühapäeval müügiks hinnaga <arv> kr/kg . Marjad odavnesid , aga suhkur kallines . Pärnust võib Lääne-Euroopa suhkrut saada hinnaga vaid <arv>.<arv> kr/kg . Ukraina suhkrut , mis moosi paksuks teeb , pole kusagilt saada , kurdab turumüüja Endel . Värske kurgi hind kõigub nagu tormine meri . Veel eelmise nädala keskel võis Pärnus kurgi saada kätte hinnaga <arv>-<arv> kr/kg . Nädala lõpu külmad ja vihmased ilmad viskasid hinna <arv>-<arv> kroonini . Paljude aastate kogemuste põhjal on augusti esimesel poolel Eesti kõige odavamad kurgid Pärnus ja Peipsi ümbruses . Kurgimüüjad usuvad , et kui ilmad jälle ilusaks lähevad , langeb kurgi hind taas . Siis tuleb hapukurgitoore tuleb kiiresti ära osta . Tallinnas Kadaka turul on osa hindu kõrgemad kui Pärnus . Keskmise kartuli eest tuleb loovutada <arv>-<arv> , aedoast <arv> ja mustikast kuni <arv> kr/kg . Pärnus sai sama kartuli <arv>-<arv> krooniga kätte , aeduba maksis <arv>-<arv> kr/kg . Kapsas on mõlemas linnas ühe hinnaga - <arv> kr/kg . Kui kartulivalik on Kadaka turul korralik , siis kurki ja tomatit pakuvad vähesed . Tundub , et tomat hinnaga <arv>-<arv> kr/kg on välismaine , kurgid aga nädala leti peal vedelenud . Viimaseid hingetõmbeid tegi ka üksik pruuniks tõmbunud lillkapsas hinnaga <arv> kr/kg . Kukeseenemüüjaid oli sel teisipäeval Kadaka turul kaks ja seente hind <arv> kr/kg . Jaan Räni <arv>.<arv>.<arv> Ja siis pole midagi imestada , et Juhan ei tea ega oska . Noorte tööhõive tähtsust Eesti tuleviku seisukohalt pole ühiskond täie teravusega tunnetanud . Loosung " Noorus on meie tulevik " kehtib aga igal ajal ja igas riigis . Nõukogude ajal said noored suvel tööd põhiliselt malevate kaudu kolhoosides-sovhoosides . Ühismajandite saatus ja võimalus maal täna tööd saada on aga teadagi milline . Krooni tuleku aegu oli asi hoopis hull . Paljud Eesti ettevõtted vaatasid , kuidas üldse ellu jääda . Mis siis veel noortele töövõimaluste loomisest rääkida . Noorte tööhõive asjatundjad küll kinnitavad , et võrreldes <arv>ndate algusega on olukord praegu parem , kuid ühtne süsteem siiski puudub . Praegu on Eesti ettevõtted oma tulevikus kindlamad kui kümne aasta eest , ent väga paljud on väikesed , kuue kuni kümne töötajaga , kes kõik on tööga ülimalt hõivatud ning kel pole aega ega oskusigi noortega tegelda . Ettevõttel endal pole aga raha , et õppinud noortejuhendajat palgata . Seepärast ei kibelegi meie ettevõtete juhid noori suveks tööle võtma - see tähendaks lisakulu . Nii teadlikke juhte meil eriti palju pole , kes endale sel viisil tulevast kaadrit kasvatama hakkaksid . Riiklikul või omavalitsuste tasemel praegu Eestis noorte tööhõive probleemidega ei tegelda . Asi püsib üksikute entusiastide õlul , nende huvil , fanatismil . Ning ka areneb tänu sellistele meestele nagu Mati Sutt , kellest tänases Maalehes juttu . Põhjamaades näiteks on noorte tööhõive kohalike omavalitsuste mure , nemad palkavad noortejuhendaja , otsivad töökohad , teevad lepingud ja ajavad maksuametiga asju . Eesti omavalitsustel - jällegi teada värk - pole sageli raha kooliõpetajagi palkamiseks , rääkimata eriväljaõppega inimesest , kes noortele suvel tööotsi välja ajaks . Noorsoouuringutest on selgunud , et paljud koolinoored tahavad ka talvel õppimise kõrvalt tööd teha ja raha teenida . Tööd teeksid ka nooremad kui <arv>aastased , kuigi seaduse järgi saab noore tööle võtta alles <arv>aastaselt . Haridusministeeriumi noorsoo-osakonna juhataja Toivo Siku hinnangul on puudu raha ja paar palgalist ametnikku , kelle juhendamisel võiks käivitada noorte tööhõivekodade projekti , nagu see Põhjamaades on . Need ei tegeleks mitte ainult alaealistele töö hankimisega , vaid kodade kaudu saaks ajutist tööd ka üle <arv>aastased noored , kel mingi kool äsja lõpetatud , kuid töökohta veel pole . Eestis on see kõik vähemalt esialgu ainult unistus . Tööturuameti uuring näitab , et meie noortel puudub tööharjumus . Aga kust see harjumus noortele peakski tulema , kui pole , kus harjutada . <arv>.<arv>.<arv> Soovime , et Eestis oleks palju lapsi , kuid ei suuda kaitsta neidki , kes meil on Täiskasvanut , kes on otse või kaude andnud tõuke nooruki libastumisele või allakäigule , ei nimetata probleemseks ja ta ei kanna vastutust . Kui ametnik ütleb , et N kooli tuleb koletis , kes niikuinii ei hakka koolis käima , ei mõista teda ebaeetilisuse pärast keegi hukka . Kui aga nooruk ütleb täiskasvanule , kes on teda alandanud või mõnitanud , et too on mölakas , saadetakse ta alaealiste komisjoni karistust saama . Lapse toimik kui Eesti kroonika Rapla maakonna alaealiste komisjonis on arvel <arv> alaealist vanuses <arv>-<arv> aastat , neist <arv> poissi ja <arv> tüdrukut . Miks nad on alaealiste komisjoni saadetud ? Koolikohustuse mittetäitmine , käitumishälbed , hulkumine , varastamine . Pahatihti on märgitud , et lapse kodune olukord on väga pingeline . Need toimikud kajastavad valuliselt sotsiaalseid probleeme Eestis . Sõnad " vaesus " , " tööpuudus " , " hälbimus " on sagedased . Tormilised muutused ühiskonnas on tekitanud paljudes täiskasvanutes kohanemisraskusi . Masendus peres kandub üle lastele . Raskustesse sattunud laps püüab end tõestada , ent valib selleks valed meetodid ning asjasse süvenemata täiskasvanud mõistavad ta lihtsalt hukka . Näiteks üks komisjonile saadetud iseloomustus : " K peab täiskasvanuid vaenlasteks , kellesse tuleb kogu aeg ettevaatusega suhtuda . Arvame , et osa K probleemidest peitub kodus , kuhu K minna ei taha , öeldes , et teda ei taheta seal , sest " ta söövat seal teiste eest toidu ära " . " Komisjoni ees käis nooruk , keda ema peksis ja ähvardas , et kui poiss peaks sellest kellelegi rääkima , saab uuesti ja kõvemini . Ning ema lubas ennast ära tappa , kui laps peaks kodunt ära jooksma . Hinnang kodule : " Pilt oli masendav : ema joobnud , laps hüsteerias . Peres närviline , konfliktne ja agressiivne suhtlemine . N võõrandub kodust ning otsib hoolivust ja suhtlemisvõimalust endast vanemate meeste seltskonnas . " Kui laps on probleemseks sildistatud ehk hälbeliseks nimetatud , siis tuleks midagi ette võtta . Enamasti on alaealiste komisjon lapsi hoiatanud , suunanud spetsialistide vastuvõtule , kasutanud koolikorralduslikke võimalusi . Veel on kasutatud üldkasulikku tööd , lepitust , käendust ja noorteprogrammides osalemist . Lapsi on suunatud ka erikoolidesse , mis mitmel korral on päästnud nooruki veelgi halvemast . Alaealiste komisjonil üksi on siiski liiga vähe võimalusi sotsiaalpedagoogiliseks tööks . Oleks vaja üht palgalist töötajat . Teisalt on nii , et kui laps ongi saanud asjalikku abi , jääb põhiprobleem tihti siiski püsima , sest lõpuks on laps kodus silmitsi samade probleemidega , mis ta halvale teele tõukasid . Tartu Ülikooli teadur Judit Strömpl on öelnud , et probleemlapsed on põhiliselt riigi nõrga sotsiaalpoliitika tulemus : " Puudub arusaamine , et probleemlapsi tuleb hoida kas või sellepärast , et vastasel korral põhjustavad nad tulevikus veelgi suuremaid probleeme . Täna laste heaolu pealt kokkuhoitu eest tuleb homme maksta sajakordset tasu . " Lastekaitsega on halvad lood Igapäevaelu tõestab , et pere- ja ühiskonnaprobleemid süvenevad , kuid lastekaitsega on halvad lood . <arv>. a , kui asutati Eesti Lastefond ja Eesti Lastekaitse Liit , räägiti palju vajadusest olla näoga lapse ja perekonna poole ning rõhutati , et mure Eestimaa lapse pärast suureneb iga päevaga , sest napib halastust , armastust ja headust . Nüüd räägime nendest asjadest märksa vaoshoitumalt ning ka nende heategevusorganisatsioonide tegevusest teame märksa vähem . Kui me kohe midagi ette ei võta , on tulevikus mured suuremadki , sest praeguste tõrjutute abil tekib tõrjutuid veel rohkem . <arv>.<arv>.<arv> Kurja inimese õige koht oleks kohtus . Ja hiljem trellide taga , vangikongis . Ükskord on seda juba teha püütud . <arv>. aastal toodi Jeruusalemmas kohtu ette Adolf Eichmann . Tema üle kohut mõistes loodeti näidata kogu maailmale , kuidas näeb välja inimese kuju võtnud Saatan - oli ju Eichmanni hingel miljonite juutide tapmine koonduslaagrites . Kuid mis selgus ? Tegemist oli kõige tavalisema inimesega , n-ö ühega meie hulgast . Uurimise käigus ilmnes isegi , et tal oli terve rida sümpaatseid jooni : ta polnud kõige rumalam , erinevalt oma truualamlikest kolleegidest ei sööstnud ta uisapäisa Hitleri iga käsku täitma , vaid mõtles , kuidas oleks parem ja efektiivsem . Ta oli küll veendunud juutide kui rassi alaväärtuslikkuses , kuid elimineerimise asemel pooldas nende väljasaatmist Madagaskarile , oma töö käigus pidas ta vajalikuks õppida tundma juutide ajalugu ja kultuuri , suhtles nendega , küsis neilt nõu . Kurjus hiilib lähemale Hannah Arendt kirjutas protsessist raamatu , mille alapealkirjaks oli : " Kurjuse banaalsus " . Seal olid kirjas nüüdseks klassikaks saanud sõnad : " Eichmanni probleem seisnes selles , et temasuguseid oli palju ja et mitte keegi polnud pervert ega sadist , et kõik nad olid ja on hirmuäratavalt normaalsed . " Teadagi , nad teenisid - ja teenivad - vale ideed , väärat ettekujutust ühiskonnast , inimestest . Nad olid õiged , vähe oli neid , kes tollal teisiti mõelda julgesid , tegutsemisest rääkimata . Kuid õige-olemine ongi üks kindlam märk sellest , et kurjus on kusagil lähedal , hiilib meie selja taga , hingab meile kuklasse . Kui pahet püütakse näidata meist kaugel olevana , võõrana , haisvana , kärnasena , laisana , trellitatuna või kohe-kohe trellide taha sattuvana , siis on asi kurjast . Juhtusin juulikuu viimasel päeval nägema , kuidas TV <arv> " Politseikroonika " saatejuht Peeter Võsa mõnitas poes varguselt tabatud heidikuid ja teisi elu hammasrataste vahele jäänud inimesi . Iga Võsa sõna väljendas põlastust ja kui sõnadest väheks jäi , siis võeti appi hääletoon , köhatused jms. Ma ei räägi siin moraalist , sellised saated on selgelt ebaprofessionaalsed , ühelgi juhul ei tohiks neid eetrisse lubada . Vahe kurjategija ja " õige " inimese vahel on väga väike , rollid vahetuvad kiiresti ja kergesti , nagu näitab ka ühe teise püstolreporteri Ain Allasega juhtunu . Ameerika psühholoog Stanley Milgram viis läbi järgmise katse . Katsealused pandi uskuma , et eksperiment , milles nad osalevad , teenib teaduse , järelikult kogu inimkonna huve . Nad viidi kokku teiste katses osalejatega , kellelt nad pidid küsima küsimusi ning vale vastuse korral vajutama nupule , mis ühendas vastaja keha vooluvõrku , lühidalt - " õige " karistas " valet " ( vale vastust , vale inimest ) elektrilöögiga . Vastajateks olid näitlejad , kuid küsijad seda ei teadnud . Nähes enda ees väänlevaid inimkehi , mõned katsealused keeldusid edasi küsimast , kuid enamik jätkas . Eksperimenti korrati Itaalias , Saksamaal , Inglismaal - igal pool olid tulemused samad . Kurjuse ja headuse piir Me kõik võiksime end ette kujutada selletaolises eksperimendis osalejatena , eriti tõhus oleks mõelda , milline on see " suur ja õige " idee , mis sunniks meid nupule vajutama . Mõnel on selleks Eesti , mõnel mõni piiblikäsk . Minul on selleks headus . Selle nimel oleks ma valmis kõigeks : kaotaks ära selle osa kirjandusest , kunstist ja kinost , mis minu arvates teenib kurjust või on lihtsalt tühine . Minu käe all sureksid markii de Sade , Ants Juske ja Andres Maimik . Tundub , nagu tahaksin nalja teha , irvega oma turule toodud nahka päästa . Ei , nii see ei ole . Kuid on minust paremaidki prohveteid : " Kui vaid oleks nii , et kusagil eksisteerivad kurjad inimesed , kes sooritavad reetlikult kuritegusid , ning meil oleks vaid tarvis nad meist eraldada ja hävitada . Kuid joon , mis lahutab head kurjast , jookseb läbi iga inimsüdame . Ning kes oleks valmis hävitama osa oma südamest ? " ( Aleksandr Solženitsõn , " Gulagi arhipelaag " . ) Hävitada polegi vast vaja , see pole tõesti võimalik , küll aga õigel ajal ära tunda . Toomas Raudam <arv>.<arv>.<arv> Erki Nool püstitas Edmontoni MMil kümnevõistluses <arv> punktiga Eesti rekordi ja võitis hõbemedali . Kui kemplemas Erki , siis uudis on krõbe : eks Eestile kerki kas kuld , pronks või hõbe . A. ITSKOK <arv>.<arv>.<arv> Jätkub konkurss " Aasta Põllumees " . See tiitel antakse tegevpõllumehele maamajanduse ja maaelu silmapaistva edendamise eest . Aasta Põllumees peaks olema oma erialal kompetentne , arengupotentsiaaliga ettevõtja , kellel on tegutsemisjulgust ja kes on maaühiskonnas tunnustatud autoriteet . Ettepanekuid võivad esitada kõik ühingud ja seltsid . Teretulnud on Maalehe lugejate ettepanekud . Kandidaatide esitamise viimane tähtaeg on <arv>. august . <arv>.<arv>.<arv> Lõikuskuu algas tavalisest <arv>-<arv>° jahedama ilmaga . Ööpäeva keskmine temperatuur võrreldes juuli lõpu omaga langes <arv>-<arv>° võrra ja öine temperatuur alla <arv>° . Kõige külmem oli <arv>. augusti öö , mil sisemaal oli sooja vaid <arv>-<arv>° . Samal ajal esines maapinna lähedal ( <arv> cm kõrgusel ) kohati nõrka öökülma . Kuusikul registreeriti -<arv>° , öökülmaohtlikes kohtades võis see olla madalamgi . Praegu on meil keskmise soojusega ilmad , keskpäeval tõuseb temperatuur üle <arv>° - seega igati soodsad viljade valmimiseks . Seitsme päeva jooksul on tihti sadanud hoovihma , kuid õhk on enamasti olnud parajalt niiske , liigniiske vaid ühel päeval . Ka muld on ülakihis püsinud parajalt niiske . Praeguse õhuniiskuse juures ( niiskuse defitsiit <arv>-<arv> hPa ) kuivab tera <arv>-<arv>% päevas . Kõige vihmasemad olid <arv>. ja <arv>. august , mil ööpäevaseks sajuhulgaks mõõdeti Narvas <arv> , Tartus <arv> , Otepääl <arv> ja mujal <arv>-<arv> mm . Vihmavett on Otepääl , Tartus ja Narvas tulnud lõikuskuu seitsme päeva jooksul üle dekaadinormi , vastavalt <arv> , <arv> ja <arv> mm , mujal <arv>-<arv> mm ( dekaadi norm <arv>-<arv> mm ) . Agrometeoroloog Kulla Kivi <arv>.<arv>.<arv> Tänavune juuli oli puhkajale paras , metsa- , elektri- ja põllumehele lausa jube Heinakuu esimestel päevadel ei osanud ette kujutadagi , milliseks kujuneb tema teine pool . Ilm oli päikeseline , kohati isegi põuane . Kuigi juba <arv>. kuupäeval algasid rahehood Haanjas , näitas ilmataat oma tõelist vägevust alates <arv>. juuli varahommikust . Ägedate äikesetormidega käisid kaasas kõikvõimalikud ohtlikud ilmanähtused : pikne , rahe , tormi-iilid , rasked vihmahood , isegi viimaste aastate tugevaimad trombid-tornaadod . Tõraveres sadas sel päeval mõne tunniga maha <arv> mm , üle poole kuunormist . Laaned meenutasid lahinguvälju suure sõja lõpus - kümnete hektarite viisi oli näha vaid murtud tüvesid . Kui kurikuulsas <arv>. aasta augustitormis sai räsida põhiliselt Loode-Eesti , siis nüüd langes ilma ohvriks Eesti kirdenurk . Teine erinevus : toonase sajandi tormi põhjustas erakordselt tugevaks paisunud tsüklon , mis Läänemerel orkaani jõu saavutas , tänavune looduskatastroof oli põhjustatud just suurest temperatuurikontrastist Eesti kohal . Äikesepilvede alused iilid ja keerised tekitasid riigi majandusele suurt kahju . <arv>. aasta orkaani järel kirjutas akadeemik Erast Parmasto , et torm näitas ära nõrgad kohad meie puistutes . Tänavused juulitormid osutasid , kui haavatav on riigi elektrijaotusvõrk . Kui meteoroloogia ja hüdroloogia instituudis võeti värsked ilmaandmed kokku , selgus , et vähemalt viimasel poolsajandil pole Eestis olnud kuumemat juulit . Territooriumi keskmiseks õhutemperatuuriks arvutati väga kõrge <arv>,<arv> ° , mis ületab normi tervelt <arv>,<arv> ° võrra . Kuigi vihma sadas kohati ja hooti , oli Eesti keskmine sajuhulk samuti tavalisest suurem ( <arv> mm ) . Rohkem oli vihma Tartus ja Viljandis ( <arv>-<arv> mm ) , õige napilt aga Võrus ( <arv> mm ) . Kuu keskel oli muld <arv> cm sügavusel soojenenud juba <arv> kraadini . Põlvamaal olid kartulitaimed kuumašokis , täpselt nagu samasugusel kuumal suvel sada aastat tagasi , kui tollase Postimehe andmeil olid mugulad triibulised , tuimuna suurused ning viha maiguga . Kuumus avaldas rammestavat mõju kõigile : klaasistunud vaatega linnakodanikud tükkisid jääma autode ette , linna äärel seisis pärani noka ja sorakil tiibadega toonekurg ( kellest noil päevil küll titetoojat polnud ) . Vaid Tartus Vanemuise tänaval vudis ühel õhtul üle tänava siil , suundudes juuksuriäri poole . Kes viitsisid vaadata kesköisesse taevasse <arv>. ja <arv>. juulil , võisid imetleda põhjataevas helkivaid ööpilvi . Nagu ikka , leidus ka mujal maailmas palju paiku , kus ilm tegi paksu pahandust . Kagu-Aasia sai räsitud taifuunide Yutu , Trami , Utori ja Toraji poolt . Kuu algul sai Strasbourg'i linnas <arv> m/s puhunud tormituule murtud puu all surma <arv> kontserdikuulajat . Uputas õige mitmel pool : Indias Orissa osariigis jäi kodutuks ligi miljon elanikku , lähemal Poolas-Tšehhis kaotas elu sadakond inimest . Põhja-Jäämere äärses Tiksis tõusis õhutemperatuur <arv> kraadini ! Kuumim paik oli Alžeeria , +<arv>° , külmim Argentiina mägedes -<arv>° . Ain Kallis <arv>.<arv>.<arv> Mis Hitleril-Stalinil sellest , kuidas noored mehed surma saavad <arv>. aasta juulis põgenesid mobilisatsioonikäsu täitmata jätnud kutsealused ja küüditamise hirmus pered Punaarmee eest Pärnu poole . Sakslased võtsid põgenikud-kutsealused Pärnus arvele ja toidule Omakaitse juures . Kui põgenikud kuulsid , et eestlasi võetakse Saksa sõjaväkke , kogunes paarikümne nooruki ümber , hulgas paar vanemat meest , kes olid valmis Wehrmachti astuma . Samas anti neile selga Saksa munder . Järgnes autosõit väeosa juurde . See võis olla <arv>. juulil . Edasi viis tee läbi Vändra , Türi , Kolu ja Ambla ikka ida poole . Rakvere piiritusejõed ja Viru-Nigula lahing Nüüd on Rakvere peale minek - jaokolonnides . Vahe on <arv>-<arv> meetrit . Läheneme Kariväravale . Punavägi on kiiruga ees läinud . Maha jätnud kaks mustakarvalist haavades vaevlevat hobust . Nende elu lõpetatakse halastuslaskudega . Ees põllukraavis on varju otsinud tule alla jäänud majadest põgenenud naised koos lastega . Sakslased panevad tähele Pandivere õitsvaid kartulipõlde . Selgitan , et Eesti on kartulivabariik , kartul aga ammust ajast piirituse tooraine . Jutu kinnituseks voolabki Rakvere rentslikraavides selge piiritus . Piiritusetehas on õhku lastud ja tulivee kraanid avatud . Piiritust tuuakse supitermostega ja jagatakse katelokkidesse . Maitseb nagu ehtne puskar . Kes rüüpab , sellel tuju tõuseb ja uni tuleb sügav . Nii palju on selge , et Tallinna poole liikumist , nagu loodetud , ei tule . Järgneb hoopis edasimarss Narva või koguni Venemaale . Ubja vanade kaevanduste piirkonnast me järgmisel päeval kaugemale ei jõua . Punaväe vastupanu tugevneb . Öö oleme metsa all . Koidikul kiire edasimarss ja seejärel rünnakukäsk . Ees on lage mätlik karjamaa , põlluribad ja traataiad . Vasakul üle puulatvade paistab kirikutorn , paremal metsatukk , park või surnuaed . Ründame Viru-Nigulat . Vastane tulistab surnuaia kivitara tagant . See on meil esimene otserünnak ahelikus kiirmarsil , karabiini ja lindikasti kaasa vedades . Pea kohal vinguvad kuulid . Olen jao keskel kuulipildurite läheduses . Eesmisel mehel on kuulipilduja toru õlal , ta hoiab seda jalgadest ; tagumine , sihtur , annab teise õlalt püstijalu valangu valangu järel . Püstijalalt antud tuli on tabav . Lahing kestab , õhtul süttib kirik . Vastase sunnivad vaikima alles Saksa miiniheitjad . Toona asusid Punaväe granaadiheitjad-miinipildujad sügavas Pada orus - talu juures , mis seisab seal veel praegugi . Ohtlik " metsavaht " ja kindralid Vene lennukeid sakslased kardavad . Mina ei oska neist esialgu suuremat arvata , kuid peagi saan targemaks . Vene nn metsavaht võib tulla ootamatult madalalt metsa takka . Pärast Viru-Nigulat lepikuvahelisel teel ongi üks meie kolonni ära näinud ja tagant tulemas . Hoiatuse peale on mehed havihüppega kraavis ja lepikus silmili maas . Madalalt piki teed annab lennuk pikki valanguid , nii et kruus lendab ja rikošettide lame vingumine käib kõrvust läbi . Lennuk tõuseb uueks rünnakukaareks . Sakslaste õhutõrjepatarei haugatab paar korda , laperdades sajab alla lennukitükke - otsetabamus ! Kusagil pargis , kus peatume , sõidab lahtises autos kohale kindral . Kõrge mütsiga , krael punased lõkmed , õlgadel punutud pagunid . Võibolla on ta seepärast tulnud , et edasiminek takerdub . Tõmbun tee veeres sirgu ja tervitan . Raporteerima tormanud ohvitserid mulle tähelepanu ei pööra , kui kõrget ülemust nagu ilmutist põrnitsema jään . Eemalt näha , et ta on vana kõbi , kõhn , krõmpsus mees . Monokkel silmas . Monoklit kõige rohkem imestangi . Kuidas see tal silma ees seisab , kui ta väge juhatab ? Tahtmatult võrdlen meest meie kindralitega , muidugi Laidoneriga . Tema on sakslasest hoopis soliidsem , rääkimata kõhukast Reegist või väledast Orasmaast . Need on kindralid . On <arv>. või <arv>. august . Meri paistab ! Tõuseb silmapiiril taevaga kokku . Näha on vabriku korstnad ja katused - Aseri . Õhtuks oleme Purtse jõe ääres . Meist paremal põlevad Kiviõli tehased , taeva all seisavad mustad suitsusambad . Jõe teises kaldas öeldakse vaenlane kindlustuvat . Aa küla kohal läheb meie rühm klindialust mööda edasi . Meres ulbib punaväe kiivreid , gaasitorbikuid ja muud varustust . Upume tihedasse üle pea ulatuvasse sõnajalatihnikusse . Pimeneb , kuid kaldast üles ei pääse , see on pea kohal nagu kõrge paekivimüür . Lõpuks saame kaldale , aga sealt , kus peaksid omad olema , avatakse tuli . Saame mitu valangut , kuni meie rakett toob olukorda selguse . Hommikul jääme pidama madalal karjamaal , läheduses söövad lehmad . Kaevuda on võimatu , vesi tuleks auku . Kui vastase tuli eemale kandub , läheb üks mu naabritest lehma juurde . Natukese aja pärast tuleb ta tagasi katelokitäie sooja piimaga . Oru loss põleb . Valgest tornist tõuseb paksu suitsu . Taganevad punased on lossi süüdanud . Teel jookseb vastu naine , kes hoiatab , et venelased on jõeäärse heinamaa ja tee mineerinud . Varsti astub miinile naaberrühma eesti poiss , kelner ja õppinud kokk . Jalast könt järel , killuhaavad reites ja kõhus . Sild üle Pühajõe on ilmselt meelega terveks jäetud . Seal on hobune tankimiinile astunud , lõhkikistud loomast on vaid pool järel . Kohale kutsutud miiniotsijad urgitsevadki paar tankimiini teesillutisest välja - laiad latakad nagu lehmakoogid . Ohuvaba koridori mööda saame edasi . Sillamäe põlevkivibensiinitehas on süttinud , suitsupilv hajub mere poole . Eesti bensiiniga on lõpp . Tulelöök peldiku pihta Õhtu eel saame edasi minna . Hõredas metsas või pargis käsutatakse ahelik jälle paigale . Jääme põlvelasendis ootele . Vaivara apostliku õigeusu kirik põleb . Eespool pole midagi näha ega kuulda , kuni puude vahelt hakkab paistma vasturoomav tihe valge suitsu- ja udupilv . " Gaas ! Gaas ! " hüütakse mitmelt poolt . Mitu meest jõuab maskitorbikugi lahti kiskuda . " Hundert Meter zurück ! Durchsagen ! " ( Sada meetrit tagasi ! Edasi öelda ! ) Käsk taganemiseks läheb kiiresti ahelikkupidi edasi , kohe pistetakse jooksma . Selja tagant kostab varsti : " Hinlegen ! " ( Pikali ! ) Aga kuhu ? Pargi puudealune on täis tikitud hunnikuid , mille vahelt katsutakse sisse astumata mööda põigata või üle hüpata . Park on olnud punaväe ( vähemalt polgu ! ) vabaõhupeldik . Ükski käsk ei pane ahelikku pasa sisse pikali heitma . Teist sada meetrit traavitakse üle käsu edasi . Seal , kust üle tulime , lõhkevad jämedatest torudest lastud mürsud . Ninapidi vastu maad lõppu oodates tundub tulelöök kohutavalt pikk . Plahvatused kisuvad puid juurtega tükkis upakile , jätavad ridamisi sügavaid lehtreid . Mis meist kõigist oleks võinud järele jääda , näeme kahjuks ka . Kompanii veltveebel on taganejaist maha jäänud . Mürsk on ta lõhki kiskunud , mees lamab puu all . Oli jõudnud veel paaril korral sanitari appi kutsuda , enne kui kustus . Sanitarid saavad sõimata , et polnud küllalt kiired tulema . Kõigil on aga tegelikult selge , et päästa polnud enam midagi . Veltveeblile sai saatuslikuks see , et ta saja sammu peal jäi käsku täites pidama . Hommikul veltveebel maetakse . Eristusmärgist murtakse pool , enne kui mees telgiriidesse mähitult mulda sängitatakse . Kaplan õnnistab haua ja ütleb , et veltveebel langes füüreri ja Suur-Saksamaa eest võideldes kangelassurma . Kusagil Baierimaal saavad omaksed füüreri ja Suur-Saksamaa eest langenud kangelasest teate . Vaivara parki jääb haua tähiseks valgest lauast rist langenu aukraadi , nime , sünni- ja surmadaatumiga , kiiver otsa riputatud . Voorivankri kastis on aegsasti valmis tehtud ristid kaasas . Kõik matuse ümber toimuv tundub silmakirjalik ja võlts . Mis on Hitleril sellest , kuidas üle Saksamaa sõjaväkke võetud mehi surma saab ? Vaivara suitsukate oli mõeldud sihtmärgi kättenäitamiseks merele , tulelöök polgu peldiku pihta anti laevalt . Kus on Stalini liin ? Sinimägedes ei kesta Punaväe vastupanu päevagi . Esimese sõjasuve lahing ei ole võrreldav <arv>. aasta lahingutega siinsamas , Eesti Verduniks nimetatud Sinimägedes . <arv>. augustiks on Punavägi Narvast ja Jaanilinnastki välja taganenud . Sillad on kuuldavasti purustatud . Linnast põhja pool on jõel aga ujuksild . Teisel või kolmandal päeval lähemegi üle jõe . Metsasiht , ümberringi tihe lepik , rööplikuks sõidetud porine tee . Mõnetunnise marsi järel jõuame külla . Majad on tillukesed , vaesed . Paar kesikut jookseb õuel , taat tuleb väravasse vastu . Räägib eesti keelele sarnast soome või ingeri keelt . Punaväest pole tal rohkem aimu , kui et on Luuga taga või veel kaugemal . Üle tüki aja on vaikus . Voor ja supikatel pole järele jõudnud , puretakse kuiva leivakannikat . Kõhumurest suurem on küsimus Stalini liinist . Kus see asub ? Arvatakse , et mina kui kohalik peaksin seda teadma . Ma ei tea aga rohkem , kui et Narva jõe taga vähem kui kilomeetri kaugusel on Eesti-Vene piir ja piiritaguse on Stalin lasknud juba ammu inimestest tühjaks viia . Kuuldud on Mannerheimi , Siegfriedi ja Maginot' liinist , aga Stalini liinist mitte . Kas seda ehitatud ongi ? Pataljoni staabist tuleb kirjutaja ja hüüab mind : " Komm ! " ( Tule kaasa ! ) Teel staapi poetab : " Du gehst nach Hause ! Alle Esten gehen weg . Estland ist frei ! " ( Sa lähed koju . Kõik eestlased lähevad minema . Eesti on vaba ! ) Ja ongi need , kellega koos Pärnust tuldud sai , kõik , kes terveks jäänud , staabi juures . Käib kiire ümberriietumine . Mundri asemele antakse valged linased tööülikonnad , säärikute asemele rautatud tanksaapad , mütsigi ei jäeta . Pistetakse kongiga autosse , teise päeva õhtuks oleme tagasi Pärnus . Narva taha maha jäänud meestest oli kahju , sealt ootamatult tulemasaamisest mitte . Harri Jõgisalu <arv>.<arv>.<arv> Heiki Raudla Sajule vaatamata kogunes Kärdla lennuväljale sadu tehnikahuvilisi Lennufirma Estonian Air , kellel täitub detsembris kümnes tegevusaasta , korraldas laupäeval õhureisi Kärdla lennundusnäitusele . Tugeva tuule ja lakkamatu vihmasaju tõttu jäid ära mudellennukite demonstratsioon ja langevarjuhüpped . Vigurlendureid aga ilm ei hirmutanud . Oma sünnipäevapidustuste esimesele üritusele kutsus lennufirma <arv> lastekodulast Kohtla-Nõmme , Narva , Kohtla-Järve , Narva-Jõesuu , Haiba , Pärnu , Inju , Tilsi , Maidla , Viiratsi , Tartu , Tallinna ja Sillamäe lastekodust . Peaaegu kõik lastekodulapsed sõitsid lennukiga esimest korda , neist suurem osa ei olnud ka varem Hiiumaal käinud . Igast lastekodust oli Hiiumaale kutsutud kaks last , kes saavutasid tänavu suvel Remnikul toimunud lastekodulaste spordilaagris parimaid tulemusi . Kui lennuk õhku tõusis , hüüdsid Tartu Käopesa lastekodu <arv>aastased kasvandikud Marko ja Roman : " Äge ! Lahe ! " Osavad jalg- ja rahvastepallurid otsustasid , et kunagi saavad ka nendest lendurid . " Lennukis oli nagu karusselli peal , " ütles Haiba lastekodu <arv>aastane poiss Artur lennukist maha astudes . " Hirmu ma küll ei tundnud . " Tema lastekodukaaslane Pille lendas sellel laupäeval juba neljandat korda . Varem on ta lennanud Taani , Rootsi ja Norrasse . " Lennukis on mul hea tunne , sellised seiklused mulle meeldivad , " ütles Pille . " Aeg-ajalt tekib mul tunne , et tahaks kohe lennata . " Kui Artur lenduriametist ei unista , siis Pille kavatseb oma tuleviku küll lennundusega siduda , näiteks stjuardessiks saada . <arv>.<arv>.<arv> Eelmisel nädalavahetusel oli Suuremõisa härrastemaja külalistele avatud ka öösel Tänavu täitub <arv> aastat Eestimaa ühe suurima mõisahoone , Hiiumaa Suuremõisa härrastemaja peahoone valmimisest . Reedest laupäevani oli härrastemaja külalistel kella poole kümnest õhtul võimalus vaadata etendust Hiiumaa legendidest . Pärast etendust algas giidi juhatusel ringkäik läbi härrastemaja keldrist katusealuseni . Suuremõisa härrastemaja lasi <arv>. a ehitada krahvinna Ebba Margareta Stenbock , sündinud de la Gardie ( tema vaarisale Jacob de la Gardie'le kuulus omal ajal kogu Hiiumaa ) . Pärast ema surma päris lossi Jakob Pontus Stenbock . Hullu krahvi ihaldusobjekt Suuremõisa ilusat härrastemaja ja viljakaid maid ihaldas Kõrgessaare mõisahärra Otto Reinhold Ludwik von Ungern-Sternberg , kellele kuulusid lisaks onult päranduseks saadud Kõrgessaarele ka Lauka ning Isabella mõis ( tema isale Reinhold Gustav von Ungern-Sternbergile kuulusid Vana-Kuuste , Kooraste , Erastvere ja Ungru mõis ) . Eesmärgiks oli kogu saare omanikuks saamine . Olles ära ostnud raskesse majanduslikku olukorda sattunud krahv Stenbocki võlakirjad , nõudis ta nende katteks Suuremõisat . Tol viisil saidki <arv>. a Suuremõisa uuteks omanikeks Ungern-Sternbergid , tasudes selle eest <arv> <arv> rbl pluss <arv> tööinimest ja vahetuseks Uuemõisa loss . Lisaks Otto Reinhold Ludwikule asusid lossi elama ka tema abikaasa Magdalena Charlotte ( sündinud von der Pahlen ) ja pojad . Perekonna tõsised sündmused said alguse siis , kui vanim poeg Gustav Dietrich tõmbas Peterburis oma priiskamiste ja keisrivastase vandenõuga perekonna peale suure häbi . Isa otsustas anda pojale võimaluse Kõrgessaarde asuda ja oma tegusid heaks teha . Kuid <arv>. a taaskohtumisel puhkes nende vahel suur tüli , mille järel poeg enesetapu sooritas . Järgmine tõsisem lugu sai alguse kaks aastat hiljem <arv>. oktoobril , kui Ungern-Sternbergi alluvuses laeval Brig Morian kiprina töötav vaba rootslane Carl Johan Malm ühelt merereisilt õigel ajal tagasi ei jõudnud . Härra kahtlustas kaptenit salajastes tehingutes ja kutsus kapteni kiiresti lossi . Nende kohtumine leidis aset härra kabinetis lukustatud uste taga . Ruumis puhkes äge tüli , mille lõpuks oli Malm tapetud . Tavatu kohtulugu Siit sai alguse kaks aastat kestnud kohtulugu , kus mõrvale lisandusid Näkimadalale sattunud laevade röövimised . Juttude järgi oli lossipööningul kahekordne lagi , kuhu parun olevat röövitud vara peitnud . Senat , vaadanud üksikasjalikult läbi kõik Otto Reinhold Ludwik Ungern-Sternbergi peal lasuvad kriminaalsüüdistused , ülemkohtu otsuse ja sõjakuberneri arvamuse , otsustas võtta süüaluselt auastme ( mereväe kapten ) ja aadliseisuse ning saatis ta Siberisse eluaegsele sunnitööle . Sellele kohtuotsusele sai oma suureks rõõmuks kaasa aidata ka mõisa endine omanik Jakob Pontus Stenbock . Ungern-Sternberg suri <arv>. augustil <arv>. a Siberis Tobolskis . Kogu ringkäik toimus hämaras majas , saatjateks puitpõranda nagin või sammud kõrgematel korrustel , ainsaks valguseks küünlavalgus . Suuremates tubades mängisid valgetesse kleitidesse riietatud neiud klaverit . Pärast südaööd oli julgematel võimalus üksi mööda lossi liikuda ning isiklikult kummitustega kohtuda . Viljandu Tulit <arv>.<arv>.<arv> Heino Laiapea Legendaarne Harald Männik oli ilmselt ainuke minister terves Nõukogude Liidus , kes pärast mahavõtmist hiljem samale kohale tagasi sai " Et ma autoga vastu posti sõitsin , oli vaid ajendiks , mitte vabastamise põhjuseks , " ütleb Männik ise . Männik läks sageli mööda Eesti funktsionääridest ja ajas asju otse Moskvaga . See oli üks põhjusi , miks ta <arv>. augustis põllumajandusministri kohast ilma jäi ja maale majandit juhtima saadeti . " Kui ei oleks Viljandisse minekut olnud , oleksin linna surnud , " ütleb ta nüüd . Kuraasi ikka täis Kas ta on ikka kuraasi täis , küsivad inimesed , kes teda kaua pole näinud . On ikka , kuhu see temast kaob . Varjatumalt küll , aga on . Augustis <arv> tuli Männik Viljandi katsesovhoosi , sõitis ratsahobusega kõik heinamaatükid läbi ( " Ei jalgsi ega autoga näe seda , mis hobuse seljast . " ) ja andis korraldused , millised üles künda , et teravilja kogusaaki suurendada . " Loomad tuleb ajada metsaheinamaadele ning neile iga päev soola ja vett viia . Et loom näeks inimest iga päev ega muutuks metsikuks , " põhjendas sovhoosi juhtima saadetud eksminister . " Viljandi mehed kartsid vara külvata , et külma põhjaga savikad maad . Ei uskunud sügiseni , et varane külv on õige , " räägib Männik nüüd . Uus direktor pressis <arv>. aastal peale varase külviga . Põuasele suvele vaatamata sai majand eelmisest aastast poole rohkem saaki . Ülesharitud soos kasvas kaer rinnuni ja lamandus . Saadi <arv> ts/ha kätte . <arv>. aastast nimetati katsesovhoos näidissovhoosiks . Eestisse tulid esimesed suurtraktorid . Männik tahtis ja julges need kasutusele võtta . Oskas eksponeerida Viljandi näidissovhoosi inimestest said paljud medaleid ja autoostulubasid . Kõige kuulsam neist , Leida Peips , lüpsis <arv> lehma . Aeg nõudis töökangelasi ja Männik kohanes tolleaegse bürokraatiaga haruldaselt hästi . Karl Vainot on ta paar korda põllule vedanud , kuid too sellest ei hoolinud . " Ega ma teda vältinud , aga koostööd polnud , " lausub Männik aegamisi sõnu seades . Nõukogude Liidu liider Nikita Hruštšov tuli põllule õhukese mantliga ja tõdes , et hirmus külm . " U vas kukuruza ne paidjot , " meenutab Männik õigel ajal ja õiges kohas põllule sokutatud Hruštšovi sõnu . Edgar Tõnurist ja Ilmar Aamisepp olid need mehed , kellega Männik põllumajandusasju arutas . " Vusserdamist alluvatelt ei sallinud , " meenutavad toonased ametimehed . " Aga ise ütles , kui vaja , numbrid ilusamaks ja plaanid täidetuks . Tegelikult talle meeldis nendes ametites valetada ning seda tegi ta peenelt ja mõnuga . Teinekord polnudki seda justkui vaja . Aga see valetamine polnud paha pärast - ikka selleks , et mitte ainult endal , vaid ka teistel inimestel parem elada oleks . Eksponeerida oskas . " Vana kaev kinni " Läksin tolleaegse tootmise kontsentreerumisega kaasa , aga külasid kokku vedada ei lasknud , " meenutab mees ise . Männik ostis maal tühjaks jäänud elamud majandile , tegi remondi ja pani inimesed sisse elama . " Kui Viljandi näidissovhoosi direktoriks läksin , sündis seal aastas <arv> last . Kui ära tulin , siis <arv> , " kinnitab Männik . Tema ajal Viljandi lähedale vanasse koolimajja ehitatud Kutsari lasteaia sulgemisest kuuldes ütleb Männik südamest : " See on enesetapujutt . Vana kaevu kinniajamine . " Männik mõtleb , enne kui ütleb . Varem ta jättis ebameeldivad asjad sageli ütlemata , nüüd ütleb välja . " Hommikul nelja ajal laudas ja üheksa ajal tööjaotuse juures - nii jõudsin igale osakonnale ringi peale teha . Eriti algul oli palju käimist Sassi laudas . Seal oli söödaküna sodist mitmel korral puhastamata . Viskasin kasuka seljast ja lükkasin küna kühvliga puhtaks , " räägib Männik ise . " Rohkem polnud sellepärast seal laudas märkust vaja teha . " Männik tundis end tööinimeste keskel hästi ja viskas igale käe pihku . Tugev maamehelik käepigistus on säilinud siiani . Just hommikuste ringide ajal sai ta teada inimeste hinge- ja ihuhädadest ning leidis neile rohtu . " Maa on leiva ema ja töö on leiva isa , " seda lauset on Viljandi põllumehed Männiku suust mitu korda kuulnud . HARALD MÄNNIK - Sündinud <arv>. augustil <arv> Vana-Vigalas - Abielus , poeg ja pojatütar Haridus - Jäneda põllumajandustehnikum <arv> - Tartu Ülikool <arv> , õpetatud agronoom - NLKP kõrgem parteikool Moskvas <arv> - Põllumajandusteaduste kandidaat <arv> Töö - Vorbuse aretuspunkti juhataja <arv>-<arv> - Tartu oblasti loomakasvatusosakonna juhataja <arv>-<arv> - Kadrina MTJi direktor <arv>-<arv> - EKP Tapa rajoonikomitee I sekretär <arv>-<arv> - Varumisministri asetäitja <arv>-<arv> - Põllumajandusminister <arv>-<arv> ja <arv>-<arv> - Viljandi katsesovhoosi ja näidissovhoosi direktor <arv>-<arv> - Aiandusminister <arv>-<arv> - ATK juhataja asetäitja <arv>-<arv> Rahapalk ja isemajandamine " Kui teised ministrid valisid kümnest variandist ühe või kahe vahel , siis Männikule kuulub ütlus : kõik kümme tuleb kasutada , kaheksa läheb kindlasti täkke . Seda ütles ta küll sovhoosidirektori laua taga , ministeeriumis oli ettevaatlikum , " mäletavad endised töökaaslased . " Liigseid lubadusi ei andnud , ainult nii palju , kui taskus , " kinnitab Männik ise . " Mul oli näiteks kokkulepe liidu põllumajandusministriga , et Eesti saab aasta lõpus teiste liiduvabariikide ehitusest ülejäävat raha . Ütlesin majandijuhtidele , et ehitagu , raha tuleb , ja majandid ehitasid . " Ministrid pidasid sõna ja aasta lõpul raha saadi . Mis on Harald Männiku enda arvates tema elu suuremad saavutused ? " Esiteks rahapalgale üleminek kolhoosides . Algus sai Kadrina masina-traktorijaamast , mille piirkonna kolhoosides seda esmakordselt tehti . " Männik tõi Kadrinasse agronoomiks Oolav Tambergi ja zootehnikuks Ülo Reinholdi . Noored mehed ei lasknud masinameestel magada ega maganud ise . Ilma tööta põllud vilja ei kanna . Hiljem töötasid kõik pikka aega koos põllumajandusministeeriumis . " Tamberg on Eesti agrokeemikutest kõige targem poiss , " kinnitab Männik praegugi . " Teiseks , sovhooside üleminek täielikule isemajandamisele <arv>. aastal . Varem olid sovhoosid riigieelarvel . Pidid aasta lõpuks kõik summad ära kasutama ja ülejäägi riigile tagasi andma . Nüüd võis ise vabamalt planeerida , milleks ja kuidas raha kasutada . Varem oli peost suhu elamine . " Mis kuradi punaparun ? Kas endine minister ja sovhoosidirektor peab end punaparuniks ? " Ivar Raig , kes kogu aeg võõrast leiba söönud , ütleb minusuguste kohta " punaparun " . " Männiku ajab tigedaks väiketalude tegemise ideoloogia . " Suur poliitiline altvedamine . Ärgitati tootma , raiskasime enda aja ja energia ära . " Oma isatallu läks Männik <arv>. aastal ja toimetas eelmise aasta kevadeni , kui tervis üles ütles . Pidas vahepeal <arv> hektarit põldu ja lehmi . Lüpsis ise käsitsi lehmi , tegi masinatööd . " Kell neli tulin üles ja <arv> sain voodisse . Enne kui pea patja puudutas , juba magasin . Ei arvestanud aastatega . " Nüüd on talu sellises seisus , nagu paljud teisedki Eestimaal . <arv>. aastal räägiti Männikust kui kindlast Viljandi Viljasalve ostjast . " Saksa pangast oli juba viis miljonit marka laenu välja räägitud , kui üks Eesti pank keeldus toetamast , " meenutab ta . Maailmas on ju nälg Männik ei saanud raha kokku ja teised mehed haarasid tüki endale . Männiku idee oli ühendada Viljandi Viljasalv , Võhma Lihakombinaat ja EKSEKO üheks tootmistsükliks . " Võhma oli seisma jäetud , hallitanud liha seadmete vahel , rotid jooksid ringi . Muidugi oleks Võhma rekonstrueerimist vajanud , kuid selle oleks saanud tööle panna , " on Männik siiani veendunud . Viljasalve ostsid teised mehed , kes nüüd Võhmas hoopis vett pudelisse villivad , ja EKSEKO ostab oma jõusööda mujalt , mitte viljasalvest . Väidetele , et Eestis põllumajandust ikka veel liiga palju on , vaidleb Männik ägedasti vastu . " See on suur poliitiline sigadus , see on kõige suurem vale . Kui kaks kolmandikku maailmast kannatab toidupuuduse all ning ainult Euroopas ja Põhja-Ameerikas on toitu küllalt , pole siin mitut moodi mõtlemist , " ütleb Männik . Endine minister ei mõista , miks pigistatakse Eestis praegu põllumajandusteadust . " Põllumajandusteadus andis raha tagasi suhtes <arv> : <arv>. " Ise kaitses ta kandidaadikraadi lüpsikarjasöötmise teemal <arv>. " Ei tundnud end teadlaste hulgas võõrkehana . " Männik tahtis peensusteni teada ka neid asju , mida tal tegelikult oma töös vaja ei läinudki . Teda ongi nimetatud omaette mohikaanlaseks ja suureks bluffijaks . Kas kõike annab parandada ? Sovhoosidirektor Männikul oli kombeks enne jaanipäeva töömeestega külvatud põllud üle vaadata . Õllevaat muidugi bussis . " Sõidame üle Riiska mäe ja mehed räägivad : " Kui vana Männik ära sureb , siis paneme ta siia mäe otsa , et ta näeks , kas teeme tööd või ei , " " meenutab Männik muiates . " Sovhoosirahvas harjus ära , et ma neid töö juures vaatamas käin . Kui mind nädal aega näha polnud , küsisid , kas Männik on ennast surnuks joonud või on ta kinni pandud . " Viljandi põlde käis Männik viimati vaatamas siis , kui seal Ilmar Mändmets direktor oli . Enam ei jõua minna , ja kas tahakski . Küsimuse peale , kuidas tuleb Eesti viimase kümne aasta põllumajanduslugu kirja panna , vaikib kahekordne põllumajandusminister ja teeneline agronoom Harald Männik pikalt . " Kõike annab parandada , " ütleb ta lõpuks . <arv>.<arv>.<arv> Sirje Pärismaa Venemaa on tundmatuseni muutunud , kinnitab ärijuht Vahur Tõnissoo Aasta algul tehti teile , farmiseadmete firma DeLaval ärijuht Vahur Tõnissoo , ettepanek hakata veebruari keskpaigast tööle Moskvasse juhtima toodete müüki Venemaal . Miks DeLavali peakorter just teid Venemaale saatis ? Meie firmas on traditsioon , et selliseid võimalusi pakutakse neile , kes seni on oma tööga väga hästi hakkama saanud . DeLavali Eesti firma on omamoodi laboratoorium , kus edukalt katsetatud mitmeid uusi lahendusi . DeLaval on Venemaal tegutsenud seitse-kaheksa aastat . Nüüd on plaanid firma sealgi samamoodi üles ehitada ja uutel alustel tööle panna . Küllap oli põhjus seegi , et saan kohalikega nende emakeeles suhelda . Kas teie tähelepanekud Venemaast erinevad oluliselt varasematest ? Kõige tähtsam : Venemaa pole Nõukogude Liit , vaid hoopis teine riik . Eestis sellest millegipärast eriti ei räägita . Venemaa on majanduslikult väga kiiresti arenev , turumajanduse stiihias ja demokraatia lapsekingades riik . Mul vedas , et sattusin sinna kolm aastat pärast majanduskriisi , mil vapustus juba üle läinud . Praegu on tõusufaas , majandus on jälle kasvamas . Kontor asub linnast väljas Moskva oblastis . Minu korter asub töökohast <arv> kilomeetri kaugusel . Lähedal , pool tundi jalutada , on kesklinn ja Punane väljak . Kontoris olen nädalas päeva või kaks , ülejäänud aja käin regioonides . Kui Moskvasse tagasi tulen , avastan , et jälle on uus maja kerkimas . Ehitamine käib <arv> tundi päevas . Aasta tagasi olin New Yorgis . Moskvas tekkis mul esimese hetkega New Yorgi tunne - elutempo ja tegevuse aktiivsus on sama suur . Minu korteri akna all on ööpäev läbi autodevool . See rütm ja energia , mis seal voolab , on fantastiline . Kreml on väga ilusti korda tehtud , maju värvitakse . Tohutult on kulutatud öise valgustuse peale , valgustatakse ka hooneid . Turumajandusega kaasneb ka reklaamitulv . Moskva on tõeline metropol . Praegu elab seal üle <arv> miljoni inimese , sõiduautosid on üle <arv>,<arv> miljoni . Kõik on korras , miski pole ripakil . Lumekoristus oli vanasti probleem , nüüd on <arv> masinat väljas ja ööpäevaga lumi linnast välja veetud . Õhtul sajab , aga hommikul saab normaalselt tööle sõita . Nagu lumi ära läks , tõmmati valged jutid tänavaile . Ikka öösel . Prospekt Mira , mida pidi tööle sõidan , olevat maailma suurima liiklustihedusega tänav . Algul arvasin , et seal on võimatu sõita . Nädalaga suutsin juba vabalt sõita , see annab verre adrenaliini . Samal ajal on tohutu suur kontrast ülejäänud Venemaaga . Milles see avaldub ? Olen viibinud Krasnodari ja Altai krais , Rostovi , Novosibirski , Leningradi , Moskva , Jaroslavli , Kostroma , Voroneži , Lipetski , Volgogradi , Sverdlovski ja Samara oblastis , Tšuvaššias , Tatarimaal ja Baškiirias . Regioonid , kokku on neid <arv> , on väga erinevad . Kõik sõltub juhtkonnast . On kohti , kus lüpsiseadmete ostuks peab saama loa rajooni administratsioonilt ( sama , mis meie maavalitsused ) . Samas on piirkondi , kus kehtib täielik turumajandus ja majandusmehed otsustavad oma asju iseseisvalt . Loomulikult areneb seal ka ettevõtlus kiiremini . Kontrastid pealinna ja regioonide vahel ilmnevad ka psühholoogilises plaanis . Üheks põhjuseks on asjaolu , et kui mujalt pärit inimene jääb Moskvasse kauemaks kui kolm päeva , peab ta end registreerima . Kuid moskvalane ei pea mujale sõites seda tegema . Registreerimisnõudel on tagamaad : Lõuna-Venemaal käib sõda ja Moskvas on välja kuulutatud terrorismivastane seisukord . Väga palju on miilitsapatrulle . Ka metroojaamades . Dokumendid peavad kogu aeg kaasas olema , isegi näiteks jooksma minnes . Mind pole veel kordagi kontrollitud , kuid näen tihti , kuidas lõunamaalase välimusega mehi küsitletakse . Julgen väita , et Moskva on praegu üks maailma turvalisemaid linnu . Kui ma õhtuti kontserdilt tulen , on tänavail rahulik . Sõidan metroos , keegi ei ropenda , tülita ega lärma . Kõik mõtlevad , kuidas tööd teha ja raha teenida . Turumajandus on hea asi . Samas tekitab see aga kiire kihistumise . Nagu meilgi . Ka erastamine käis neil samamoodi : kõik raksti ühe ööga . Venelased ise ütlevad , et kui sõda ja revolutsiooni ei tule , siis võiks kunagi isegi Ameerikast mööda minna . Kas teid on miski ka vihastanud ? Ma ei vihasta eriti , see on tervisele kahjulik . Üks hetk siiski meenub . Mu töökaaslasel Viktorial suri Eestis onu ära . Ta sai viisa , korraldas matused ja krematsiooni , täitis onu viimse soovi ja heitis tuha merre . Ühel päeval oli naine taas pisarais . Ta oli kätte saanud onu surmatunnistuse - eestikeelse . Kuigi kõik oli tehtud seadustele vastavalt , jäi miski ometi hinge kripitsema . Mõtlesin , kas ka Rootsi härrasmehele oleks antud eestikeelne paber , millest ta mõhkugi aru ei saa . Kas teisse suhtutakse samamoodi kui teistessegi välismaalastesse või peetakse pribaldiks ? Nägin filmi Anna Klasist , kus ta ütles : tähtis pole see , kui suur sa oled , vaid see , kui suurena end tunned . Arvan samamoodi : kui tunned end pribaldina , siis oledki see . Ma pole rõhutanud , kes ma olen . Teatakse , et olen Eestist , et firma töötab väga hästi . Suhe on töine ja hea . Tunnen end Venes hästi . Mul pole okast ega trotsi ja see on mind palju aidanud . Sest kui eelarvamusega lähed , siis alateadvus annabsignaali ja saad samasuguse suhtumise tagasi . Kui tihti tuleb diplomaaditööd teha ja olla Eesti asja ajajaks ? Firmas me poliitikast ei räägi . Klientidega vahel küll . Volgogradis käisin ühes väikeses meiereis , mis areneb kiiresti ja ostab konkurentidelt kaadrit . Selle juht jäi tükiks ajaks vait , kui kuulis , et olen eestlane , ja ütles viimaks , et tal on Eestist kõige õudsemad mälestused . Ta oli kunagi suunatud tööle Saaremaale . Et ta ei jõudnud viimasele praamile , jäi ta Virtsu ööbima . Seal taheti ta kohe ära tappa . Mees taipas , et ei tohi vene keelt rääkida , ja mängis tumma . Saarel töötas mõne aja kalakombinaadis , kuid Vene ohvitserid soovitasid jalga lasta , kui tahab ellu jääda . Kuidagi õnnestus tal suunamisest vabaks saada ja Venemaale tagasi minna . Kuulasin ta rahulikult ära . Tundsin , et minu ülesanne on tema pinged maandada . Rääkisin , et Saaremaa on praegu Eesti kõige ilusam paik . Kutsusin vaatama . Tal oli raske kohe jah öelda , aga tõenäoliselt mingil ajal tulebki . Kas tuleb ärisidemete sõlmimisel ka viina juua ? Tööle minnes küsisin seda ka oma ülemuse käest . Tema ütles , et nendele , kellele meeldib viina juua , on siin suured võimalused . Ise on ta täiskarsklane ! Ma pole siiani veel kuskil näinud , et viina võetakse po stakanu . Ikka korralike pitsidega . Esimesed kaks pitsi võetakse põhjani . Edasi on igaühe oma asi . Vaid see , kes ütleb toosti , võtab põhjani . Kui palju jääb aega kultuuriga tutvumiseks ? Kõvasti . Et mu tööleping on tehtud viiekümneks nädalaks , tegin plaani osaleda <arv> korda kultuuriüritustel . Olen graafikus . Konservatooriumi suurest saalist on saanud mu teine kodu . Kohalikud orkestrid-solistid on maailmatasemel . Saalid on täis . Piletid maksavad keskmiselt <arv> rubla ( umbes <arv> krooni ) . Kui mängitakse Pärti , tuleb üks null otsa panna . Mis seisus on nende põllumajandus ? Ma pole nende põllumajandusettevõtete omandivormist päriselt aru saanud . Sõnu kolhoos-sovhoos enam ei tarvitata , on ühistud . Küll on aga mõne ühistu nimi kellegi nimeline kolhoos . Kuigi neil ei tehtud põllumajanduses sellist äkilist pööret , kuulen sama juttu mis meilgi : maaelu ei toetata , põllumajandust pole vaja , vaat millised on hinnad . Samas on regioone , mis ostavad korraga sada Lääne kombaini . Ringi sõites satun tugevamate tegijate juurde . Need on valdavalt ühistud . Altai krais nägin ka taluniku majapidamist . Leidsime eest kolmekordse telliskivimaja , piiratud kõrge müüriga , nurkades võimsad tornid . Nagu Kremlis ! Läksime väravast sisse , õuel oli kaks suurt elumaja . Tuli peremees , väike ja kõhn . Istusime maha ja ajasime juttu . Mees oli Altai krai suurim kartulikasvataja , tal oli hulk sigu , <arv> lehma . Telliskivimajja rajas õmblusvabrikut . Kus ta alles kirus vene värki ! Sain aru , et olen talumehe juures . Ühistute esimehed saavad kogu aeg suhelda , talumees on ju üksi . Seepärast kulutaski ta oma kõige kiiremast tööajast tunni meile . Ta oli ise majad ja müürid projekteerinud . <arv>% ettevõtja , asjalik mees . Kuidas DeLavali toodete müük edeneb ? Väga hästi . Turg kasvab . Konkurendidki on kohal . Euroopas oli kevadel seoses taudidega seisak , selle peale tormasid kõik Vene turule . Meil on igal müügimehel oblast või paar . Kõige kaugem töötab Krasnojarskis , kus ma püüan augustis ära käia . Kas Moskva on hüppelauaks karjääriredelil ? Ma pole mõelnud , kas see on edasi- või tagasiminek . Meie firma müügitulemused Venes on kõvasti paranenud . Ehitame üles oma ala parimat müügimeeskonda . Lisaks on minule isiklikult tähtis , et toimuks sisemine areng . Arendav on nii võõra keele rääkimine , inimestega suhtlemine kui ka kontsertidel käimine . Samuti autosõit ja Venemaal ringikäimine . Ütlen vahel , et olen justkui aastasel turismireisil . <arv>.<arv>.<arv> Õigupoolest on kogu Eesti ühiskond , iseäranis üha avarduv keskklass , orienteeritud üksnes nautlemisele See uus ja ajutine Tallinna linnapea näib olevat mõne kandi pealt asjalik figuur . Tõsi , ajakirjandus iriseb ta kallal teatud korterijama pärast , aga eks kõigil poliitilistel asjameestel ole miskit habrast hingel . Ent linnapea karske ja selge seisukohavõtt selle Kadrioru barokkaia suhtes oli sümpaatne . Meer ütles umbes nii , et seni kui Tallinn kubiseb kodututest lastest ja prügiinimestest , ei saa raha matta pitspargi alla . Puud maha , lilled asemele Eesti kunstirahva sekka on siginenud mingi snooblik aristokraat , kel kange himu tegelda irreaalselt üllaga . Nõudes oma mängude tarvis aga väga reaalset raha . Kust see raha peaks tulema , neid ei morjenda . Kui riik või linn tõrgub nende kapriise rahuldamast , lastakse kuuldele tuntud demagoogiline hädakisa - meil ei toetata " kultuuri " . Ehkki Kadrioru piparkoogiaia ülesmukkimine riigi praeguses sotsiaalses seisus oleks just selge kultuuritus . Peksta jubedat raha mingeisse figuraalseisse lillepeenardesse unistuses , et nende vahel hakkavad patseerima meie uusjõukad ning juhmide turistide karjad , on mahedalt öelduna vastutustundetu . Lausa kuritegelik on aga oma ekstravagantsuste ohvriks tuua sadu pargipuid . Eesti sotsiaalne tunnetus kipub umbuma , puuduvad värskendavad kontraliikumised . Noored on kaotanud ühiskondliku erksuse , isegi aktiivseist rohelistest pole kuulda kippu ega kõppu . Niisiis sigivadki proua Valkude ja härra Kuuskemaade ajudes karistamatult väärastunud fantaasiad : ühe käega hävitada põlispuid ja teisega külvata lillekesi . Signaal Pärnu hotellist Tegelikult on muidugi kogu Eesti ühiskond orienteeritud üksnes nautlemisele . Iseäranis pürib mõnulemisele aga muidugi üha avarduv , laiutav keskklass , meie uuskodanlus . Just buržuaale on mõeldud see lõppematu suvetrall , massimusa , rannas rullimised , kärtsuvad ilutulestikud , õllelakkumine , lottislõugsed väljamaised rokitähed . Eesmärgiks on pidu , pull , müra ja panemine . Õpetlik on jälgida , kuis " kultuur " eraldub " kunstist " . Muusika ei ole enam kunst , vaid taust . Hommikul ärgates vajutatakse musaaparaat varbaga käima , hakkab pihta see paamm-paamm-paamm . Kohvikruusitäis kõhtu kallatud , hüpatakse autosse , üksainus nupuliigutus ja kõik jätkub : paamm-paamm-paamm ... Niisama kontoris , baaris , kaupluses , taksos , tänaval , väljakul . Ka Hiiumaa eraldatud randades pole enam asu , varem või hiljem pidurdab kruusakivide raginal mõni ülbe auto , kõik uksed kistakse pärani ja masina kuumast sisemusest kajab rannavaikusse võimukas paamm-paamm-paamm . Katkematu nüristav taustamusa ja mölaraadiote sõnasopp on see sõltuvus , milles uimleb pea kogu ühiskond . Kui keerata üheks ööpäevaks kõik riigi muusikatorud tummaks , läheks ühiskond hulluks , hakkaks käituma kui narkomaan , nõuaks doosi . Hoiatava signaalina käis sootsiumist läbi suure muusiku Neeme Järvi atakk . Pärnu hotellis pärast kurnavat päeva uinuda püüdnud maestro ei saanud ometi sõba silmale , sest tuppa kajas ruineerivalt mingi suvetralli trampiv musa . Nagu Järvi olla Peeter Saulile tunnistanud , meloodia hotelli ei kostnud , üksnes see meeleheitele viiv paamm-paamm-paamm ... Noku kui kunstivahend Eesti veel hiljuti nii moodsana näiv kunst on liiva jooksnud . Mind ajas täie suuga hirnuma , kui kuulsin , et meie paljukiidetud tipud Jaan Toomikuga eesotsas orgunnivad Rakveres kunstivärgi , mille vägevaks eesmärgiks olla avalikkust šokeerida . Nimigi valiti üritusele vastav - " Kananahk " , see pidi juba ette rahvale hirmujudinad sisse ajama . Sa püha müristus ! Justkui tänapäeval saaks kedagi veel millegagi šokeerida ! Kõige vähem suudavad seda taidlevad kunstnikud . Lausa epakas on oma iga-hinna-eest ponnistustega vanake Jaan Paavle . Meil on ju igal alal omad vanakesed , parasjagu andetud , raugastuvad ja haletsusväärsed , à la bluusi-vanaisa või diskotaat . Sama anakronistlikuks võib muutuda peagi ka näiteks Jaan Toomik ise . Ent okei . Ilmselge on , et tühipaljale šokipüüdlusele enam midagi ei raja . Eriti kui šokk on eestlaslikult arglik ja riskivaba . Kõik need linnavalitsuse ees kunstilised pissimised - kus kunstnik ruttab pärast selgitama , et tegelikult ta pissis kontseptuaalselt küll , aga nokut kellelegi ei näidanud ja seepärast ärgu politsei olgu kuri - on ju lõdisevalt argpükslikud . Kui kunstnik on oma sõnumis ja teos vankumatu , siis mingu pissigu kas või linnapeale lillevaasi ja pärast istugu märtrina türmis , aga oma loomeprintsiibist ärgu loobugu . Venelasest koerakeppija Oleg Kulik ongi sümpaatne seetõttu , et ta läheb hukutava lõpuni , tema šokk mängib perfektselt . Tõsi küll , vaid ühekordsel vaatamisel , järgmine koerakoinimise etendus on juba igav . Hüüan taas - eesti nüüdiskunst ei välju tühimängust enne , kui innustub täie hingega teravast sotsiaalsusest , ihutud ühiskondlikkusest , poliitilisusestki . Seda peaks visklev Eesti riigike pakkuma lõppematult . Ka Eesti arhitektuuris toimus sündmuseke . Vilen Künnapult ilmus raamat . See on muidugi ammuteada asi , et Vilen on ka sõnatundlik ja sugestiivne kirjutaja . Seepärast ma raamatul ei peatuks , kõneleks veidi Vilenist ja uitmõtteist temaga seonduvalt . Kultuurirahva seas on laialt levinud kuululugu , et Vilen tähendab dešifreeritult V. I. Leninit . Künnapu ema olnud lapse sündides punaselt meelestatud ja mõtles seepärast pojalegi välja ideoloogiliselt kujundliku nime . Siit küsimus - äkki Vilen Künnapu ongi eesti arhitektuuri Lenin ? Tema oli ju üks postmodernistlikke revolutsionääre meie ehituskunstis . Vist kogu liikumise juht . Mäletan , milline ideoloogiline ( postmodernistlik ) kära oli ta Väike-Karja uulitsa tillukese lillepoe ümber . Selles hoones nähti , ja seda propageeris valjuhäälselt Vilen ise , kogu revolutsiooni laksuvat punalippu . Kõneldi uudsest ekraanfassaadist , müstilisest ruumimaagiast , mis ekraani ja hoone vahel tekkivat jne. Nüüd ei pane majakest Väike-Karjas enam keegi tähele ja Künnapu-Padriku postmodernsed kolhoosikeskused ning sovhoosiklubid langetavad unustatult krohvi . " Revolutsioon aurab ära ja jääb vaid uue bürokraatia muda , " kinnitas Kafka . Tänapäeva ehituskunst on suuresti impersonaalne . Ka Künnapu koos oma truu kaaslase Ain Padrikuga on pühendunud isikupäratute klaashoonete plaanimisele . Vastuhakk soost Kas see on arhitektuuriline nepi-ajastu ? Ajutine vastutulek kapitalismile ? Või on tundlik kunstnikuhing juba koos sulgede ja karvadega pursuide maitsetusele maha müüdud ? Kas kunagine rõhutatult loojaambitsioonidega ehituskunstnik-persoon väljub kord unifitseerituse kipsist ? Või lebab arhitekt-isiksus mumifitseeritult juba igaveseks mausoleumi klaaskirstus ? Kurat seda teab . Globaliseerumisvastasus ei taha Eestis idaneda . Esiotsa on see maailmaski rohkem noore pööbli väljaelamiskoht . Ent üha rohkem saab sest üleilmne protest vaimu nivelleerimise vastu . Küll peagi Eestiski mingid grupeeringud sigivad - väljamaad epigoonlikult jäljendama . Kui muud ei tehta , siis mõnele autole torgatakse hulljulgelt tuli külge . Sisulisem vastuhakk sünnib meil küllap alles siis , kui oleme juba rinnuni vajunud Euroopa Liidu imevasse sohu . Siis kostab karjeid , kuni suu sopast vaba . Seejärel kaigub üle Eesti veel vaid vaibumatu paamm-paamm-paamm . Vaapo Vaher <arv>.<arv>.<arv> Seletuskiri kindlustusametile Vastuseks palvele lisainformatsiooni esitada teavitan Teid järgmises . Õnnetuse kirjeldamise <arv>. küsimuse vastusena kirjutasin oma õnnetuse põhjuseks " mõtlematu teguviis " . Te palusite mul seda täpsemalt lahti seletada , mida käesolevaga teha püüan . Elukutselt olen ma katusepanija . Õnnetuse päeval töötasin üksinda seitsmekorruselise uusehituse katusel . Kui ma tööga valmis sain , oli mul <arv> kg katusekive üle jäänud . Kuna ma neid mööda treppe alla tassida ei tahtnud , otsustasin need hoone väliskülge pidi alla lasta tünniga , mis oli kinnitatud köie otsa , mis omakorda jooksis üle tali . Niisiis kinnitasin ma all köie maa külge , läksin katusele ja laadisin tünni täis . Siis läksin jälle alla tagasi ja sidusin köie lahti . Hoidsin seda kindlalt käes , et koorem aeglaselt alla lasta . Kui Te <arv>. küsimuse vastusest õnnetuse kirjeldamise formularis järele vaatate , märkate , et minu tookordne kehakaal oli umbes <arv> kg . Kuna olin üllatunud , kui maapinna äkitselt jalge alt kaotasin ja mind ülespoole tõmmati , kaotasin otsustamisvõime ja unustasin köiest lahti lasta . Usutavasti ei pea siinkohal selgitama , et ma aina suurema kiirusega hoone külge pidi üles kihutasin . Umbes kolmanda korruse kõrgusel kohtusin ma tünniga , mis ülevalt tuli . See seletab minu koljuluumurru ja murdunud rangluu . Vaid põgusa pidurduse järel jätkasin üleskihutamist ega peatunud enne , kui mu käe esimesed sõrmelülid olid tali rulli vahele muljutud . Õnneks säilis mul kiire otsustusvõime , nii et hoidsin valust hoolimata kogu jõuga köiest kinni . Umbes samal ajal põrkas tünn vastu maad ja tünnil tuli põhi alt ära . Ilma katusekivideta kaalus tünn umbes <arv> kg . Siinkohal viitan veel kord oma <arv>. küsimuse vastuses äratoodud <arv> kilosele kehakaalule . Nagu Te ette võite kujutada , alustasin nüüd kiiret laskumist . Kolmanda korruse kõrgusel kohtusin taas tünniga , mis seekord tuli alt üles . Sellest tulenevad mõlemad pahkluumurrud ning marrastused jalgadel ja alakehal . Kokkupõrge tünniga aeglustas mu kukkumist , nii et vigastused kokkupõrkel kivihunnikuga olid väikesed ja ma murdsin vaid kolm selgroolüli . Mul on siiski väga kahju teatada , et kui ma kivihunnikul lebasin ja tühja tünni üleval kuuenda korruse kõrgusel enda kohal nägin , veel kord oma otsustamisvõime kaotasin . Ma lasin köiest lahti , mispeale tünn seekord vahepeatuseta alla tuli , mul kolm hammast välja lõi ja ninaluu murdis . Reklaami - Kalkun on kindel kaitse sinu pesumasinale . Võta kalkun ja pane masinasse . Kalkun on tegija ! - Täna on Õnnepalees müügil hulgaliselt mehi-naisi . Vaid <arv> <arv> krooni paar . - Loom ! Lase inimene üle tee ! - Jehoova tunnistaja ! Nüüd on lisaks ajakirjale " Ärgake " saadaval ka ajakirjad " Märgake " ja " Torgake " ! - Müüa korter ilusa vaatega otse naabri kerele . - Vahetan pihusti põrmusti vastu . - Nüüd kaitseb pampers sind ka vihma eest . Ava pakend ja tõmba pampers endale tagurpidi pähe . Laulame neid laule jälle Paldiski rahvas Kui Paldiski rahvas nüüdsel a'al kord istus maha sööma , siis rahuvalve pataljon läks rusikaga lööma . Sealt saivad Juri ja Ivan ja teised vastu lõugu . Siis kirus venelaste suu me eesti rahva tõugu . Olin kaevur Olin kaevur Kohtla-Järvel mitte mingi müüja-tibi . Sealt ma leidsin suure õnne , mida hüüti põlevkivi ! Oo , mu kallis , oo mu kallis , oo mu kallis põlevkivi ! Ma ei tahtnud ära minna aga töötus tuli ligi . MARGO VAINO Sõnumeid Läinud nädalal avastasid politseinikud ühe marihuaana ja kaks jürihuuanakas-vandust . Uudisteagentuuri ITAR-SASS teatel möllab Venemaal koolera . Koolera on lõhkunud <arv> maja , purustanud hulga autosid . Mitukümmend inimest on kadunud . Lämmijärvel pidas politsei kinni kolm harrastuskalurit , kes olid kinni püüdnud hulgaliselt väärtuslikke harrastuskalu . Tõsi taga Kui pea lõikab , pole nuga tarviski . Vannis olev inimene vannub . Pärast suuloputamist tuleb keel välja väänata . Sealt , kust king pigistab , hing higistab . Issanda tee on mõnus . Joo seda ! Paljud on viina nahka läinud . Viinal on järelikult ilus nahk . Päevaraamat INNA AEG <arv>. august Politseinikud on tööl purjus , Narva kohtunik oli purjus , rahuvalvajad märatsevad Paldiskis . Kogu õigussüsteem lakub ja riik on pidevalt pohmellis . Mina ütlen , et enne see joomine ei lõpe , kuni meil pole eraldi politseipatrulle , kes hakkavad kontrollima ainult oma ametivendi.Tegelikult vaevab politseid konkurentsi puudumine . Nii et - maamehed , ühinege ! Elagu omakohus , politsei on surnud ! <arv>. Kuuse-mutt on ikka tropp küll . Bussid meie kandis enam ei sõida , tal oli aga vaja linna minna . Nii ta hääletaski end ühe päevinäinud bussi peale . Ta sai endale istekoha statiivi peale . Teised sõitjad istusid ka , kes filmilintide , kes prožektorite peal . Kuuse-mutti sõidukist välja ei lasta , sest kes peal on , peab lõpuni bussis olema , ütles bussijuht . Kuuse-mutti näeb siis jälle pärast <arv>. augustit , siis kui kinobuss oma tuuritamise lõpetab . <arv>. Telerist tuleb reklaam , mis seekord ütles , et sel nädalavahetusel on Ameerikasse üliodav helistada . Niisiis hakkas vanamees suvalistele Ameerika numbritele helistama . Juhust tuleb ju kasutada ! Kui keegi jänki toru võttis , pomises vanamees vigases inglise keeles : " Tere ! Kuidas läheb ? Minu nimi on Ain . Meilt siit Eestist saab praegu väga soodsalt Ameerikasse helistada , seepärast ma numbri valisingi . Nägemist . " <arv>. Vanamees enam minuga ei räägi . Tal on uus sõber - keegi Edmontoni-nimeline Torontost . Istub nüüd teine , vanamees loomulikult , ööd ja päevad teleri ees . Hoiab nii kõvasti pöialt , et see on juba paiste läinud . Turgutasin vanamehe pöialt viinaga . <arv>. Nädala esimene päev . Mida esmaspäeviti tehakse ? Oodatakse järgmist esmaspäeva . Miks ? Sest siis on jälle nädal möödunud . Nii see elu siin maal möödubki . <arv>.-<arv>. Teisipäev . Kolmapäev . Kui valima peab riigipea , eks peagi Riigikogu taju : " Miks kurrulist pead endal aju ? Seest sirgeks pea pea triigi pea ! " A. ITSKOK <arv>.<arv>.<arv> <arv>. VIII <arv> viidi New Yorgi Auburni vanglas täide esimene hukkamine elektritoolil . Hukati William Kemmler , kes <arv>. III <arv> oli Buffalos armukadedusest tapnud kirvega oma vabaabielunaise Tillie Ziegleri . Kuulsa leiduri Thomas Alva Edisoni survel kasutati elektriallikaks tema konkurendi , Westinghouse'i firma vahelduvvoolugeneraatorit . Edison lootis nii teenida plusse oma alalisvoolusüsteemile , mis oli kaotamas võistlust , kumb süsteem on parem . Vahelduvvool võitis sellegipoolest . <arv>. VIII USA diplomaat Ralph Bunche *<arv> ( Esimene Nobeli auhinna saanud mustanahaline ehk mustne - uut sõna soovitab Sirbis Valter Ojakäär . ÜRO ase-peasekretärina oli ta <arv> juhtinud Araabia-Iisraeli rahuläbirääkimisi ja sai selle eest <arv> Nobeli rahuauhinna . ) <arv> kõndis Prantsuse õhuakrobaat Philippe Petit mööda <arv> m pikkust trossi ühelt Maailma Kaubanduskeskuse hoonelt teisele . <arv> ja <arv> m kõrgused paarishooned olid tollal maailma kõige kõrgemad . <arv>. VIII Norra kirjanik Jostein Gaarder *<arv> ( Filosoofia ajaloo romaniseeritud käsitlus " Sofie maailm " oli <arv> maailma enim müüdud raamat - <arv> miljonit eksemplari - ja on tõlgitud <arv> keelde . ) <arv> tõusid esimestena Euroopa kõige kõrgemale mäetipule , <arv> m kõrgusele Mont Blanc'ile ( pr k 'valge mägi' , pildil ) prantslased Michael Gabriel Piccard ja Jacques Balmat ning said Šveitsi geoloogi ja geograafi , alpinismi rajaja Horace Bénédict de Saussure'i poolt välja pandud auhinna . H. B. de Saussure oli kuulsa keeleteadlase , strukturaallingvistika rajaja Ferdinand de Saussure'i vanaisa . <arv>. VIII <arv> sai pärast Richard Nixoni tagasiastumist Watergate'i afääri tõttu USA <arv>. presidendiks asepresident Gerald Ford . Ford on esimene USA president , keda rahvas pole selleks valinud . <arv> oli ta Kongressi Esindajatekoja liikmest asepresidendiks saanud pärast Spiro Agnew' sunnitud tagasiastumist tulumaksupettuse tõttu . <arv>. VIII Laulja ja näitleja Helgi Sallo *<arv> ( Ütles Urmas Oti esimeses ETV " Carte blanche'i " otsesaates <arv>. IX <arv> : " Tarkuse vastu mul tõesti midagi ei oleks . Sest mina ise tunnen ennast väga rumalana ja kui mees on minust rumalam , siis enam rumalamat tunnet ei saa olla . " ) <arv> leiti <arv>.-<arv>. VIII Briti Neitsisaartesse kuuluvalt Virgin Gorda saarelt kolm ümarvarvasgekot Sphaerodactylus parthenopion . Need gekod , kelle kehal on pikkust <arv> mm ja sabal teist nii palju , on maailma kõige väiksemad roomajad , keda kokku on teada <arv> isendit . <arv>. VIII Maadleja Aleksander Aberg *<arv> ( Tuli <arv> Londonis elukutseliste maailmameistriks . ) <arv> avastas USA astronoom Asaph Hall Marsi kaaslase Deimose ( sõjajumal Marsi kaaslaseks sobivalt 'õudus' kr k ) , Päikesesüsteemi pisima kuu ( <arv>x<arv> , <arv>x<arv> km , pildil ) . Hall oli tahtnud juba otsingutest loobuda , aga õnneks käis tema naine Chloe Angeline talle pinna peale . <arv>. VII avastas Hall ka Marsi teise kaaslase Phobose ( 'hirm' ) . Chloe Angeline Stickney oli matemaatika õppejõud , kellele vaesest perest pärit andekas Asaph Hall püüdis koos kolledži koolivendadega koostada lahendamatult raskeid ülesandeid . Õppejõud lahendas alati kõik ja viimaks abiellus Halliga . Et Marsi ümber tiirleb kaks kuud , on juba aastal <arv> kirja pannud Jonathan Swift oma " Gulliveri reisides " . <arv>. VIII <arv> võttis Inglise kirurg Joseph Lister esimesena lõikuse ajal kasutusele desinfektsiooni . Tunnistanud Louis Pasteuri seisukohta , et nakkushaigust ja mädapõletikku tekitavad organismivälised olesed , hakkas ta haavaravis kasutama karbolhapet ning lõi seega antiseptika . Lõikusejärgne suremus langes <arv>%-lt <arv>%-le . <arv>.<arv>.<arv> Interneti-ühenduse valikul tuleb arvestada tegelikke vajadusi ja rahakoti paksust Internet sai alguse <arv>ndate lõpul , kui USA kaitseministeerium lõi mõnda arvutit ühendava kanali . Juba <arv>ndateks oli võrk ülemaailmne . Eestis algas suurem Internetiga liitumine <arv>. aastate algul . Praegusel ajal tavatsetakse Interneti kohta öelda , et " kui sind ei ole siin , siis sind ei ole olemas " . Kuidas siis võrku pääseda ? Eestis pakub võimalust Internetiga ühineda mitu ettevõtet , nt Eesti Telefon , Tele<arv> , Microlink Online , Uninet , Comtrade jmt. Eelduseks on see , et on olemas arvutikomplekt koos vajaliku tark- ja riistvaraga . Ühenduse saab luua nii modemi abil sissehelistamist kasutades , üle telefoniliini või televisioonikaabli püsiühendusena kui ka läbi õhu raadiolinki kasutades . Võimalusi on mitu ja otsuse langetamisel tuleks arvestada vajadusi , kasutamisharjumusi , olemasolevaid vahendeid ning eelkõige rahakoti paksust . Kaks peamist Kui piirduda lihtsa liigitusega , võib ühendused jagada kahte gruppi : sissehelistamisega ühendused ja püsiühendused . Tegelikult esineb ka segavariante , nt Atlas ADSL Light , mille kohta oleks ehk kõige parem öelda fikseeritud kuutasuga ühendus . Edasi on kajastatud vaid Eestis enamlevinuid või rahaliselt kättesaadavamaid Interneti-ühenduse võimalusi . Sissehelistamisega ühendused baseeruvad telefoniteenusel , milleks võib olla nii mobiil- kui tavaline telefon . Reeglina on sellised ühendused maksustatud minutimaksu ja kõnealustustasuga . Kasutajale on oluline eelkõige ühenduse kiirus , seetõttu toon ära iga ühenduse andmeedastuskiirused , mis on telefoniliinide peal võimalikud ehk saavutatavad . Tegelik kiirus sõltub konkreetsest modemist , telefoniliinist , kasu-tusajast jm. - Mobiiltelefon ja fiksGSM . Andmeside nende vahenditega on võimalik , aga andmeedastuskiirus on väga väike - <arv>,<arv> kbit/s . Internetis ajalehti lugeda või pilte vaadata selline andmeside just ei soodusta . Võimalik on näiteks e-kirju saata ja vastu võtta . Samas ei tasu kirjale kaasa panna suurt lisa ( nn manus ehk attachment ) , näiteks naabri koera pilti . - Raadiotelefon . Andmeside on parem , kuigi mitte päris ladus . Andmeedastuse kiirus võib olla maksimaalselt <arv>,<arv> kbit/s , kui levi on hea ( raadiotelefoni terminali levi näitavast viiest tulukesest põleb vähemalt kolm ) . Tavaliselt kujuneb kiirus veidi väiksemaks ja jääb umbes <arv>,<arv> kbit/s piirimaile . Sellise ühenduse korral on juba võimalik ka Internetis surfata . Suuremate failide alla- või üleslaadimine on siiski aeglane ja kujuneb üsna kalliks . - Analoogjaama telefon ( pulssvalimisega telefon ) , mis on levinud maakohtades ja eriti väiksemates asulates . Andmeedastuse kiirus võib siin olla vahemikus <arv> kbit/s allapoole ( andmete liiklus kasutaja suunas , nt Interneti lehekülge alla laadides ) ning <arv>,<arv> kbit/s ülespoole ( serveri suunas ) . See on niisama palju , kui praegu võimaldavad tavalised modemid . Tegelikkuses sõltub kiirus sellest , kui kvaliteetsed on selles piirkonnas telefoniliinid . Enamasti suudetakse siiski saavutada kiirus <arv>,<arv> kbit/s mõlemas suunas . - Digitaaljaama telefon ( toonvalimisega telefon ) . Põhimõtteliselt sarnane eelmisega , aga andmeedastuskiirus on suurem . Üsna tavaline kiirus <arv>-<arv> kbit/s . Seda küll ainult allapoole liikluses , ülespoole liiklus kujuneb <arv>,<arv> kbit/s , sest tegemist on tehnoloogiast tuleneva piiranguga . - ISDN on täisdigitaalne kõnesidelahendus , mis võimaldab andmesidekiirust <arv> kbit/s ühe kanali kohta . Kuna ISDNiga on võimalik kasutada kahte kanalit ( st kahte telefoninumbrit ) , siis on võimalik andmeedastuskiirust kahekordistada kuni <arv> kbit/s . Teisest küljest tähendab kahe kanaliga ühendus ka kahe kõne eest maksmist . Enamasti ( sõltuvalt ISDNi adapterist ) on võimalik ühenduse ajal valida , kas tahetakse kasutada ühte või kahte kanalit . Püsivalt minutitasuta Eestis on valdavalt levinud ADSLi tehnoloogial baseeruvad ning televisioonikaabli kaudu pakutavad püsiühendused . Erinevalt sissehelistamisteenustest maksustatakse püsiühendusi vaid fikseeritud kuutasuga , mis ei sõltu Internetis olemise ajast . ADSL on tehnoloogia , mis pakub asümmeetrilist ehk eri suundades eri kiirusega andmesidevõimalust . Ühendus luuakse olemasolevate telefoniliinide toel . ADSL kasutab ühendusjuhtmetes kõrgemate sageduste osa ning võimaldab seetõttu telefoni- ning arvutiühendust kasutada korraga . ADSLi maksimaalseks andmeedastuskiiruseks on kuni <arv> Mbit/s alla- ja kuni <arv> Mbit/s üleslaadimiskanalil . Kuna selliste kiirustega ühendus kujuneks väga kalliks , on teenusepakkujad tavaliselt teinud mitu erinevate kiiruste ja lisavõimalustega paketti , mis on mõeldud eri kasutajagruppidele , alates lihtsast kodukasutajast ja lõpetades nõudlike suurettevõtetega . Ühendust televisioonikaabli kaudu ( kasutatakse ka väljendit kaabelmodemi ühendus ) pakuvad kaabeltelevisioonifirmad . Sarnaselt ADSLi tehnoloogiaga on siingi teenusepakkujad teinud mitu eri kiiruste ja lisavõimalustega paketti , mis võivad olla nii sümmeetrilised ( andmeedastuskiirus mõlemas suunas võrdne ) või asümmeetrilised . Tavatelefon on suuremal osal peredest olemas , seega on võimalus ka andmesideks ja Interneti hüvede nautimiseks . Kodukasutajatele mõeldud püsiühendusi kui tehnoloogiliselt nooremaid pole aga kõikjal saada . Leviala piirab võimalusi Näiteks ADSLi leviala piirab optilise kaablivõrgu ulatus . ADSLi ühendus käib küll tavalise telefoniliini kaudu ( niisiis raadiotelefoniga pole võimalik ) , aga liini pikkus on piiratud <arv>-<arv> kilomeetriga - edasi peab olema optiline kaabel . Maapiirkondades võib sellest saada suhteliselt ületamatu takistus , sest nii tihe optilise kaabli võrk Eestit veel ei kata . Viiteid sellele , kas teie elukohas on näiteks ka ADSLi levi , saab Internetist aadressil <hyperlink> Ka kaabelmodemi ühendustega pole lugu parem . Nende puhul on piiravaks teguriks kaabeltelevisiooni teenust pakkuva firma ulatus - tavaliselt piirdutakse suuremate linnadega . Seega võib maal elavate inimeste ainukeseks variandiks olla tavaline sissehelistamine telefoni ja modemi vahendusel . Kiiruse poolest ei saa selline ühendus muidugi ADSLile ja kaabelmodemi ühendusele vastu , aga vajalikud toimingud on võimalik sellegipoolest ära teha . Abi saab tugiosakondadest Telefoniliinide kaudu on andmeside kiirus ja tihti ka kvaliteet tunduvalt erinevad . Kodukasutajal seda parandada ei ole võimalik , küll aga saab oma arvutit ja modemit seadistada vastavalt telefoniliini võimalustele . Selle jaoks on suurematel Interneti teenusepakkujatel loodud helpdeskid ehk tugiosakonnad , kust on klientidel võimalik abi saada , kas või näiteks raadiotelefoni modemiühenduse optimaalsel seadistamisel . JAAK UTSU , Atlase helpdeski klienditeenindaja Eesti Telefon <arv>.<arv>.<arv> Sari " Presidendikandidaadiga rutiinist välja " Varasemad artiklid Peeter Tulviste Toomas Savi Peeter Kreitzberg Aarand Roos Matti Päts Arnold Rüütel Aarand Roos Teisi artikleid <arv>.<arv>.<arv> <arv>.<arv>.<arv> <arv>.<arv>.<arv> <arv>.<arv>.<arv> Maalehes ilmunud haldusreformi teemaliste artiklite kogumik <arv>. august <arv>. august <arv>. juuli <arv>. juuli <arv>. juuli <arv>. juuli <arv>. juuni <arv>. juuni <arv>. juuni <arv>. juuni <arv>. mai <arv>. mai <arv>. mai <arv> Mai <arv>.<arv>. <arv>.<arv>. Aprill <arv>.<arv>. <arv>.<arv>. Märts <arv>.<arv>. <arv>.<arv>. <arv>.<arv>. Veebruar <arv>.<arv>. <arv>.<arv>. Jaanuar <arv>.<arv>. <arv>.<arv>. <arv>.<arv>. <arv> Detsember <arv>.<arv>. <arv>.<arv>. <arv>.<arv>. November <arv>.<arv>. Oktoober <arv>.<arv>. <arv>.<arv>. <arv>.<arv>. September <arv>.<arv>. <arv>.<arv>. <arv>.<arv>. <arv>.<arv>. August <arv>.<arv>. Juuni <arv>.<arv>. <arv>.<arv>. <arv>.<arv>.<arv> Mai <arv>.<arv>. <arv>.<arv>. Aprill <arv>.<arv>.Juhtkiri <arv>.<arv>. <arv>.<arv>. <arv>.<arv>. Märts <arv>.<arv>. <arv>.<arv>. Veebruar <arv>.<arv>. <arv>.<arv>. <arv>.<arv>. Jaanuar <arv>.<arv>. <arv> Detsember <arv>.<arv>. November <arv>.<arv> Oktoober <arv>.<arv>. <arv>.<arv>. September <arv>.<arv>.