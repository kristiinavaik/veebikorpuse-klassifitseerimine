kirjak	aja_ml_2001_51.tasak.ela	<arv>.<arv>.<arv> Merike Pitk Ruusi film " Varjupaik " pälvis Poolas loodusfilmide festivali peaauhinna Pealkiri pole kuigi suur liialdus . Tuntud filmimees Ago Ruus tunneb tõesti peaaegu kõiki eesti tõugu hobuseid , enamikku neist on ta tõuaretusinspektsiooni tellimusel viimase kahe aasta jooksul pildistanud . Kokku on ta jäädvustanud fotole <arv>-<arv> mära ja täkku . Ise arvab , et sadakond on veel pildistamata . Tõupuhtaid eesti hobuseid on väga vähe järele jäänud ja see on ka peapõhjus , miks filmioperaator ja režissöör Ago Ruus on viimased aastad võidelnud selle hobusetõu püsimajäämise eest . Ta on saanud endale isegi hüüdnime : eesti hobuse sõber . Ei ole tori hobune " Kui räägitakse eesti hobustest , siis paljud mõtlevad , et ah , ühed tori hobused kõik . Tegelikult on tori hobune aretatud alles sada aastat tagasi , " toob Ruus välja teise põhjuse , miks ta hakkas eesti hobusega tegelema . ( Esimene põhjus on ikkagi mure selle meie ainsa aborigeense hobusetõu kestmajäämise pärast . ) Eesti hobuse tuntus mujal maailmas ja isegi meie hobusekasvatajate seas on ikka väga väike , nendib Ruus . Ka tema enda esimene kokkupuude eesti hobusega oli puht filmitegemise eesmärgiga . Aastat viis-kuus tagasi filmis ta Muhus Martin Kivisoo talus hobuseid . Kuna tubli kolmandik eesti tõugu hobuseid on Kivisoo kasvatada , tekkis Ruusil mõte teha Kivisoost eraldi film . Mõtteks see esialgu jäigi , kuni paar aastat hiljem sai Ruus uut inspiratsiooni läbi Eesti ratsa matkanud Madis Jürgenilt ja Aivar Juhansonilt . " Mõtlesin , et miks mitte teha eesti hobuse seljas matk läbi Eesti ja seda filmida , " meenutab Ruus . Algul oli mõte käia vaatamas ka eesti hobuse sugulustõugusid , kuni Siberini välja . Kasutati ju omal ajal väikesi , ent sitkeid , vähenõudlikke ja ilmastiku suhtes vastupidavaid eesti hobuseid Tsaari-Venemaa hobusetõugude parandajana . Tegelikkuses kujunes aga filmist matk Muhust Vilsandisse läbi Saaremaa . Koos ilusate lauludega , mis näitleja Jaan Tätte just selle filmi jaoks kirjutas . Aukartus elu ees Filmist " Loojangule vastu " , mis oli ühtlasi Ruusi esimene film režissöörina , tuli välja jätta hulk materjali , mis sinna ära ei mahtunud . Nii kirjutas Ruus stsenaariumi uuele filmile " Varjupaik " . Sest temas endas oli teadvustunud eesti hobuse saatuse tõsidus . " Mõtteviis , et me võiksime selle hobuse nüüd kui kasutuks muutunud asja kõrvale heita , lasta tal välja surra , ei istunud mulle kuidagi , " põhjendab Ruus järge esimesele filmile . " See oleks andeksandmatu meie rahva ja inimeste ees , kes on selle hobuse ammustel aegadel kodustanud ja teda hooldanud , " räägib Ruus . Ja meenutab Albert Schweitzeri põhimõtet : aukartus elu ees . " Varjupaiga " keskseks tegelaseks sai Saaremaa hobusekasvataja Jaan Rooda . Film põhinebki Rooda ponnistustel luua eesti hobusele varjupaik , reservaat . " See , et keegi võiks pidada hobust mitte kasusaamise eesmärgil , mitte müügiks , on tänapäeval haruldane , " imetleb Ruus . " Varjupaiga " esilinastus oli detsembris , kaks aastat tagasi . Tänavu sügisel Poolas Lodzi linnas peetud Wlodzimierz Puchalski nimelisel rahvusvahelisel loodusfilmide festivalil , mille lõppvoorus osales <arv> filmi , sai Ruusi " Varjupaik " peaauhinna . Mõistagi Ruus rõõmustab , et tema film on rahvusvahelist tunnustust leidnud , ent selles rõõmus on ka kibedust . " Kahjuks jäi selle filmi loodetud mõju Eestis tulemata , " tõdeb ta . Kõik on täpselt samas seisus kui siis , filmi tehes . Eesti hobuse saatus on endiselt mitte riigi , vaid üksikute entusiastide asi . " Ma lootsin , et see film mõjutab ikka rohkem neid instantse ja inimesi , kellest sõltub eesti hobuse saatus , hobusele varjupaiga loomine , põliste rannakarjamaade mitte ärimeestele ehituskruntideks müümine , vaid hobustele jätmine , " räägib Ruus , kuid rehmab siis , et see oli rumal lootus . " Film ei aita kunagi midagi muuta . " Kevadel taastas Eesti Hobuse Kaitse Ühing , mis on samuti Ruusi eestvedamisel ellu kutsutud , koos kohaliku Valjala valla rahvaga Saaremaal loodaval Laidevahe maastikukaitsealal <arv> hektarit karjakopleid . Sinna mõeldi teha ühiskoppel , kuhu saavad oma hobused viia need inimesed , kel endal karjamaad pole . Suvel oligi Aenga karjamaal paarkümmend eesti tõugu mära ja üks täkk . Ehkki ühingul oli plaanis ka looduskaitsekuul tähistada kaitseala moodustamist , on see siiani tegemata , sest kaitseala ei ole ikka veel . Ometi oli kaitsekorralduskava valmis tehtud juba <arv>. aasta lõpus . Kuigi Laidevahele tuleb linnukaitseala , on hobusel oluline osa maastiku kujundamisel selliseks , et linnud saaksid seal kevadise ja sügisese rände ajal peatuda . See on võimalik aga ainult siis , kui rannakarjamaid kasutatakse ega lasta neil võsastuda , nagu seda praegu enamjaolt juhtub . Kui rannaniidud kasvavad täis , hakkavadki linnukarjad ründama talumeeste põlde . Mõistagi võib igaüks ka ise vaadata , kus ja kuidas oma hobust peab , ent kaitseala , reservaati või varjupaika - kuis just kellelegi meeldib - on vaja tõutuumiku säilitamiseks . Gotlandil , Islandil ja Poolas ja mujalgi , kus oma väikesed kohalikud hobusetõud alles hoitud , on riiklikud kaitsealad olemas . Fotonäitustest Internetini Tänavu suvel möödus <arv> aastat eesti hobuse riikliku tõuraamatu avamisest . Sel puhul oli Haapsalus Läänemaa muuseumis Ago Ruusi eestvedamisel kolm kuud näitus " Meie oma hobune " . Stendidel ja eksponaatidel oli toodud eesti hobuse areng ürgajast tänapäevani . Külalisteraamatusse jäi sellest näitusest palju sooje sõnu . Paari aasta vältel on Ago Ruus teinud Eesti eri paigus oma fotonäitusi " Üle loojanguluhtade lähevad hobused " , mida ta on järjest täiendanud . Nüüd , <arv>. detsembril , avati sama näitus Riias Eesti saatkonnas . Kõigil neil näitustel on kutsunud Ago Ruus lapsi eesti hobust joonistama . Suveks kogunes joonistusi üle saja ja need olid väljas eesti hobuse päevade ajal Kaali koolimajas Saaremaal . Parimatest joonistustest tahab Ago Ruus veel enne jõule välja anda kaheksast piltpostkaardist komplekti . Rahalist toetust selleks saadi keskkonnaministeeriumist . " See on väga huvitav , kuidas lapsed on näinud hobust oma ideaalses maailmas kaunina keset loodust , " räägib ta vaimustusega . Üks parimaid vastukajasid Ruusi tegevusele tuli Rootsist , kus üks matkajatele turismiteatmikke koostav rootslane pühendas Eestit tutvustavas teatmikus tervelt kaks lehekülge eesti hobusele ja tema kaitsmise vajadusele . Ruusi algatusel tehti eesti hobusele kodulehekülg ka Internetis - Miks just Ruus seda kõike teeb ? Tunnistab ta ju isegi , et ühe filmist välja kasvanud probleemiga - võitlusega hobuse ellujäämise eest - tegelemine segab tema põhitööd , filmitegemisi . Pelgalt huvi pole see enam ammu , missioon on äraleierdatud sõna , ent samas , paremat sõna pole ka suudetud välja mõelda . " Keegi peab selle asjaga tegelema , " ütleb Ago Ruus . Kuni riik võtab ühe Eesti põlistõu säilitamise mure üksikute entusiastide pealt oma õlule . Viimasel ajal on hakanud Ruus koos hobustega pildistama ka nende kasvatajaid . Seda juba mitte enam tõuaretusinspektsiooni soovil , nagu hobuseid , vaid oma huvist . Kui need fotod ükskord näitusele saavad , peaks see väljapanek andma vastuse ka küsimusele : mis ühendab inimesi , kes kasvatavad eesti tõugu hobust . <arv>.<arv>.<arv> FIEdel pole mõtet ajada oma ettevõtlust paberi peal miinusesse Üks tuttav maksuametnik kurtis , et põllumeeste hulgas on hakanud levima kummaline taud : vägisi üritatakse oma ammu olemas olevatele hoonetele raamatupidamisse väärtust tekitada . Olen seminaridel ise ka puutunud kokku inimestega , kes selle vajaduses veendunud on . Miks seda tehakse ? Inimesed on raudselt veendunud , et pangast laenu saamiseks peab bilansis olema palju väärtuslikku vara . Et pangas võetakse bilanss ette ja vaadatakse sealt , mis sa ka väärt oled . Tegemist on kahjuks vale ettekujutusega asjade tegelikust olemusest . Võibolla kunagi mingi pank on ettevõtja vara bilansi järgi hinnanud , kuid nüüd on tõenäoliselt need ajad ammu möödas . Bilanssi uurides saab küll üldjuhul enam-vähem teada , kas juriidilisel isikul on midagi hinge taga , mis laenule tagatiseks kõlbab . Füüsilise isiku , ka füüsilisest isikust ettevõtjaga on aga asjad hoopis teised . Kahte liiki ettevõtjad Isikuid on kahte liiki : füüsilised ja juriidilised . Füüsiline isik on nendest ainus reaalne isik . Juriidiline isik on aga juriidiline fiktsioon , mille asutamise taga on lõppude lõpuks ikkagi grupp reaalseid , s.o füüsilisi isikuid . Kui füüsiline isik registreerib ennast ettevõtjana kas äriregistris või kohalikus maksuametis , annab ta riigile ainult teada , et on otsustanud ettevõtlusega tegelema hakata . Seejuures ei asutata mingit uut juriidilist üksust , millel oleks sarnane nimi , aga mis eksisteeriks sõltumatult samanimelisest mitte-ettevõtjast . Ka äriregistris ärinime registreerimine ei muuda siin midagi - inimene on ikka seesama üks ja jagamatu tervik . Firmadega on asi teisiti : nende asutamise juures on kohustuslik toiming äriregistris registreerimine ja registreerimata äriühingut ei ole seaduse seisukohalt veel olemas . Äriseadustiku paragrahvis <arv> on kirjas , et füüsilisest isikust ettevõtja vastutab kõigi oma kohustuste eest kogu oma varaga . Talupidajad võivad küll äriregistris registreerida ärinimena oma talu nime ja seda asjaajamises kasutada , kuid tekkinud (maksu)kohustused on ikka kõik personaalselt tema kui FIE omad . Kuidas arvestada vara väärtust Seaduste seisukohalt on aga sedamoodi , et alates <arv>. aastast , kui hakkas kehtima üks ühine tulumaksuseadus , tekib tulude-kulude mõttes varale väärtus ainult siis , kui seda kelleltki ostetakse . Ka <arv>. aastast kehtima hakanud raamatupidamise seadust lugedes on selge , et varale saab väärtus tekkida ainult selle omandamiseks sooritatud tehingu käigus raha liigutades . Mis enne <arv>. aastat oli , oleks targem ära unustada - nii palju aega juba möödas ! Nii et isegi kinnisvarafirma hindamisakt ei ole hoonetele väärtuse andmiseks alus . Tuludeklaratsiooni E-vormi saab kirjutada põhivara soetusmaksumuse ainult siis , kui seda aasta sees tõesti osteti . Mõned ettevõtjad pidavat kuuldavasti E-vormile põhivara soetamismaksumusena kirjutama hoopis põhivara amortisatsiooni - ikka veel . Tulumaksuseadus , mis <arv>. aastast kehtima hakkas , ei tunne enam amortisatsiooni tulumaksu mõttes . See tähendab , et kogu ettevõtlusega seotud vara soetamiseks aasta jooksul makstud raha tuleb ka kõige täiega aasta kuludesse kanda . Jah , raamatupidamise seadus räägib küll põhivara amortisatsioonist , kuid see ei ole enam mingil moel seotud tulude ja kulude arvestamisega tulude deklareerimise eesmärgil . Tootmisega , ka põllumajandusliku tootmisega on asjad küll nii , et õige raamatupidamine on selle jaoks tekkepõhine . See annab ettevõtjale tegevuse analüüsimiseks ja planeerimiseks informatsiooni . Tulumaksuseadus aga käsib aasta tulud ja kulud deklaratsiooni täitmiseks ka tekkepõhise raamatupidamise puhul kassapõhiselt kokku lüüa ega jäta mingit võimalust erandiks . Et kuidas seda teha ? Täpselt nii , nagu Lydia Koidula kirjutas : omaenese tarkusest . Ühtegi ametlikku juhendit selle kohta ilmunud ei ole ja ei ilmugi . Võtate kassa ette ja teete käsitsi . Kohustused unustate ära ja kui kassas raha liikumist vaatate , siis ei hakka nad ehk eriti segama ka . Aga raamatupidamisliku amortisatsiooni arvestamisel pole tõesti enam mingit sisulist mõtet . Keda see huvitab ? Firmade aktsionärid , kes kord aastas bilanssi loevad , saavad sealt teada , kuidas nende rahaga asju aetakse . Neile annab raamatupidamislik amortisatsioon kasulikku informatsiooni . Aga FIEd teavad oma vara seisukorda tõenäoliselt peast . Maksuametit jällegi huvitavad ainult maksud ja tekkepõhisest raamatupidamisest saab tulumaksu kontrollida ainult kassat käsitsi liites-lahutades . No hea küll , arvuti võib seda ka teha , aga see on hoopis eraldi jutt . Keda huvitab bilanss Äkki huvitab FIE vara bilansiline väärtus panka ? Kõigi looduse seaduste järgi otsustades huvitab panka ikkagi ettevõtja vara tegelik turuväärtus . Paber teatavasti kannatab kõike - ja mis see bilanss muud on kui pakk pabereid . Ühispanga arendusjuht Kristiina Kruus ütles , et bilansiga pole neil laenu tagatisega tutvumiseks tõesti suurt midagi teha . Kui vaja , siis nad lasevad vara ära hinnata - ja seda juhtub päris tihti . Kuna FIE vastutab kõigi oma kohustuste eest kogu oma varaga , siis tuleb vajaduse korral hinnata kogu tema vara . Seega laenu saamisel ei otsusta mitte see , mida ettevõtja bilanss näitab , vaid mis tal tegelikult tagatiseks pakkuda on . Ja ei maksa ka loota , et kui äri untsu läheb , siis õnnestub see osa varast , mida pole ettevõtluse raamatupidamisest läbi kantud , alles hoida . Nii et need , kes varale väärtuse andmise tuhinas oma ettevõtluse sügavale miinusesse ajanud , on varsti tõenäoliselt püsti hädas . Olavi Kärsna , FIEde konsultant <arv>.<arv>.<arv> Statoil Balti juhid Eestis , Lätis ja Leedus on naised . Tuleb seda võtta kui Norra naftagigandi peent vihjet Balti riikidele , et naistele tuleb anda võrdsed võimalused meestega ? See on suur juhus . Skandinaavias on Statoili juhtfiguurid ennekõike mehed . Tegelikult on meie kujul siin Baltikumis tegemist eksootikaga ka Skandinaavia jaoks . Meie siseinfo ja kliendiinfo väljaanded on minult kui naisjuhilt võtnud korduvalt intervjuusid , kuidas Statoil Balti on suutnud organisatsiooni nii palju naistest tippjuhte saada . Kuidas teist enesest sai Statoili juht Eestis ? See on paljude juhuste kokkulangemine . Alustasime ju väikese firmana . <arv>. aastal oli Statoilil Eestis viis bensiinijaama ja inimesi mitte rohkem kui <arv>. Terve organisatsioon on üles ehitatud siin kohapeal . Mina tulin seitse aastat tagasi personalijuhiks . Siis algas ekspansioon . Minust sai Statoil Balti personalijuht . Olin juhtgrupis . Mind kuulati ja pandi tähele . Aitasin langetada otsuseid . Nii see läks . Ei oskakski teid ja võimuiha kuidagi omavahel seostada . Võin kinnitada küll , et võimuiha mul puudub . Kõik on tulnud siiski samm-sammult . Personalijuht peab ühelt poolt omama häid teadmisi ärist . Praegu kütuseäri juhtides võin teistpidi jälle kinnitada , et oskused personali värvata tulevad omakorda kasuks . Kui palju on teie alluvuses mehi ja naisi ? Kui kõik <arv> inimest silme eest mööda lasta , siis enam-vähem pooleks . Peakontoris on rohkem naisi . Juhtgrupi viiest inimesest on kolm naised ja kaks mehed . Kuidas viite ellu ebapopulaarsed otsused ? Pole olemas ebapopulaarseid otsuseid . Kui inimestele aegsasti selgitada , miks niimoodi on tarvis toimida , siis inimesed saavad aru ja tulevad sinuga kaasa . Autoritaarne juhtimine on muidugi äärmuslik . Juht langetab ühtäkki mingi otsuse , kõik ehmatavad ära , sest keegi pole midagi rääkinud . Sellisel puhul võime rääkida ebapopulaarsetest otsustest . Kui aga juhi poolt on eeltöö tehtud , siis saavad inimesed aru , et selle sammu astumine on firmale hädavajalik . Mis on Statoil Eesti töötajate keskmine vanus ? <arv> ringis . Kumba eelistate , kas pigem nooremat või pigem vanemat töötajat ? Eesti ühiskonnas on palju noori teenindajaid . Tõtt-öelda tulevad ka meile ennast pakkuma pigemini noored kui vanad . Aga kui tuleks vanemad , siis ma ei näe takistust , miks üle <arv> inimene ei võiks Statoilis töötada . Mida peate peamiseks probleemiks oma alluvate hulgas ? Kärsitust . Tallinna teenindussfääris toimub ülemäära suur liikumine . Millegipärast on noored püsimatud . Ma arvan aga ka , et kõik jaemüügiga tegelevad firmad on silmitsi tööjõu voolavuse probleemiga . Noored kipuvad võtma meie sfääris töötamist kui hüppeplatvormi . See on arusaadav , et inimene tahab edasi pürgida ja me teeme omalt poolt kõik , et inimene saaks areneda . Samas ei ole võimalik <arv> inimest üheaegselt firmasiseselt edutada . See on noortega seonduv pahupool . Teine oluline probleem on ebaausus . Ma ei vaiki olematuks meie bensiinijaamades toimuvat varastamist . Saan aru küll , et kõikjal üle maailma , kaasa arvatud Skandinaavias , toimub jaemüügis varastamist , aga ikkagi ei taha ma sellega leppida . Tilk tõrva meepotis . Just ! Piisab ühest juhtumist , et tunda end mõnda aega äärmiselt ebamugavalt . Teisalt , põhiosa meie <arv> töötajast on lojaalsed , ausad , tublid ja töökad inimesed . Kuidas hoolitseb Statoil Eesti oma töötajate eest ? Kuna tegemist on rahvusvahelise firmaga , siis organisatsiooni kultuur on juba enne Statoil Eestit olemas . Seega on minu asi üle võtta ja kohandada Eesti oludega juba olemasolevaid põhimõtteid . Osakonnajuhi tasandil on tähtis järgida põhinõuet , et me ei räägi inimesest , vaid inimesega . See tähendab avali olemist ja oskust kuulata . Ära kuulata . Hoolida . Teavitada aegsasti , kui ees seisavad suuremad muutused . Miks napib Eestis naistippjuhte ? Või õigemini , miks nad ei anna tooni ei poliitikas ega ka ettevõtluses ? Skandinaavias on naisjuhtide arendamine kestnud palju aastaid . Aga ka Rootsis pole suurtes firmades jõutud <arv>%ni . Eesmärgiks on seatud naisjuhtide osakaalu näitajana <arv>% . Kui aga lati kõrgus on seesama <arv>% , siis on firmal mugav laveerida <arv>-<arv>% vahel . Ent tuleb tunnistada : kui on sätestatud kvoodid , siis see sunnib tegutsema nii ehk teisiti . Eestis naisjuhtide norm riigiasutuse või siis ettevõtte tasandil puudub . Pole kordagi kuulnud kedagi ütlemas , et Riigikogu liikmete koosseisu võiks kuuluda üks kolmandik naisi . Naised ja mehed pole siis selles riigis võrdselt koheldud ? Iga naist ja meest tuleks eraldi vaadelda . Kahjuks on Eestis palju neid naisi , kes arvavad ikka veel , et naised ei peaks kuuluma poliitikute ega ettevõtte juhtide hulka . Samas on üsna mitmeid mehi , kes ei pelga välja ütelda , et naised peavad rohkem juhtimisega tegelema . Bensiin pole eestlase jaoks just eriti odav . Miks on autokütus Eestis kallis ? Bensiin maksab ühepalju nii Inglismaale , Skandinaaviasse kui ka Eestisse sisse ostes . Eesti tarbija on aga märksa vaesem . Seetõttu on bensiin meil suhtarvudes märgatavalt kallim kui lääneriikides . Kui rääkida nominaalväärtusest , siis minu andmetel on Eestis müüdav bensiin Euroopa odavaim . Tahate öelda , et Eestis maksab bensiin vähem kui Lätis või Leedus ? Tahan küll , sest nii see on . Vahe pole küll suur , kuid fakt jääb faktiks . Eestlane on pigem hinna- kui kvaliteeditundlik . Millal muutub kvaliteet Eestis peatähtsaks ? Minu meelest on eestlane vägagi kvaliteediteadlik . Vastasel juhul solkkütuse teema ei tõuseks nii tihti . Kindlasti mõtleb eestlane autokütuse kvaliteedile . Kui aga rahakott ei kannata , siis tarbija riskib . Nii ka ei saa ütelda , et odavam euronormidele mittevastav bensiin on ühtekokku ainult ebakvaliteetne . Küsimus on selles , et uuemad autod on toodetud kasutama kvaliteetsemat bensiini . Vanema auto puhul pole lugu , võib ka lubada odavamat . <arv>. jaanuarist <arv> peavad kõik Eesti autokütused vastama euronormidele . Statoilil pole sellega probleeme , suures jaos vastavad nad juba tänagi nendele normidele . Miks on see eestlasele kasulik , et kütused peavad olema vastavuses euronormidega ? Esiteks , kasvab nende eestlaste hulk , kes ostavad endale uue auto . Moodne mootor nõuab parima kvaliteediga kütust . Teiseks , need kütused on vähem mürgised . See tähendab , et mõtleme oma loodusele ja tervisele . Eurokütustes on püütud mürkaineid vähendada miinimumini . Seega siis mitu asja koos - säästame nii autot , tervist kui keskkonda Aasta tagasi väitsite , et Statoil ei kavatse põllumajanduskütust müüma hakata . Milline on täna Statoili seisukoht ? Kuna meie bensiinijaamad ei asu eriti lähedal põllumehele , siis minu arvamusel peavad selle niši haarama teised kütusemüüjad . Iga firma ei pea igat toodet müüma . Seega on Statoil sama meelt nagu aasta eest . Kui müüa siniseks värvitud diislikütust linnas , siis seda võivad kasutada ka tavalised diislikütuse tarbijad . Teisisõnu tahan öelda , et aktsiisivaba põllumajanduskütust linnas müües annab Statoil endale aru , kui palju võib jääda raha saamata Eesti riigil ... ... ja ka Statoilil . Loomulikult . Vaadake , asi on ju veel selleski , et Eestis on n-ö innovaatilisi inimesi , kes suudavad siniseks värvitud diislikütust hapetega töödeldes tagasi värvituks muuta . Kui sellist mitmekordselt töödeldud diislikütust kasutada autokütusena , siis võib ainult ette kujutada , mis toimub mootoriga . Mis oleks lahendus ? Ma pooldan seda , et põllumees peaks oma masinatele odavat kütust saama . Sealjuures ma ei arva , et selline diislikütuse värvimine oleks just kõige õigem tee . Skandinaavias on see lahendatud teistmoodi . Kõik diiselmootoriga töötavad masinad on registreeritud . Diiselmootoriga autode juhid maksavad ise aktsiisimaksu , aga põllumehed on sellest maksust vabastatud . Infotehnoloogia sajandil on asju võimalik reguleerida ilma diislikütust värvimata . Poolteist-kaks aastat tagasi oli salakütuse osakaal Eesti kütuseturul kuni <arv>% , vale diislikütuse osakaal kuni <arv>% . Kuidas on hetkeseis ? Mis puudutab bensiini , siis on need numbrid kardinaalselt vähenenud . Võin öelda täie vastutustundega , et bensiinimüük Eestis on legaliseerumas . Muidugi on salakütust turul mitmel moel : segatud kütus , varastatud kütus , üle piiri toodud transiidiks mõeldud kütus . Kui suur osa on ühel või teisel nimetatud kategoorial , sellele ei oska ma vastata . Diislikütus jääb jätkuvalt tõsiseks probleemiks . See aga lõhnab juba salatööstuse järele , kas pole ? Nii ma arvan . Kütuse segamine ja tema muutmine läheb igatahes tootmise alla . Praeguseni on tootmisvõimalused Eestis suhteliselt vabad . Majandusministeerium üritab seda reguleerida . Et nn tootmine toimuks ainult tollilaos . Selline riigi sekkumine on igati tervitatav . Kuivõrd kolm giganti - Statoil , Neste ja Shell - on salakütuse vastu ühisrinde moodustanud ? Statoil erinevalt Nestest ja Shellist ei kuulu Eesti Õliliitu . Meie püüame enamasti oma jõududega asju ajada . Puudutagu see meediat või siis ametiasutusi . Kelle teene siis on see , et kütusemüük Eestis hakkab legaliseeruma ? Raske ütelda . Igatahes on Statoilil dialoog majandusministeeriumi , energiainspektsiooni ja tarbijakaitsega . Ja mitte ainult sedapidi , et meie võtame ühendust , aga ka vastupidi . Kuidas hindate dialoogi Eesti ametivõimudega : hea , keskmine , halb ? Ligipääs inimestele - see on hea . Kui kiiresti aga euronormide ja diislikütusega seoses eesmärgini jõuame , eks see paista pärast . Dialoog on praegu tõhus . Ma tunnetan , et me kuulame teineteist . See kõlab hoopis teistmoodi kui paljude Eesti ettevõtjate alalised kurtmised , et Eesti ametnikega pole võimalik asju ajada . Minu seisukoht varieerub . Ilmsesti sõltub see valdkonnast . Kuna Eesti kütuseäris toimub nii palju seadusevastast , siis riik peabki käituma karmi käega . Üleminekuajal on see hädavajalik . Leebemaks võib muutuda siis , kui olukord lubab . Muidu jäävadki ausalt kütust müüvad firmad end tundma kaotajana , kuna puudub vaba konkurents . Keda peab Statoil oma otseseks konkurendiks ? Kõik Eestis tegutsevad kütusefirmad on Statoili otsesed konkurendid , kuid võib öelda , et peamised konkurendid on Neste ja Shell . Kaks aastat tagasi arutati tõsimeeli , et Neste ja Statoil lähevad Baltikumis kokku . Kuivõrd teema leiab täna arutamist ? Mõte oli tegelikult luua ühisettevõte ja mitte ainult Balti riikides , vaid see tähendanuks ka Poola ja Venemaa kaasamist . See mõte on nüüdseks maha kantud . Kus lõpeb Statoil ? Lääne-Euroopas Iirimaal , Kesk-Euroopas Poolas , Põhja-Euroopas Venemaal , Murmanskis . Norrast ja Skandinaaviast rääkimata . Kes on teie autoriteedid Eestis ? Ausalt öeldes ei oska ühtegi nime esile tuua . Need , keda üldiselt austan ja hindan , suudavad ka aeg-ajalt millegi sellisega välja tulla , mida mina ei pea õigeks . Kahjuks , jah , ei saa sellele küsimusele vastata . Mu eraelus on eeskujusid märgatavalt rohkem . Näiteks on mulle suureks autoriteediks mu isa . Ta suunab mind tänapäevani . Riigikontrolör Juhan Parts tõi esile Eesti riigi valitsemise peamise probleemina eetika puudumise . Kas Eesti ettevõtluses kehtib sama ? Ma arvan , et see on peegelpilt . Kui üks osa ühiskonnast käitub ebaeetiliselt , siis sama teeb ka teine osa . Ka äris kohtab ebaeetilisust . Vaid samm edasi ja tegemist on korruptsiooniga . Kõige valusamini puudutab mind Eestis see , kui levinud on siiski korruptsioon . Nii mitmedki poliitilised ringkonnad langetavad otsuseid vastavalt sellele , kes neid on rahastanud . See on haige ja ebaeetiline olukord . Miks valitseb selline olukord ? Jääb mulje , et Eesti poliitikud on ahnemad , kui arvata tahaks . Võimuahnus on suurem kui soov teenida ühiskonda . Rikastumistahe kipub olema kohati tähtsam kui tahe rahva heaks töötada . Seda on valus vaadata . Mille või kellega võrdleksite Eesti praegust arengutaset ? Eks ta kipub olema ikka veel Metsik Lääs , kus ei kehti ei normid ega seadused . Kui kõige laiemalt võtta , siis kohtab ülemäära palju lühinägelikke samme . Elamist ühele päevale . On äriorganisatsioone , kes töötavad väga hästi , ja sealsamas neid , kes toimivad kui ühepäevaliblikad . Ma ei taha sugugi rõhutada normide ja eetika ülimuslikkust , vaid pigemini seda , et tõde on seal vahepeal . Samas ei pea õigeks Põhjala mudeli üks-ühele ülevõtmist . Rootsis on siiski päris palju silmakirjalikkust , mida eemalseisja ei märka . Mida heidate ette Rootsile ? Minu meelest ei tohiks Eesti üle võtta sellist sotsiaaldemokraatlikku joont , mille puhul kõik nõuavad ühiskonnalt , ise vastu andmata . Mulle ei meeldi sugugi näiteks see , kuidas Rootsis seisavad eri põlvkonnad eraldi . Kokkupuutepunktid on olematud . Mõtlen seda , et rootslane teab väga täpselt , et riik peab tema vana isa või ema paigutama vanadekodusse , võtma tema lapse juba üheaastaselt lasteaeda ja andma tema lapsele hariduse . Suure maksukoormuse all rootslane nõuab riigilt üha enam , aga ta ei tule selle pealegi , et ka temal peaks olema kohustusi oma riigi ja kaaskodanike ees . Ma ei taha sugugi sellega öelda , et kõik Rootsi ühiskonnas on vale ja halb . Väidan , et Eestil ei tuleks iga hinna eest Rootsilt malli võtta oma riigi arendamises . Olete neljandiku oma elust elanud Eestis - kümme viimast aastat . Mis on teie kui naise probleemid siin ? Olen imelik naine , sest naiseks olemine ei ole mulle muresid juurde toonud . Ma täheldan küll , et teistes organisatsioonides töötavatel Eesti naistel on probleeme . Ju siis mul on õnne olnud , et olen kokku juhtunud õigete inimestega . Kui ma üldse olen tunnetanud , et minu kui naisjuhi vastu on mingi vaenulikkus , siis ma ignoreerin seda suhtumist . Aga tunnistan ausalt : naiseks olemine ei ole mind mingilgi kombel takistanud end realiseerimast . Olete kogu iseseisvusaja elanud Tallinnas . Mis mõtted teil Tallinnas kõndides tekivad ? Linn areneb ja mina ise ka . Me mõlemad muutume . On mõned asjad , mis riivavad silma . Nagu näiteks see , kuidas Kadrioru üks ilus maja on ehitud kasiinotuledega . See on lihtsalt labane . Kitš tänavapildis teeb kuidagi nõutuks . Või siis tahaks küsida porilompidelt , miks nad kanalisatsioonitorudesse ära ei voola . Kuid jällegi , tegemist on üleminekuajaga . Annan endale aru , et asjad liiguvad paremuse suunas . Kui sageli endised väliseestlased kokku saavad ? Varem sagedamini kui praegu . Kõik siia tulnud on ju tööga väga hõivatud . Üks aga on selge : kui saame kokku , siis räägime ikka , kuidas eestlust paremini edendada . Eestlaste elu on kord selline , et väga palju tuleb tegelda riigi ja rahva saatuse teemaga . Samas loodan südamest , et kord jõuab kätte ka aeg , kus eestlastel jääb rohkem aega iseenda , perekonna ja suguvõsa peale . Et Eesti riik pole enam peatähtis kõneaine . Mis muutus teie elus <arv>. septembril ? Minu elus ei muutunud isiklikult midagi . Küll aga vapustas mind terrorirünnak Ameerikale . Ma saan aru , et ameeriklastel on õigus karistada süüdlasi . New Yorgis hukkusid inimesed ja samas on tapetud afgaane . Ma ei leia , et tuhande ameeriklase hukkumisele peab vastukaaluks tooma tuhande moslemi surma . Te olete vägivalla vastu . Olen küll . Pean ennast humanistiks . Marianne Mikko , ETV <arv>.<arv>.<arv> Rein Raudvere Uuest aastast tõuseb kuupalga alammäär <arv> krooni Uuel aastal tõuseb alampalk seniselt <arv> kroonilt <arv> kroonile kuus . See peaks moodustama üleriigilisest keskmisest kuupalgast tänavuse <arv>,<arv>% asemel <arv>% . Aastaks <arv> on eesmärk jõuda <arv>%ni . Alampalga tõus tähendab ka seda , et suurenevad trahvid ning tööandjad hakkavad tõenäoliselt töötajaid koondama . " Pean oma poe nüüd vist kinni panema , " ütles alampalga kasvust kuuldes Valgamaal Tsirguliinas Laine poodi pidav ettevõtja Laine Tamm . Kaupluse ainsale töötajale maksab ta alampalka , mis uuest aastast suureneb <arv> krooni . " Kulutused järjest kasvavad , elektrihind tõuseb , nõudmised poele suurenevad , ei tule enam kuidagi välja , " tunnistas kolm aastat kauplust pidanud Tamm . Mis poemüüjast saab , ei oska ta öelda . Palju alampalga saajaid töötab Võrumaa haiglas . Enamasti hooldajad ja koristajad . Tänavu kulub haiglal kõigi töötajate palkadeks <arv> mln kr , järgmisest aastast läheb ainuüksi alampalga kasvu tõttu vaja pool miljonit krooni enam . " Elame selle palgakasvu üle , sest loodame uuest aastast raviteenuste hinnatõusule , mida seni küll veel kinnitatud pole , " sõnas Võrumaa haigla peaarst Arvi Vask . Ta ei taha uskuda , et raviteenuste hindu ei tõsteta . Muidu läheks rahaga väljatulek üüratult raskeks . " <arv> lisakrooniga saan üks-kaks korda kuus rohkem poes käia , võin endale midagigi enamat lubada , " arvas Võrumaa haigla hooldus-põetusosakonna hooldaja , alampalka teeniv Terje Vähi . " Kuid seda jääb ikkagi liiga väheks . " Vähi sõnul peaks selle raske töö eest palk vähemalt <arv> krooni olema . " Kui inimene jõuab olukorda , kus ta ise abi vajab , alles siis ta mõistab , kui raske on hooldaja töö , " lisas ta . Tõrva linnavalitsuses ja selle allasutustes saab alampalka <arv> töötajat . " Alampalga kasv on linna eelarvele suur koormus , sest nagu teistes Valgamaa valdades , nii väheneb meilgi riigi eelarvest antav toetus ja järgmise aasta eelarve on tänavusest hoopiski väiksem , " märkis linnapea Väino Tõemets . Tõemetsa väitel ei anna ka enam kedagi koondada , sest kahe aasta eest , kui Tõrva oli raskes rahaseisus , koondati kõik , keda vähegi sai . " Alampalga tõus kasvatab niigi vähenenud eelarves palgakulusid tänavusega võrreldes <arv> <arv> kr , koos maksudega koguni <arv> <arv> krooni , " tõdes ta . Elektri , telefoni ja muud hinnatõusud toovad kaasa ka püsikulude kasvu . Et eelarvega välja tulla , peab investeeringuid kokku hoidma . Tõemets hindab seda halvaks variandiks , sest investeeringud on kõik suunatud tulevikku . " Ühtpidi on alampalga tõus linnale kulu , teisalt aga on palga kasv väga hea - see aitab niigi väikest töötasu saavat inimest vähegi paremini elada , endaga toime tulla , " rõõmustas Tõemets . <arv>.<arv>.<arv> Viio Aitsam Põllumajandusteadlane Peeter Viil küttis Kuusikul albiino-kähriku " Kui koer kähriku leidis , vaatasin esialgu , et see on vist rebane . Albiino-rebastest olin varem teadlik , aga ma ei osanud arvata , et neid ka kährikute seas on , " ütles Peeter Viil . Üleni valge looma ühel kintsul on kaks karvalaiku kährikute tavapärast hallikaspruuni värvi . See emane noorloom on eakaaslastest märksa kergem . " Tavaliselt kaaluvad nad <arv>-<arv> kilo , aga see vaid <arv>,<arv> , " ütles Viil . Kaaslased tõrjuvad albiino-isendeid , kes seetõttu ei pruugi normaalselt toituda . Sellelgi valgel loomal oli paariline , kes aga puhkas kännu all albiinost tükk maad kaugemal . Isevärki isendid Varem on Viil küttinud kähriku , kel polnud pealiskarva . Teine mutatsiooniga kährik oli must ja hästi suur . " Ma tean , et on olemas valge põder ja valge metskits ning Soomes on leitud ka valget värvi valgesaba-hirv , aga albinootilistest kährikutest pole ma varem kuulnud , " ütles Tartu teadlane Tiit Randveer . Metskitsede spetsialist Randveer lisas , et kitsede seast on leitud ka musta värvi ehk melanootilisi isendeid . Nii valge kui ka musta kõrvalekalde põhjustavad geneetilised mutatsioonid , kas pigmendi puudus või üleküllus . Peeter Viil ütles , et tema on varem näinud valget varest , kelle tiivad olid mustad . Ühe Järvamaalt pärit valge metskitse nahk ripub Eesti jahimeeste seltsis seina peal . Ajakirja Jahimees peatoimetaja Ülo Kraan ütles , et seltsis on kombeks lasta külalistel mõistatada , mis looma nahaga tegemist on ja tavaliselt ei osata seda ütelda . Maalehel ei õnnestunud leida kedagi , kel oleks täielikku teavet Eestis leitud muteerunud ulukiisendite kohta . Arvatavalt pole seetõttu keegi uurinud mutatsioonide esinemise seaduspära . Järvamaa jahindusklubi esimehe Ants Pehki andmeil tuli paarkümmend aastat tagasi üks valge kährik Kareda karusnahatööstuse juurde . " Sellel loomal võeti nahk maha ja arvatavasti müüdi karusnahana , aga pole teada , kuhu , " ütles Pehk . Tänu ajakirjale Eesti Loodus on teada , et ühe albinootilise kähriku tabas <arv>. aastal Läänemaal Salajõel jahimees Robert Tomson . Tollest kährikust tehti topis , mis anti loodusmuuseumile . Loodusmuuseumi peazooloog Tiit Hunt ütles , et Salajõe albiino on tänaseni nende varade hulgas . Muuseumil on näiteks ka valge sinikael-part ja orav . " Üldiselt saame albiinodest või melanootilistest loomadest-lindudest teada siis , kui inimesed neist muuseumi teatavad , " ütles Tiit Hunt . Tiit Hunt ütles , et loodusmuuseum on väga tänulik igasuguste teadete eest looduse mutatsioonide kohta . Muuseum ootab teavet Mujal maailmas on seda teavet rohkem kogutud . Näiteks Rootsis on teada piirkond , kus albiino-põtrasid võib mingil põhjusel kohata sagedamini kui kusagil mujal . Saksamaal on samasugune musta värvi metskitsede piirkond . Kuusiku valgest kährikust laseb Peeter Viil teha topise , et teisedki seda näha saaksid . Ta on juba toimetanud looma Jõgevamaa kaavikutetegija Hillar Kopa kätte . Viil ütles , et jätab looma Kopa käsutusse , kuna tal endal pole pinda , kus haruldust teistele näidata . Kaavikutetegija on lubanud kährikut näitustel eksponeerida . <arv>.<arv>.<arv> Rein Raudvere Isegi külatee puhastamine nõuab maamehelt kallist tegevusluba " Siiani lükkas külateid lumest puhtaks mõni talunik , kel traktor ja sahk olemas , nüüd ta seda ilma tegevusloata enam teha ei tohi , " rääkis Põlva maavalitsuse majandustalituse juhataja Arvo Jää . Kurja juureks on Riigikogu , kes tänavu kevadel lisas teeseadusse punkti , et teehooldetöid saab teha vaid see , kel on tegevusluba . Valusalt tabas <arv>. juulist kehtima hakanud seadusemuudatus just maainimesi . Tegevusloa saamine maksab Jää kinnitusel <arv> kr. Omad teeksid odavamalt Eelmistel talvedel sõlmisid vallad mõne traktoristi või põllumajandusühistuga teede talihoolduseks lepingu . <arv> krooni loa eest on aga suur raha , seda enam et tihtipeale kogu talve jooksul võibolla nii palju ei teenigi . Nüüd jäävad vallad lume ja libedusega hätta . " Külavaheteekese võiks ikka edaspidigi ilma tegevusloata lumest puhtaks lükata , aga seadus on seadus ja vald peab seadusi täitma , " lisas Jää , pidades seaduse nõuet totraks . Põlvamaa omavalitsusliidu esimehe , Laheda vallavanema Sirje Tobrelutsu sõnul on mõni vald pöördunud erastatud Põlva teedevalitsuse , nüüdse ASi Põlva Teed poole lumelükkamislepingute sõlmimiseks , kuid pettunud . " Teedevalitsus ei garanteeri , et teed hommikul kella seitsmeks lumest lahti oleksid ja et buss saaks kas või õpilasringi ära teha . Nad jõuaksid seda alles päeva peale ja mida kaugemal maakonnakeskusest , seda hiljem , " teadis ta . Oma inimestega jõuaks kiiremini . Pealegi ajaks uus kord teehoolduse ääretult kalliks . " Kui me ise ei tuleks toime ja meile ei tuleks pakkumisi , küll me siis pöörduks teedevalitsuse poole , " ütles Laheda vallajuht . Laheda vallas on sõlmitud kokkulepped teede lumest lükkamiseks kahe masinaühistuga . " Kui ütleme neile meestele , et litsentsi on vaja , lõpetavad nad ära , <arv> krooni on mõnele mehele paari kuu palk . " " Nii võtame võimalused neiltki , kes otsivad ise endale äraelamise viisi , " muretses Tobreluts . Seadused tegelikkusest ees " Asi läheb ikka väga jamaks kätte ära , " pahandas ka Põlvamaa Mooste vallavanem Ülo Needo , kelle meelest jõuavad seadused tegelikust elust liiga kaugele ette . " Seadusi pole võimalik täita ja lõpuks hakkadki võtma seda kui tõsiasja , et neid polegi võimalik täita . " Elu lausa sunnib seadustest mööda hiilima . Kuigi ei tohi , pole teisiti võimalik . Mooste vallas lükkab teid lumest lahti ühtekokku kolm firmat . Kõik nad peaksid tegevusloa muretsema . Kohalikud mehed tulevad oma masinatega kohe välja kui vaja . Needo sõnul teedevalitsusele loota ei saa , nad jõuavad hilja kohale ja see on ka kallim . Raha on aga vallal vähe . " Oleme üritanud ikka kohalikke mehi selleks kasutada , et see väikegi raha ei läheks vallast välja , masinad on ju olemas , et ei peaks neid vanarauaks viima , " selgitas Needo . Rasina põllumajandusühistu on viis aastat Mooste vallas T <arv>ga teid lahti lükanud . Kesk-Eestist osteti selleks spetsiaalne lumesahkki . See on üks tegevus paljude seas , et hinges olla . " Neli tuhat krooni on suur raha , see sunniks lepingu katki jätma , " rääkis ühistu esimees Aarne Veetsmann , kes seadusemuudatusega veel päris kursis polnud . " Viimasel kahel talvel maksis vald meile teenuse eest <arv> <arv>-<arv> <arv> krooni vahel . Kui sellest neli tuhat ära anda , pole asjal enam mõtet , või peame tõstma teenuse hinda , " lisas Veetsmann . <arv>.<arv>.<arv> Viio Aitsam Kümme aastat ehitatud Kohila valla hooldekodu alustab tööd uuest aastast Eelmisel nädalal avatud hoones on ruumi <arv> hoolealusele ja vähemalt <arv> töötajale . Toad on enamasti ühe- või kahekohalised , omaette duši- ja tualettruumiga , kus on põrandaküte . Hooldekodusse tuleb ka arvutiruum , apteek jpm. " Vaid kolmandal korrusel on teistmoodi , " ütles Hageri hooldekodu juhataja Urmas Soomere . " Seal on kuus-seitse väga hubast tuba , mille juurde polnud arhitektuuriliselt võimalik omaette pesuruumi ehitada . " Majas on ka mõni suurem tuba , kus vajadusel saavad kolm hoolealust koos elada . Hooldekodu broneerib kohti kõikidele selle teenuse soovijatele üle Eesti . Ühe koha maksumus on <arv>-<arv> krooni kuus . Tavapäraselt on nii , et maksavad hoolealuse koduvald ja ta ise oma pensionist . Samas on võimalik , et hoolealune või ta pereliikmed maksavad terve summa . Kohila valla inimestele on broneeritud kuni <arv> kohta , mis on Urmas Soomere sõnul praegu ka maksimaalne vajadus . Soomere märkis , et hetkel on kõige suurem tung töökohtadele , kuid loomulikult tuntakse huvi ka hoolduskohtade vastu . " Maja uksed on avatud kõigile , kes soovivad vaatama sõita , mis tingimusi Hageris pakutakse , " lubas Soomere . Mitmekesise ruumilahendusega suure maja eskiisprojekti autor on Urmas Lõoke . Kuna ehitus kestis peaaegu kümme aastat , on esialgset projekti aja jooksul täiendatud . Maja kuulub mittetulundusühingule Hageri Kodu , mille liikmed on Kohila vald ja Hageri kogudus . Ehituse korraldaja ja hooldekodu pidaja on aga OÜ Soolen . " Osaühingu nimi tuleb kahest perekonnanimest - Soomere ja Lend , " viitas Urmas Soomere kogu ettevõtmise aktiivsetele eestvedajatele . Ta ise elab Hageris , Aadu Lend Hageri lähedal Kohilas . Ehitust iseloomustabki see , et kõige taga on kohalikud inimesed . " Kui Toomas Vilosius sotsiaalministrina esimest korda siia tuli , suhtuski ta alguses asjasse nii , et vaatame , mis need külamehed siin siis teevad , " rääkis Soomere . Uue hooldekodu ehitas OÜ Sooleni oma ehitusbrigaad , mis moodustati selle hoone tarvis . Soomere ütles , et ta pole ehituse pika aja jooksul maja valmimises kordagi kahelnud , kuid tagantjärele pälvib imestust , et leidus nii palju häid sponsoreid . Hoone kogupind on <arv> ruutmeetrit , kogu ehituse maksumus <arv> mln kr. Umbes kümme miljonit oli riigi raha , ülejäänu maksid sponsorid . <arv>.<arv>.<arv> Maarius Suviste Tõnu Hagelberg Tänavu läheb president Arnold Rüütel jõulujumalateenistusele Hageri kirikusse Hageri kirik Raplamaal valmistub jõulujumalateenistuseks nagu iga teinegi pühakoda Eestimaal . Pärast pühi aga kulgeb meie jumalakodade argipäev ettearvamata suunas - hõisata pole siin midagi , Eestis on kirikule annetajate arv viimase kümne aastaga umbes <arv> <arv> inimese võrra vähenenud . Mõisahärrade aegu Jahe ilm Raplamaal näpistab nahka . Aga muidu on mõnus , päike , küll talvine , aga paneb silmad kissitama . Lumi teeb peale astudes kriuks , kriuks , kränks , kränks . Hing puhkab . Tee , õigemini väike allee viib kirikusse . Ja kõige suurem hoone , millest ei saa ka tahtmise korral mööda vaadata , ongi Hageri pühakoda . Selle praegune hoone on üle saja aasta siin seisnud . Kuid praeguse kiriku koha peal on kõigevägevamat vähemalt <arv> aastat teenitud . Elatud on aga siinmail juba kolm tuhat aastat . Praegune kirikuhoone Hageris on vähemalt kolmas , ehitatud <arv>. " Wõtsid mõisa herrad ka aastal <arv> nõuuks , üsna uue kiriku ehitada , " - nii on kirjas <arv>. aasta <arv>. oktoobri " Ristirahwa pühapäewalehes " . Altaripilt - ristilöödut kujutav õlimaal - osteti tollal Berliinist . See on tänagi kirikus alles . Hageri kirikus on nagu ikka eriline kiriku lõhn , alati on nii . Külmavõitu , veidi soojem kui väljas . Orel . Pingid . Nagu kirik ikka . " Oh , julgestuspolitseinikud läksid just nüüd ära , " ütleb Hageri koguduse õpetaja Jüri Vallsalu . Ta on ka Lääne-Harju praost . Kui Vallsalu räägib , siis tal silm särab . " Mida politseinikud siin tegid , kas murti sisse ? " Vallsalu naerab . " Rüütel tuleb . " President Arnold Rüütel jätkab ekspresident Lennart Meri algatatud tava , osaleb jõulujumalateenistusel - sedakorda toimub see Hageri kirikus . Jüri Vallsalu teab , et Rüütel istub jõululaupäeval kirikus esimeses reas . Ütleb , et on meelitatud . " Sellist tähelepanu on maainimestele kindlasti vaja . " Kogudusemaja asub kirikust paarsada meetrit eemal , koridori seinal on Arnold Rüütli kaart jõulutervitusega . Kogudusemajas on ka üks väike saali moodi ruum - kogudusetuba . Siin on ruumi umbes viiekümnele inimesele piiblitundideks , lauluharjutusteks ja osaduseks üksteisega . Seinal ripub kuus endiste siinsete kirikuõpetajate pilti . " Minu pilti siin veel ei ole , kogudus näeb mind originaalis , " muigab Vallsalu . Kahekordse bussiga kirikusse Ka Kohila mees Hart Urvas arvab , et on hea , kui Rüütel jõulu ajal Hageri kirikusse tuleb . Piiritusemeistri poeg , Hageri koguduse liige Hart Urvas ( <arv> ) on kiriku liige olnud üle poole sajandi . Ka tema naine Erna on koguduse liige - nad on <arv> aastat koos elanud . Ütlevad : kristlus on meid ühte hoidnud . Hart viinamees ei ole . Erna pakub kohvi ja küpsist . Toas riiulitel on palju kaugelt äratuntavaid usuraamatuid . " Ihu on surelik , hing surematu , " ütleb Hart . Mees on hästi pühaliku olemisega . Aga kuidas suhtuda neisse inimestesse , kes kirikus ei käi ? " Nende kohta me midagi halba ei ütle ega vaata neid ka põlglikult , " räägib Hart . " Nad on lihtsalt mittekristlased . Ega meie , kes me kirikus käime , pole paremad . Oleme lihtsalt teistsugused . " Aga kui Hageris poleks kirikut ega kirikuõpetajat ? " Sel juhul oleks maaelu eetiliselt ja psühholoogiliselt palju vaesem , " arvab Hart . Veel arvab Kohila mees , et ega maal olegi praegu niisama lihtne kirikusse pääseda . " Transpordiküsimus on suur , " ütleb ta napilt . Hageri kogudusel pole raha , et kirikuliste jaoks bussi käigus hoida . " See oli Hageris tõmbenumber , kui Saku kirikulised kahekordse bussiga siin käisid , " meenutab Jüri Vallsalu . Ka Kohila vald on aastaid oma rahvale Hageri kirikusse sõitmiseks bussi võimaldanud , teab õpetaja . Paljudes valdades on selles küsimuses asi nutune . Miks inimesed käivad kirikus ? " Ei oska täpselt vastata , " ütleb õpetaja Vallsalu , " aga küsin vastu : miks ka mitte . Kirikus tekib osadus üksteisega jumalasõna juures - osadus suuremaga , vägevamaga . " Kas eestlased on ka tänapäeval usinad kirikuskäijad ? Siinkohal pole eriti millegagi hoobelda . Enne sõda kuulus Eestis luteri kirikusse üle <arv>% elanikkonnast , praegu on see arv neli korda väiksem . Jüri Vallsalu ütleb , et inimesed ei tegele enam iseendaga , vaid asjadega . Et oleks telekas toas ja palju raha . Vallsalu kurdab , et nii mõnigi tuleb kirikusse ja räägib : ega mina tea usuasjadest midagi . Valitseb mentaliteet : küll kirikuõpetaja teab ja räägib . Hageri rahval suured eeskujud Muidu on Hageri kandi rahvas läbi aegade olnud aktiivne kirikuskäija . Lisaks jumalateenistusele kirikus on peetud külatunde . Praeguseks on külades kuulutustundide tava peaaegu kadunud . " Nüüd peetakse oma kodu rohkem kindluseks , kuhu võõrast eriti ei oodata , " selgitab Vallsalu . Vanemad Hageri inimesed mäletavad aegu , mil siin teenis õpetaja Konstantin Adolf Thomson , mees , kes oli ka üks Hageri haridusseltsi asutajaid <arv>. aastal . Jüri Vallsalu eelkäija Paul Saar on meenutanud , et kui Hagerisse asutati haridusselts , oli just venestamise aeg ning ametlikuks keeleks vene keel . Ent ometi käis haridusseltsi elu Hageris eesti keeles . Täna räägib Hageri koguduse rahvas , et kui tahad mõne inimese või sündmuse kohta selgust saada , siis küsi õpetaja Saarelt . Jüri Vallsalu on rahva arvamusega igati päri . Kirikus käivad nii vanad kui noored . Kogudus on nagu perekond . See , et kirikus on rohkem eakaid näha , on omamoodi loomulik . " Kuhu mujale sel vanainimesel maal ikka minna on kui kirikusse . Mõni on <arv> eluaasta piiril . Üks aktiivne eeskuju on Paul Saar . Tal tuleb aastatega energiat juurde , küllap saab oma jõu kirikust , " arvab Jüri Vallsalu . Vajadusel asendab Saar kantslis Vallsalu . Hageri koguduse territooriumil - Kohila vald ning alev , Kernu , Märjamaa ja Saku vald - elab ligi <arv> <arv> inimest . Hageri ümbruses umbes <arv> inimest . Hageri kirikus käib tavalistel pühapäevadel <arv>-<arv> hinge . Miks just nii palju või vähe , ei oska ka õpetaja Vallsalu öelda . " Võibolla ilm määrab , vahest mingi muu asi , " arvab ta ettevaatlikult . Tänavu peeti Hageri kirikus <arv> laulatust , leeris käis <arv> last , ristimisi on olnud umbes samapalju . Hageri kogudusel on <arv> annetajat - seega selles asjas Eesti suurim maakogudus . Linnades on annetajaid muidugi rohkem , aga Kuressaare koguduses on ainult üks annetaja rohkem kui Hageris . Eesti linnakogudustest on <arv> annetajaga esikohal Tallinna Kaarli kogudus . Aga kui näiteks Tallinna Jaani kogudusel on <arv> annetajat , siis Põltsamaal kümme annetajat rohkem . Kokku on Eestis umbes <arv> <arv> luteriusulise eestlase seas tänavu <arv> <arv> annetajat . Konsistooriumi statistika järgi , kus arvesse võetud ka siit ilmast lahkunud , on viimase kümne aastaga annetajate perest <arv> <arv> inimest ära kadunud . Tänavune suurim annetus Hageris oli <arv> krooni . " Tuhandekrooniseid oli paarkümmend , " ütleb Jüri Vallsalu . " Tavaline pensionär annetab aastas paarsada krooni . " Hageri koguduse annetajatest viiendik elab pealinnas , nende juured on Hagerist pärit . Luteri kiriku liikmemaks on soovituslikult üks protsent iga inimese aastasissetulekust . Linnast ära Hagerisse Algava aasta veebruaris saab Jüri Vallsalul Hageris kogudust üheksa aastat teenitud . Mees tuli Tallinna Jaani kirikust ära maale . " Kus ma's ikka olen kui mitte maal , " lausub Hagerist kümme kilomeetrit eemal , Ääsmäel Tagametsa külas sündinud õpetaja Vallsalu . Ta ütleb seda selge ja kõlava häälega nagu kirikhärra ikka . Kirikuõpetajal on jõuluajal käed-jalad tööd täis . Kas enda , abikaasa ja nende kuue lapse jaoks aega jääb ? " Aga loomulikult , " ütleb Jüri Vallsalu . Kirikhärra on küsimusest kergelt jahmunud . Mõtleb siis natuke ja ütleb : " Ega see küll kerge ole . " <arv>.<arv>.<arv> Täna asetatakse Haabneemes <arv> miljonit krooni maksva uue tervise- ja vabaajakeskuse nurgakivi , keskus valmib tuleva aasta mais . Viimsi tervisekeskust rajava Viimsi Tervis OÜ juhatuse esimehe Peeter Kuke sõnul on kompleks tervise- ja puhkekeskus , kus lisaks raviprotseduuridele on võimalus sportida , tegeleda harrastustega ja puhata . " Oleme edu suhtes positiivselt meelestatud , sest tegu on uue tasemega sel alal ja esimese suurema kompleksiga Tallinnas , " lisas Kukk . Tervise- ja vabaajakeskusse ehitatakse ka kolme tärni nõuetele vastav <arv>kohaline hotell . <arv>.<arv>.<arv> Järgmisel aastal alustab Põllumajanduse Registrite ja Informatsiooni Amet ( PRIA ) piimalehma taotluste vastuvõtmist <arv>. veebruarist . Ute- ja kitsekasvatamise taotluste vastuvõtt algab <arv>. jaanuarist . Ute- ja kitsetoetus on kavas välja maksta <arv>. aprilliks , lehmatoetus <arv>. aprilliks . <arv>.<arv>.<arv> Peaminister Mart Laar kohtus eile Ameerika Ühendriikide suursaadiku Joseph DeThomasega . Kohtumisel oli kõne all ka Narva Elektrijaamade müügitehing firmale NRG Energy . " Kui NRG ei suuda omapoolseid kohustusi enne aasta lõppu täita , võib tehing katki jääda , " kinnitas Mart Laar . Vastavalt põhitingimuste kokkuleppele pidi NRG Energy tagama rekonstrueerimislaenu rahastamise pankade poolt ilma riigi garantiideta . Laar tõdes , et on hämmingus NRG Energy presidendi Dave Petersoni jõhkrast surveavaldusest . Peterson väitis , et tehingu katkemine Eesti algatusel võib raskendada Eesti pääsemist Euroopa Liitu . <arv>.<arv>.<arv> Euroopa Liit lubab põllumeestele uusi soodustusi mahepõllunduses ja odrakasvatuses . <arv>. detsembril kinnitati Brüsselis Eesti ja Euroopa Liidu ( EL ) välisministrite kohtumisel viimase poolaasta läbirääkimiste tulemused . Enim soodustusi on välja kaubeldud mahepõllumajanduse ning odratera jämeduse osas . " Need on kokkulepped paljudes olulistes tehnilistes küsimustes ja meie põllumeestele tähtsad , " kinnitas välisminister Toomas Hendrik llves . Läbirääkimistel tehti Eestile järeleandmisi odratera jämeduse osas : Eesti peeneteraline oder lubati erandina interventsiooni kokkuostule . " Probleem on selles , et Eestis ei kasva odraterad sellisesse mõõtu , mille pealt euroliidus rakendub interventsiooni kokkuost , " selgitas ELi liitumiskõneluste tegevjuht Alar Streimann . " Interventsiooni kokkuost tähendab seda , et kui odra hind langeb alla kokkulepitud piiri , siis riik ostab kõik kokku , " ütles Streimann . " Kuna Eesti kliima on selline , et odratera ei kasva nõutud mõõtu , siis leppisime kokku erandi : Eesti tingimustes kasvanud odratera võib olla väiksem . " EL on nõustunud ka Eesti taotlustega mahepõllumajanduses . Eesti sai üleminekuperioodi aastani <arv> mahepõllumajandusliku seemnekasvatuse väljaarendamiseks . Samuti lubatakse üleminekuperioodil kasutada mahepõllumajanduses turvast nii palju kui vaja . " EL nõustus meie turba kasutamisega piiramatus koguses mahepõllumajanduses , " ütles Alar Streimann . " See kokkulepe kehtib üleminekuperioodil . Muidu ELis ei tohi turvast kasutada sellisel määral , nagu Eestis seda tehakse . " Samuti sai Eesti üleminekuperioodi , mille jooksul on võimalik laiendada kaaliumpermanganaadi kasutusala taimehaiguste tõrjeks ning pinnase ja seemnete töötlemiseks . Erandina kinnitas EL Eestile teravilja , proteiinikultuuride ja õlikultuuride viimaseks kevadkülvi lõpetamise ja toetusetaotluste esitamise tähtajaks <arv>. juuni , mis on kuu aega hilisem ELis kehtivast tähtajast . Euroliit lubab toetusi anda ka väikestele tootjaorganisatsioonidele , kus on kümme liiget . Euroliidult välja kaubeldud toetused hakkavad kehtima siis , kui Eesti on ELi liige . <arv>.<arv>.<arv> Uudiseid ja kommentaare Maalehe valikul Laari viimased päevad Peaminister Mart Laar teatas eile , et astub <arv>. jaanuaril ametist tagasi . Laari tagasiastumine tähendab kogu valitsuse lahkumist . Laar põhjendas oma otsust Riigikogu ees Reformierakonna lahkumisega Tallinna senisest võimuliidust . Kommenteerib peaministri büroo juhataja , Mart Laari nõunik Andres Ammas : Osa Isamaaliidu liikmeid toetab tuliselt koalitsiooni jätkamist praeguses koosseisus kuni <arv>. aasta valimisteni , osa pooldab tõesti valitsuse tagasiastumist või uue koalitsiooni moodustamist . Praegu tuleb rahvale anda jõulurahu ning hoiduda vastastikustest rünnakutest . Ent kindlasti ei vaja Eesti eeloleval aastal teovõimetut või ainult valimiskampaaniaga tegelevat valitsust . Mart Laar ei hakka peaministrina mingil juhul oma kohast kramplikult kinni hoidma , kui tema selja taga pole ühtset , üksteist usaldavat koalitsiooni . ( BNS ) OSCE läheb Euroopa Julgeoleku- ja Koostööorganisatsiooni alaline nõukogu leidis , et OSCE missiooni pikendamine Eestis pole enam vajalik . Eestit üheksa aasta jooksul nõustanud missioon lõpetab siin tegevuse selle aasta viimasel päeval . OSCE Eesti missiooni juht suursaadik Doris Hertrampf tõi esile positiivsed arengud keeleseaduse ja selle rakendamise valdkonnas , õiguskantsleri büroode avamise ning nende töö eduka käivitumise Ida-Virumaa suuremates keskustes . Keelenõuete kaotamine võimaldas viia seadused täielikku vastavusse nende rahvusvaheliste kohustustega , mida Eesti on endale võtnud . Kommenteerib välisminister Toomas Hendrik Ilves : Eesti on aastaid töötanud selle nimel , et viia oma seadused täielikku vastavusse rahvusvaheliste seadustega . See on olnud pikk ja raske protsess . OSCE eksperthinnangud on Eestis olnud kasulikud . OSCE-l on olnud siin oluline roll , ta on pidevalt tõrjunud välispoliitiliselt ajendatud ja alusetuid süüdistusi Eesti aadressil . Vabaduse sammas Üks jama jama otsa meie pealinnas . Võimuvahetus , nüüd siis uued jamad aastaid kirgi kütnud Tallinnasse Vabaduse väljaku lähedusse rajatava vabaduse monumendiga . Konkursile laekus üle saja eskiiskavandi . Finaali jõudis kümme , kuid ikka ei ole ükski neist sobiv . Linnavalitsusel ei jää midagi muud üle , kui arhitektidele ettekirjutusi teha . Kommenteerib arhitektide liidu juht , vabaduse monumendi konkursi žürii aseesimees Kalle Vellevoog : Võistlustööde kunstiline ja arhitektuuriline tase ei olnud nii kõrge , kui võis eeldada . Finaali jõudnutest pole ükski töö selline , mida me saaksime kasutada üks ühele . Kindlasti teeme iga töö osas ettekirjutusi , mis aitaks ideid edasi arendada . Pakutud eskiislahendused olid Eesti keskmisel tasemel . Paraku oli lollust ja lihtsalt naljategemist taolise mastaabiga konkursi jaoks liiga palju . ( EPL ) Kallid europiletid Eesti Televisioon müüs Eurovisiooni lauluvõistluse piletioksjoni kahes voorus kokku <arv> piletit . Internetiaadressil <hyperlink> toimuval oksjonil oli pileti alghind <arv> krooni . Kõige kallimad piletid leidsid omaniku <arv> krooniga . Eurovisiooni piletioksjoni kolmas ehk viimane voor , kus läksid müüki viimased <arv> piletit , algas teisipäeva hommikul ja lõppes eile . Maalehe trükkimineku ajaks ei olnud müüdud piletite arv selgunud . Rahandusministeeriumi hinnangul on positiivne , et ETV on teeninud piletimüügist juba kolm miljonit krooni . " Mida rohkem korraldajad suudavad piletitelt raha teenida , seda väiksemad on riigi ja maksumaksjate kulutused Eurovisiooni lauluvõistluse korraldamiseks , " ütles ministeeriumi nõunik Daniel Vaarik BNSile . Kolmes oksjonivoorus müümata jäänud piletid lähevad uue aasta algul müüki välismaal . Kommenteerib Eurovisiooni lauluvõistluse õhtujuht Marko Matvere : Eks neid pileteid osta ikka välismaalased , eestlastel on parem kodus televiisorist vaadata . Minul neid tuttavaid ei ole , kes kindlasti pileti ostaksid . Intervjuusid on küll tulnud palju anda , aga piletimajandusest ja kogu ürituse majandusest ei tea ma midagi . Olen väike seib selles masinavärgis . Tegelikult ma ei teagi , kui palju pilet maksab . Maalehe kommentaar : Kes küll tuli selle peale , et pilet nii kalliks ajada . Korraldajad on ilmselt euroeufoorias , arvavad , et eestlased on rikkurid . Ei tule need eestlased kusagile . Vaatavad parem telerist . Ongi mugavam . Ja kes on need , kes ostsid pileti ? Ei jää midagi muud üle , kui nõustuda helilooja Ivar Mustaga , eelmise Eurovisiooni võidulaulu " Everybody " autoriga , kes ütles , et kui publik on ühe pääsme eest maksnud <arv>-<arv> krooni , on saali keskmine IQ kardetavasti üsna madal . Läänemere Romantika Soomes Raumas Aker Finnyardsi laevatehases lasti vette Hansatee <arv>meetrine suurlaev Romantika . Eesti laevanduse ajaloo suurim ning ligi <arv>,<arv> miljardit krooni maksev laev valmib järgmiseks kevadeks ja teeb oma esimese reisi järgmise aasta <arv>. mail . Üle <arv> reisija mahutavas laevas on viis restorani , mitu baari , kohvikut ja kiirsöögikohta ning konverentsi- ja ostukeskus . <arv> kajutis on <arv> voodikohta . Maalehe kommentaar : Hea meel uue laeva üle . Siiralt . Seda enam et viimati ehitati eestlaste tellimisel uus laev ( Georg Ots ) <arv> aastat tagasi . Väga hea , et Eestile kui mereriigile tuleb laevu juurde ja ka omanikud on eestlased . Meri ühendab meid rohkem Euroopaga . Loodame , et uuele laevale ka reisijaid jätkub . Lootma peab . Sest arvud näitavad Tallinna ja Helsingi vahel reisijate arvu vähenemist - tänavu on see langenud ligi nelja protsendi võrra . <arv>.<arv>.<arv> Plaan rajada Lõuna-Eestisse traktoritehas on rahapuudusel seisma jäänud . " Endine majandusminister Mihkel Pärnoja lubas selle käivitamisele kaasa aidata ning Eesti Innovatsiooni Fondi kaudu raha eraldada . Tegime sinna aasta tagasi ka taotluse , kuid raha ometigi ei antud , " selgitas idee autor Rein Vikard Otepäält . Aastakümneid Venemaal masinaid kavandanud Vikard asutas mõne aasta eest traktoritehase rajamiseks ASi IKAR , et koostöös Peterburi Kirovi tehase konstruktoritega välja töötatud põllumajandustraktorit A <arv> Lõuna-Eestis tootma hakata . <arv>.<arv>.<arv> Tartu ja Jõgevamaa põllumehed püüavad ühendada taöupidajate keskliitu ja tootjate keskliitu , astudes mõlema organisatsiooni liikmeks . Eestimaa Põllumajandustootjate Keskliidu ( EPK ) nõukogu otsustas võtta organisatsiooni liikmeks Tartumaa Põllumeeste Liidu . Tartu on esimene maakonnaorganisatsioon , mis on üheaegselt nii talupidajate kui tootjate keskliidu liige . <arv>.<arv>.<arv> Homme kuulutavad jahimehed Ida-Virumaal Toilas välja jõulurahu , mis tähendab seda , et jõulupühade ajal jahile ei minda . Kuulutamise puhuks koguneb Toilasse jahimehi üle terve Eesti . Jahimeeste selts on rituaalset jõulurahukuulutust korraldanud alates <arv>. aastast , iga kord ise maakonnas . <arv>.<arv>.<arv> Valitsus eraldas Tartu kiirabi Alatskivi brigaadi hoone remondiks <arv> <arv> krooni . Alatskivi vallavanem Maie Nisu rõõmustas , et tänu rahaeraldusele saavad nad nüüd jätkata remonti meiereihoones , kus arstipunkti , apteegi ning päästeteenistuse kõrval leiab koha ka kiirabi . Valla rahaga on ehitatud kiirabi ruumidele katus ning kaetud küttekulud , kuid ruumide remondiks võimalused puuduvad . Et kiirabi tõsteti kirikule tagastatud hoonest välja , asub brigaad praegu vallavalitsuses . Alatskivi brigaad teenindab kogu Peipsi-äärset piirkonda . <arv>.<arv>.<arv> Ametnikud on veeretanud Kohtla kaevandusmuuseumi teele uusi bürokraatiatõkkeid . Muuseumi rajamist juhtiva Kohtla-Nõmme vallavolikogu esimehe Ain Luugi sõnul saabus Ettevõtluse Arendamise Sihtasutuse regionaalarengu agentuurist kiri , et vastupidiselt varem lubatule ei tule <arv>. detsembril muuseumi rahastamistaotlus arutlusele . Põhjenduseks toodi , et äriplaani juures puuduvad kultuuriministeeriumi ja turismiagentuuri seisukohad . Et turismiagentuuril pole praegu aega muuseumiga tutvuda , võib arutelu lükkuda uude aastasse . Anonüümseks jääda soovinud allikate väitel loobivad muuseumiloojaile kaikaid kodaraisse mõned oma maakonna ametiisikud , kes ei soovi turismiärisse nii tugevat konkurenti . <arv>.<arv>.<arv> Esmaspäeval avati Saaremaal Maasi ordulinnuse taastamistööde esimene etapp , mille käigus ennistatakse võlvlagi ja avatakse pääs kinni varisenud maalinna siseõuele . " Tahame teha linnuse külastajatele ohutuks , " ütles Orissaare vallavanem Raimu Aardam . Taastamistöid teeb Orissaare valla ehitusfirma Ores Ehitus . Esimese etapi tööde maksumus on <arv> <arv> kr , millest <arv> <arv> kr annab vald , ülejäänu saadi saarte programmist . Töö plaanitakse valmis saada aastaga . <arv>.<arv>.<arv> Äsja ametisse asunud Piirissaare vallavanem Filimon Kuznetsov läheb homme Tartusse , et jäätee avamiseks vetelpäästelt luba saada . Tee avamine on viibinud , sest veel nädal tagasi oli jää sees auke . Need tekivad külmade ja soojade ilmade äkilisel vaheldumisel . Kuznetsov sõitis esmaspäeval autoga üle järve ning jäi teeoludega rahule . " Auke enam polnud , " täheldas ta . " Peipsit katab <arv> sentimeetri paksune jää . Kuni tonnise masinaga võib omal vastutusel üle sõita . " Et veoautod veel üle järve ei pääse , tuuakse saare ainsasse poodi kaupa mootorsaaniga . <arv>.<arv>.<arv> Kuigi Elva gümnaasiumi juhtkonna ja õpetajate koostöö lonkas kaua aega , sai otseseks tõukeks umbusaldusele <arv>. detsembril direktor Ain Jõesalu välja antud käskkiri , millega ta tühistas kooli kodukorra . Reeglite kaotamist põhjendas Jõesalu sellega , et kool on siiani nõudmistega ahistanud õpilaste inimõigusi . " Majas tekkis kaos , " kirjutasid õpetajad kirjas linnavalitsusele . " Õpilased nõudsid , et rõivistud oleks lahti , kooliõuel suitsetati , tundides käidi nii , nagu heaks arvati . Hulk lapsi oli segaduses , neid valdas hirm . " Ka õpetajad olid segaduses , sest olid kogu sügise vaeva näinud kooli kodukorra rakendamiseks . Nad pöördusid abi saamiseks linnavalitsusse . Direktor tunnistas , et ta poleks ainuisikuliselt tohtinud kodukorda kaotada , ja tühistas käskkirja . Ehkki olukord lahenes , leidsid õpetajad , et on väsinud direktsiooni juhtimisstiilist ning avaldasid direktor Ain Jõesalule umbusaldust . Elva linnapea Aare Anderson ütles , et ta oli teadlik gümnaasiumi probleemidest , kuid ei arvanud , et asi võib nii teravaks minna . " Pärast vestlust Jõesaluga leidsime , et tal pole võimalik tööd jätkata ning ta esitas lahkumisavalduse , " sõnas Anderson . Jõesalu ütles , et nägi umbusaldusavaldust alles linnapea juures . " Selles märgitud punktid , nagu näiteks süüdistus väheses suhtlemises , pole tõsiseltvõetavad , " ütles Jõesalu . Et aga üle poole õpetajaist oli alla kirjutanud , ei näinud direktor muud võimalust , kui tagasi astuda . <arv>.<arv>.<arv> EVEA , ERA ja Maapanga pankrotimenetlus on jõudnud nii kaugele , et nädal tagasi hakati võlausaldajatele teist korda nende nõudeid välja maksma . Ainsana ei ole sel aastal midagi loota ERA pangalt , sest liialt palju on pooleli kohtuvaidlusi . " Üllatavalt pole üle <arv> ERA ja EVEA panga hoiustaja võtnud siiani välja oma hüvitisi , " ütles Hoiuste Tagamise Fondi ( HTF ) juht Madis Kallion . ERA Panga hoiustajate väljavõtmata hüvitised deponeeriti Ühispanka . Seda raha on makstud panga Tallinna ja Tartu kontorites . Nüüd saab hüvitisi kätte ka Ühispanga Pärnu ja Saaremaa kontoritest : Pärnus Rüütli <arv>a , Kuressaares Kauba <arv>. EVEA panga hoiustajatele maksavad hüvitisi välja kõik Hansapanga kontorid . Hoiuse tagatuse määr ja vastava hüvitise suurus on arvestatud iga hoiustaja kohta ühes krediidiasutuses . Kallioni sõnul on välja võtmata hüvitiste suurus vahemikus <arv>-<arv> <arv> krooni . Seadus näeb ette , et üle <arv> <arv> krooni hüvitist ühele isikule välja ei maksta , seda olenemata hoiuse suurusest . <arv>.<arv>.<arv> Annika Poldre Uuest aastast hakkab <arv> Euroopa Liidu liikmesriigis kehtima ühine raha euro <arv>. jaanuar <arv> on rahamaailmas tavatu kuupäev - korraga kaob <arv> Euroopa riigi raha ning asendub ühisraha euroga . Sel teemal palus Maaleht selgitust Eesti Pangalt . Küsimustele vastab avalike suhete nõunik Janno Toots . Kas eurod on juba Eestis ? Eesti kommertspankade tellitud euro-rahatähed jõudsid detsembri keskel keskpanka , kust need jaotatakse edasi pankadele . Eesti Pank ei korralda välisvaluutade ringlust , seekordsel erandjuhul oleme Euroopa Keskpanga ja kommertspankade koostööpartneriks . Jaanuarist peavad pangad ja valuutavahetuspunktid ise hoolitsema eurode olemasolu eest . Eesti kroon on teatavasti seotud Saksa marga külge muutumatu kursiga . Mis saab pärast <arv>. jaanuari <arv> , kui Saksa mark kaob ? Kas Eesti kroon hakkab siis euro suhtes kõikuma nii nagu dollari suhtes ? Kuidas hakkab euro mõjutama Eesti krooni tugevust ? Euro ja Eesti krooni kurss on muutumatu juba <arv>. jaanuarist <arv> : üks euro võrdub <arv>,<arv> krooniga . Muutumatuks jääb ta ka edaspidi - täpselt nii , nagu Eesti kroon on olnud alates <arv>. aastast fikseeritud kursiga seotud Saksa margaga . Eesti krooni tugevus sõltub eelkõige meie majanduse käekäigust ning otsustest majandus- ja rahapoliitika vallas . Kui palju hakkab euro sõltuma USA dollarist ? Eurol on kõik eeldused kujuneda konkurendiks teisele maailmavaluutale USA dollarile . Euro sularaha kasutuselevõtt <arv> Euroopa riigis on tegelikult viimane samm Euroopa majandus- ja rahasüsteemi tugevdamisel . Sularahata arveldusi on saanud euros teha juba <arv>. aasta <arv>. jaanuarist ja majanduse arengu seisukohalt hinnatakse seda päeva isegi olulisemaks kui sularaha käibeletulekut . Kui pikka aega saab Eesti pankades vahetada valuutasid , mis kaovad pärast euro käibelevõtmist ? Soovitatav oleks käibelt kaduvad rahatähed ära vahetada või pangakontole panna detsembrikuu jooksul või hiljemalt järgmise aasta jaanuaris-veebruaris , mil enamikus Euroopa riikides käibivad paralleelselt nii vana raha kui ka euro . Vahetamine jätkub mitmes kommertspangas ka hiljem , kuid siis võivad lisanduda senisest suuremad teenustasud . Seega - mida varem , seda parem . Kas pangas olevalt valuutakontolt arvestatakse käibelt kaduv raha eurodeks üle automaatselt või peab arve omanik selleks midagi ette võtma ? Pangad teavitavad oma kliente , et toimub käibelt kaduva välisvaluuta automaatne ümberarvestamine eurodeks - mingeid kulusid sellega ei tohi tekkida . Kliendi soovil võib ümberarvestamine toimuda ka Eesti kroonideks või mõneks teiseks rahaks . Kas on ka piiratud , kui suure summa kaduvat valuutat saab korraga eurodeks vahetada ? Eestis piiranguid ei ole , kuid alates <arv> <arv> krooni suurusest summast tuleb pankadel ja valuutavahetuspunktidel väga täpselt tuvastada tehingut sooritav isik . Selline protseduur lähtub rahapesuvastastest seadustest . Kas <arv>. jaanuarist saab kroone vahetada eurodeks kõigis valuutavahetuspunktides ? Eurodeks vahetamise sundi ju ei ole - eurosid läheb vaja välismaale reisijatel või siis niisama huvilistel . Eestis kehtib veel aastaid ainult Eesti kroon . Samas võib Soomes , Saksamaal ja paljudes teistes riikides aasta alguses maksta käibelt kaduvate markade , frankide , liiride ja teiste rahadega . Eestis saab alates <arv>. jaanuarist eurosid osta neid tellinud kommertspankadest ja usutavasti ka suurematest valuutavahetuspunktidest . Kas pikaajalist üksikisiku hoiust on õigem hoida kroonides või eurodes ? Investeerimisalast nõu keskpank ei saa anda , kuid kindlasti ole ühtegi põhjust , miks peaks eurot eelistama kroonile . <arv>.<arv>.<arv> Kuigi pühadeni on veel nädalajagu aega , valitseb turgudel juba kerge jõulumeeleolu . Müügile on jõudnud esimesed kuusepuud , kuid erinevalt eelmiste aastate suurtest koormatest oli sel teisipäeval igal müüjal vaevalt paarkümmend kuusekest . Keskturul oli kuusevalik kõige rikkalikum . Hiiumaa kuused maksid <arv> krooni meeter , Mulgimaa omad <arv>-<arv> kr , Sakust toodud väikesed kuusekesed <arv> kr/tk ja <arv>,<arv> -<arv>meetrised <arv>-<arv> krooni . Tihedad käbidega kuused maksid <arv>-<arv> krooni . Kadaka turul maksis Eestis kasvanud meetrine kuuseke <arv> krooni . Nõmme , Narva ja Valga turule kuusemüük veel jõudnud ei olnud . Tallinnas Stockmanni kaupluse ees müüdi Rapla metsas kasvanud kuuski hinnaga <arv> kr/m , sellest summast pidi osa minema lastekodulaste toetuseks . Ilus ettevõtmine jõulukuul kuuse hinnast osa lastele annetada . Mitmel pool linnas aianduskaupluste juures müüdi Belgiast toodud väga tihedaid nn eurokuuski . Hind algas umbes <arv>,<arv> meetrisel kuusel <arv> kroonist , meetrine tõeliselt kaunis nulg maksis aga <arv> kr. Turgudel müüdava lihakraami hind ei olnud veel oluliselt tõusnud ja ka ostjaid nappis . Müügile oli toodud seajalgu enamasti hinnaga <arv> kr/kg ja seakoote , mille hind kõikus <arv> ja <arv> krooni vahel - see on tavapärasest koodihinnast keskmiselt <arv> kr enam . Stockmannis maksis vaakumpakendis värske seakoot <arv> kr/kg . Ka möödunud aastal olid nädal enne jõule lihahinnad samad . Teisipäevaseks hinnapommiks turgudel oli Luunja värske kurk . Tallinna turgudel maksis Eestis kasvatatud värske kurk <arv>-<arv> kr/kg , Eestis hinnatasemelt odavaimal Rakvere turul küsiti värske kurgi kilost <arv> kr ja <arv> s. Eesti Konjunktuuriinstituut <arv>.<arv>.<arv> Halastamatu aeg on Eesti luteri kirikut küll parasjagu räsinud ning meie luteriusuliste arvu võrreldes sõjaeelse ajaga suuresti kahandanud , kuid tänapäeva Eesti elu suurtest kõikumistest ning vaid päevatähtsuslikest pisiprobleemidest pole kirik lasknud ennast kaasa kiskuda . Aeg-ajalt on seepeale kostnud kritiseerivaid hääli , et kirik ei võta ühiskonnale valulistes küsimustes sõna , kiriku häält polevat kuulda . Seepeale on Tallinna Jaani koguduse õpetaja Toomas Paul küsinud : " Aga kui kõrvu ei ole kuulamas ? " Ja piiskop Einar Soone on öelnud : " Me oleme misjonikirik paganate keskel . " Karmid sõnad . Kui siia aga lisada riigivõimu leige suhtumine usuküsimustesse , meie ajalooliselt ja arhitektuuriliselt üliväärtuslike pühakodade , eriti maakirikute kohati katastroofiline olukord , koguduste kokkukuivamine ning annetajate arvu vähenemine , siis on meie usujuhid veel leebelt öelnud . Piiskop Soone sõnul lahjendas kirikut pool sajandit kestnud tagakiusamine . Ning nõuab aega , et lahjendatud supist jälle korralik toit saaks . Kõigele sellele vaatamata on Eesti luteri kirik käitunud igati väärikalt . Mis puutub kiriku häälde ühiskonnas , siis ei saa kirik kui institutsioon iga tänavapoisi koerustüki või poliitikute järjekordse lehmakaubatehingu peale hädakisa tõsta . Eesti luteri kirikusse kuulub praegu umbes <arv> <arv> inimest , see on tohutu autoriteet , meie kõik poliitilised erakonnad kokku ei küüni oma liikmete arvult kirikule ligigi . Ent vana tõde seegi , et suursugusus kohustab . Sest kirik ei ole ajutine ühing , nagu seda võib olla mõni kalameeste selts . Kirik on omanäoline igavene süsteem . Eesti ühiskonnale on luteri kirik hoopis oma tegudega endast teada andnud , olgu siis pühapäevakoolide , varjupaikade , humanitaarabi jne näol . Kirik teeb riigi eest sageli ära ka sotsiaaltöö . Ent hoopis hindamatu ja avalikkuse eest varju jääv on luteri kiriku roll inimeste hingehoolduses . Kirik on endiselt kindel linn ja varjupaik , kus hädaline ühes või teises vormis abi leiab . Teist sellist institutsiooni Eestis praegu paraku pole . Ning siinkohal tuleb teha kummardus neile , kes meie luteri kirikut halbadel ning ka vähem karmidel aegadel on püsti hoidnud . Ja ka täna teevad suurema kärata kogudused ja kirikule annetajad oma igapäevast ligimese aitamise tööd selles maises ilmas . Maaleht soovib häid jõulupühi nii kirikuinimestele kui ka kõigile neile , kes veel teel . <arv>.<arv>.<arv> Tõnis Kõiv , Paide linnapea Kauaoodatud omavalitsuste üleriigilisest esindusest hakkab juba asja saama Novembri lõpus kirjutati Eesti Omavalitsusliitude Ühenduse ( EOÜ ) ja Eesti Maaomavalitsuste Liidu ( EMOL ) eelkokkulepe ühineda kõiki omavalitsusüksusi ühendavaks Eesti Omavalitsuste Liiduks . Omavalitsuste üleriigilise esinduse selginemist on omavalitsusjuhid oodanud üpriski kaua . Nimelt on Eestis juba aastaid totter olukord , kus meie <arv> kohalikku omavalitsust esindab riigi tasandil kolm üleriigilist liitu : Eesti Linnade Liit ( ELL , ühendab linnu ) , sõjaeelse liidu õigusjärglane EMOL , mis , ühendab mõningaid valdu , ning EOÜ , mis ühendab enamikku maakondlikke omavalitsusliite , kuhu kuuluvad linnad ja vallad . Valitsus valis suva järgi Staažikamad omavalitsustegelased mäletavad , et kui loodi EOÜ , siis loodeti ( minu arvates asjatult ) , et tekib üks ja ainus üleriigiline omavalitsusliit , kuhu kuuluvad üksmeeles nii linnad kui vallad Tallinnast Piirissaare vallani . Seda aga pole tekkinud ja vaevalt üldse tekib . Aastatega on selgeks saanud , et linnadel ja valdadel on palju eri probleeme , eriarvamusi . Tihtipeale põhjustab neid asjaolu , et probleemi lahendus sõltub sellest , kas tegu on tihe- või hajaasustusega . Pealegi on ka põhiseaduses kirjas , et kohaliku omavalitsuse üksusteks on linnad ja vallad . Siit oleks loogiline järeldada , et on ka kaks liitu : linnade liit ja valdade liit . Aastast aastasse toimuvatel läbirääkimistel valitsusega oleme ikka ja jälle kokku põrganud sellega , et keskvõim väidab mõne omavalitsuste jaoks ebapopulaarse valiku tegemisel , et see on omavalitsuste endi soov . Ja kui on kolm üleriigilist liitu ning neil on eri arvamused , siis on keskvõimul oivaline võimalus välja valida neist kolmest sobivaim ning sellele toetuda . Seepeale saavad omavalitsused vaid kiruda valitsust , kurta , et neist keegi aru ei saa ja kuulda ei võta . Kui nüüd tekib Eestisse kaks üleriigilist liitu - üks ühendab linnu , teine valdu - , saavad asjad kohe selgemaks . Kui mõlemad liidud on ühisel arvamusel , on tõesti tegemist omavalitsuste ühise seisukohaga . Kui aga ühist seisukohta pole , on jällegi selge valik : toetada linnade arvamust või valdade oma . EMOLi ja EOÜ allkirjastatud leppe kohaselt soovivad nad uue liidu luua juba enne järgmisi kohalikke valimisi . Arvestades , et omavalitsuste ühine tegutsemine on tähtis eduka arengu eeldus ning läbirääkimised valitsusega vajavad selgemat esindust , julgen välja tuua mõned ohud , millega peab kindlasti uue liidu loomisel arvestama . Siin pole tegu õpetussõnade ega manitsusega , pigem kohaliku omavalitsuse , maakondliku liidu , üleriigilise liidu tegutsemise teooriat ja praktikat tundva isiku arvamusega . Kindlale vundamendile Esiteks . Tulevase üleriigilise liidu liikmed peavad olema suhteliselt ühetaolised , omavahel võrreldavad . Ei saa olla , et liikmeks on korraga vald ja maakondlik valdade-linnade liit . Liiati on juriidiliselt väga kaheldav eelkokkuleppes kirjeldatud plaan , et EOÜ ja EMOLi senised liikmed muutuksid automaatselt uue liidu liikmeteks . Kohaliku omavalitsuse korralduse seaduse järgi on liitudes osalemise otsus kohaliku omavalitsuse volikogu ainupädevuses , seega ei saa sellise otsuse tegemist kellelegi delegeerida . Selleks polegi vajadust . Tulevane liit tuleb luua väga kindlale vundamendile ja seepärast peaks sinna kuuluma ainult kohalikud omavalitsused , kel vastu võetud vastav volikogu otsus . Teiseks . Mõtlematult pretensioonikas on loodava liidu nimi Eesti Omavalitsuste Liit . See jätab eksitava mulje , nagu Eesti riigis ühendaks omavalitsusi üks ja ainus liit . See pole ju tõsi , sest on olemas ja toimib ELL . Enamik linnu kindlasti ei ühine uue loodava liiduga ning see pole nii mõeldudki . Nimi ei tohi olla eksitav , nimi peab omama siiski viidet tulevastele liikmetele - valdadele . Viimastele on ühtset üleriigilist liitu ka kõige rohkem vaja , sest erinevalt linnadest see neil praegu puudub . Kolmandaks . Väga selgelt tuleb lahti kirjutada otsuste langetamise protsess uues liidus . Mitu häält on liikmel , kui suur on liikmemaks , millised organid saavad millise otsustuspädevuse jne. Iga tulevane liidu liige peab teadma , kuidas käib otsustamine , kes on selles osalised ja mil määral . Ebaselgus ja määratlematus on täna EOÜs kõige suuremad probleemid , neid ei või uude liitu üle võtta . Suvel jõuaks luua Uue liidu loomisel oleks mõistlik hoida kiiret tempot . Järgmise aasta kahe kvartali jooksul peaks olema võimalik kohalikel volikogudel vastav otsus liitumise kohta vastu võtta , siis saaks uue liidu luua <arv>. aasta varasuvel . Hilisemaks poleks mõtet seda jätta , sest valimised tulevad peale , ning nende tuhinas võib nii mõnigi asi mõistuspäraselt teelt kõrvale kalduda . Tunnustan EOÜ ja EMOLi juhte targa otsuse eest liikuda senise kahe asemel ühe üleriigilise liidu loomise suunas . Ainult selged ja läbipaistvad otsuste langetamise viisid aitavad ühiskonnal paremini aru saada , mis ikkagi toimub omavalitsuste ümber ning valijatel paremini mõista , kelle poolt hääl anda - kas linnu toetavatele erakondadele või valdu toetavatele erakondadele . Või hoopis neile , kes suudavad selliseid lahendusi pakkuda , mis toovad kasu nii ühele kui teisele . <arv>.<arv>.<arv> Andres Ehin , kirjanik Rahu , eriti jõulurahu - see on midagi õndsat . " Rahu maa peal ja inimestest hea meel , " nõnda kõlab püha lause . Vaherahu seevastu on vaid hingetõmme tapvas sõjas või närve tapvas sõnasõjas . Igatahes möödus jõulukuu esimene pool meie armsal Eestimaal väga ägeda poliitilise võitluse tingimustes . Tallinnas tekkis uus võimuliit ninasarvikute ja oravate osavõtul . Savisaarest sai linnapea . Kes oleks osanud säärast asja paar kuud varem ette näha ? Ülepakkumise tagajärg Aga siis , paar kuud varem , polnud ka toonasel linnapeal , isamaaliitlasel Tõnis Paltsul plaani võtta Tallinnale poolteisemiljardine hiigellaen . Pole mina paras mees arutama , kui õige või vale niisuguse laenu võtmine sisuliselt oleks , aga alalhoidliku pankuri joonega Reformierakonna reaktsiooni oleks linnapea võinud küll ette näha . Ja kui mitte tema ise , siis vähemalt tema poliitilised nõuandjad . Peale oravate ju isamaaliitlastel teisi tugevaid ja kindlaid toetajaid peaaegu polnud . Mõõdukate esindus Tallinna volikogus on ju väike . Võimalik , et Palts arvestas oravate protestiga , kuid ei arvanud , et see tuleb nii äkiline ja äge . Küllap on paljudel meist see kogemus , et parem küsida rohkem raha , kui hädasti vaja läheb , sest niikuinii antakse vähem , kui oled küsinud . Just rohkem küsijal on tihti hea šanss hädavajalik summa kätte saada . Kui Palts nõnda arvestas , siis oli küllap tegu ülepakkumisega . Kas koalitsiooninõukogu esimees Andres Tarand ja peaminister Mart Laar tegid ikka kõik , et tülli läinud pooli - Kallast ja Paltsu - lepitada ning jõuda mingile pooli rahuldavale kompromissile , näiteks enam-vähem sobivaks peetud kolmveerandmiljardist laenu leppimise aluseks võttes ? Või olid isamaalaste ja mõõdukate juhid kindlad , et niikuinii ei lähe oravad ninasarvikutega kokku , kuna need parteid on ju programmiliselt teineteisest nii kaugel , kui üldse olla saab ? Igatahes oldi õige lähedal ühise küna täielikule lõhkumisele . Kas Savisaar on õnnelik ? Linnapeaks ta sai , aga Toompea koalitsiooni ühekorraga siiski lõhkuda ei õnnestunud . Kas ta lootis ka selle peale ? Kas pidada Savisaare võitu poolikuks või üpriski täielikuks ? Küllap taipasid oravad , et kui ka Toompeal kolmikliit laguneb , siis on Savisaarel hea võimalus oravapartei täiesti auti mängida . Kõikidel tasanditel Savisaarega koalitsiooni minna oleks reformiparteile suur risk . Raske on uskuda , et säärane koalitsioon võiks kaua kesta . Pärast loomulikku või Savisaare forsseeritud omavahelist tülliminekut oleks aga raske uskuda , et isamaaliitlased ja mõõdukad eksiläinud käbikuningliku sõbra enda sekka kohe tagasi võtaksid . Seepärast oli oravatel vaja hakata köiel tantsima : eraldada Tallinna poliitika Riigikogu omast . Ka see on kunsttükk , kui arvestada , et Riigikogus ja linnavolikogus istuvad olulisel määral ühed ja samad kujud . Selle kunsttüki kordaminekut soodustab aga asjaolu , et ükski praeguse kolmikliidu liikmetest ei taha kõrvale jääda Euroliidu ja NATOga ühinemise tähetunnist . Selle tunni nimel ollakse palehigis tööd rüganud ja see tund paistab juba lähedal olema . See seob kolmiku vähemalt Toompea tasandil ühte . Ometi on liit nüüdsest peale õhkõrn . Oravanahas ei tahaks olla . Kas hakkavad ninasarvikud kasutama iga võimalust , et tekitada järjekordne võimukriis ja viia mäng erakorraliste valimiste peale ? Võimatu see pole . Gallupid näitavad väga suurt protsenti Keskerakonna toetajaid . Valitsuse äpardused elektrijaama ja raudteede erastamisel ning takerdumised haldusreformi läbiviimisel on veel kõigil meeles . Aga kogenud poliitikuna teab Savisaar , et rahva poliitiline mälu on lühike . Praegu pole näha uut ämbrit , millesse Laari valitsus võiks astuda . Miljardiste erastamiste aeg on möödas . Enne suurerastamisi sai valitsus paljude asjadega ju hästi hakkama . Väga võimalik , et pärast euroliitu vastuvõtmist algab valitsusele , kui tal läheb korda püsima jääda , uue au ja kuulsuse aeg . Võib vägagi olla , et Savisaar kiirustab praegu täieliku võimukriisi esilekutsumisega . Kuigi olukord on säärane , et isegi küllalt suure valimisvõidu puhul võiks Keskerakonnal - nagu ikka - liitlasi nappida . Keskerakonna senine Riigikogu opositsioonipartner Rahvaliidu näol tahab ju seista maarahva ja põllumajanduse huvide eest . Parim võimalus seda teha on nii kiiresti kui võimalik Eestit euroliiduga ühendades , sest kulub ju euroliidu rahast üle neljakümne protsendi põllumajanduse toetuseks . Kultuuri toetamiseks kulub Brüsselil näiteks mitukümmend korda vähem raha . Keskerakonnal on jätkunud ettevaatamatust rääkida oma tahtmisest europrotsesse pidurdada . Seda tehti presidendivalimise kampaania ajal. Ma ei pane imeks , kui see asjaolu poleks põhjustanud Rahvaliidu valvsust ja ettevaatust Savisaare suhtes . Kas on juhuslik , et Savisaare kunagine rivaal Keskerakonna juhi kohale Andra Veidemann on osutunud president Rüütli tähtsaimaks nõunikuks ? Kas pole saabumas see silmapilk , kus vaatamata senistele karmidele sõnadele on Rahvaliidul kasulikum sõprust pidada eurohoobasid tundva kolmikliidu kui Savisaare parteiga ? Poliitika , teadus ja jalgpall Eesti poliitikaväljal on ilmselt käimas väga pingeline ja keeruline võitlus . Oletada võib , et on vähe neid poliitikuid , kelle hinges valitseks segamatu ja sügav jõulurahu . Kindlasti tunnevad jõulupühadest palju enam rõõmu hoopis need tublid Tartu teadlased , kes on osanud teistest bakteritest eraldada ja kultiveerida inimorganismile iseäranis kasuliku , veresoonte lupjumist ja mitmeid kardetavaid kroonilisi tõbesid ärahoidva senitundmatu piimhappebakteri , millega rikastatud juust võiks olla Eesti ekspordi lipulaev . Kuivõrd on Eesti juustutööstused asja vastu huvi tundnud ? Rõõmsa meelega lähevad jõulusid pidama kindlasti ka need Tartu viroloogid , kes on leiutanud HI-viiruse vastase vaktsiini . Usun , et Eesti rahvalgi on praegu oma teadlastest enam rõõmu kui poliitikutest . Siiski - oleme maailmas inimarengult neljakümne teine maa . Kokku on selles nimekirjas sada seitsekümmend kaheksa maad . Meie riigiga pole asi sugugi kõige hullem , kuulume esimesse neljandikku . Jalgpalli olukord on igatahes kehvem kui riigil . Jalgpallikoondis on kaheksakümne seitsmes . <arv>.<arv>.<arv> Tiit Tõnts , Antsla vallavanem Valitsus jättis lubadusest hoolimata maksmata toetuse <arv>. aastal ühinenud omavalitsustele <arv>. novembri MLis toob siseministri nõunik Heiki Raudla esile juba liitunud omavalitsuste ühinemise plussid . Selge see , et Raudla ei saagi rääkida ühinemisega kaasnevatest miinustest . Seda aga saavad teha omavalitsusjuhid , kes vabatahtlikud ühinemised on üle elanud . Heiki Raudla viitab uuringule , mille tänavu tellis siseministeerium ja teostas OÜ Geomeedia . Vanad võlad klaarimata Antsla linn ja vald ühinesid <arv>. okt <arv> üheks omavalitsuseks . Antsla vallavanemana on mul ühinemise kohta oma arvamus . Kahtlemata on rõngasvaldade/linnade ühinemisel omad plussid . Väga palju ebamajanduslikkust on ära jäänud , kindlasti on paranenud vallaelanike teenindamise kvaliteet . Kuid nüüd miinustest . See pole enam ammu saladus , et riik on jätnud täitmata oma lubaduse maksta <arv>. aastal ühinenud omavalitsustele ühinemistoetust . Siseminister Tarmo Loodus on mitmel esinemisel väitnud , et ehkki tema pole ühinemistoetust lubanud , on ta teinud kõik , et see lubatud toetus ühinenud omavalitsusteni jõuaks . Antsla vald sai <arv>. aastal <arv> <arv> kr ja <arv>. aastal <arv> <arv> kr. Lubatud oli aga <arv>,<arv> mln kr. Praegu lubab siseminister uutele ühinejatele <arv> kr ühinenud omavalitsuse iga elaniku kohta . Kas on põhjust neid lubadusi uskuda , kui vanad võlad on klaarimata ja riigieelarve <arv>. aasta projektis pole haldusreformi kuludeks planeeritud ühtegi senti ? Võibolla ongi mingid summad planeeritud , kuid siis on need väga hästi peidetud . Nüüd uuringu juurde . <arv>. aastal tellis siseministeerium OÜ-lt Geomeedia uuringu " Omavalitsuste ühinemise mõju valla haldussuutlikkusele " . Uuringus on omavalitsuste ühinemise negatiivsete mõjude punktid : • ühinemise järel on vähenenud enamiku valdade tulud ühe elaniku kohta , eriti riigi toetuse osa vähenemise tõttu ; • ühinemisjärgsel perioodil on oluliselt vähenenud valdade investeeringute maht ; • riik ei täitnud oma lubadusi ühinemiskulude kompenseerimisel . Hilisematele ühinejatele maksti ühinemisboonus välja hiljem ja tunduvalt väiksemas summas . Kahe omavalitsuse ühinemine Antslas on olnud pikk ja vaevarikas protsess . Seoses äriühingute ja valla asutuste tegevuse lõpetamisega on koondatud palju töötajaid . Loomulikult on see kõik tehtud edasise arengu huvides , kuid toob paratamatult kaasa lisapingeid ja konflikte . Mõned kohtuvaidlused leidsid valla jaoks positiivse lahenduse alles Riigikohtus tänavu juunis . Uuring tõi välja ka ettepanekuid . Toon sellest ainult ühe punkti . Ühtsel ja võrdsel alusel tuleks kõigile ühinejatele sätestada ühinemiskulude kompenseerimise mehhanism , kulude arvestamise ühtne metoodika ja toetuste väljamaksmise kord . Parem seitse korda mõõta Ühinemiskulude kompenseerimise mehhanism peaks hõlmama ka ühinemisega seotud otseste investeeringute hüvitamist . Kokkuvõtteks on jäänud ütelda tulevikus ühinevatele omavalitsustele ainult seda , et kõik ühinemisega seonduv tuleks hästi põhjalikult läbi analüüsida ja väga ettevaatlikult suhtuda riigi lubadustesse . Samal teemal : " " , ML , <arv>. november <arv>.<arv>.<arv> Jaan Laas , Eesti Demokraatliku Partei esimees On aeg muuta praegust maksusüsteemi : kehtestada tulumaksuastmed , nende piirid ning kõrgeim maksumäär Eesti nn proportsionaalne või siis ka kaheastmeliseks tulumaksusüsteemiks arvatud maksukorraldus võinuks anda paremaid sotsiaalseid tulemusi , kui see kas või ühe astme võrra suurem oleks . Või oleks astmetevaheline piir oluliselt kõrgemaks nihutatud ( suurem maksuvaba miinimum ) . Üleilmseid sotsiaalse arengu seaduspärasusi tuleb varem või hiljem tunnistada ka Eestis . Usun , et õiglasem ja sotsiaalselt tasakaalustatum tulumaksukorraldus nõuab vähemalt viis-kuus astet . Sobiks seitse astet Eestile sobiks seitsmeastmeline üksikisiku tulumaksusüsteem , nagu see on sotsiaalselt hästi korraldatud Saksamaal ja Itaalias . Euroopa riikides on valdavalt viie- kuni kümneastmelised tulumaksuskaalad , Prantsusmaal isegi <arv> , Hispaanias koguni <arv>. Eesti jaoks on oluline leida ühiskondlik kooskõla astmelise tulumaksu astmete hulga , nende piiride ja suurima maksumäära osas - just need on asja tuumaks ning määravad maksusüsteemi omaksvõtu rahva poolt , selle sotsiaalse kvaliteedi . Praegu pole astmelise tulumaksu ja kõrgemate maksumäärade apologeedid , maksunduse kahemehed pööranud mingit tähelepanu selle maksuhoova rakendamise võimalusele . Kõrgeim maksumäär on seni olnud <arv>% ümber Austrias , Itaalias , Kreekas , Jaapanis jm. Norras , Saksamaal , Belgias , Hispaanias , Iirimaal , Prantsusmaal ja Rootsis on see üle <arv>% . Eesti Vabariigi algusaegadel oli maksuvaba miinimum võrdlemisi kõrge ( <arv> marka aastas , millele lisandus <arv> marka iga ülalpeetava kohta ) , madalaim maksumäär <arv>% ning kõrgeim <arv>% maksustatava tulu suurusest . Selguse huvides : kõrgem maksumäär rakendub astmelise tulumaksu korral samm-sammult , pärast eelmiste maksuastmete läbimist ning ainult selle tulu osa kohta , mis ulatub eelmiste astmetega juba maksustatud tulust üle . Nii saavad kõik maksumaksjad osa ka madalamate astmete madalamatest maksumääradest . Kõrgeim maksumäär rakendub aga alles pärast seda , kui tulu on läbi jõudnud kõikidest tulumaksuastmetest , ega tee kokku kaugeltki nii kõrget protsenti tulust , kui seda on astmestiku kõrgeim maksumäär ! Kui jätta kõrvale sotsiaalmaks , mida töövõtjad maksavad , kujuneb mitmes Euroopa riigis keskmiseks tulumaksumääraks <arv>-<arv>% . Nii on Kreekas , Portugalis , Hollandis , Tšehhis , Šveitsis . Mitmes riigis jääb see <arv>-<arv>% piiridesse ( Austria , Luksemburg , Prantsusmaa , Inglismaa , Poola , Ungari , Iirimaa ) , mõnes <arv>-<arv>% vahele ( Saksamaa <arv>% , Island <arv>% , Norra <arv>% , Eesti <arv>% , Rootsi <arv>% , Soome <arv>% ) . Nii et Eesti tulumaksukord ei hellita meie igapäevast leiba teenivaid inimesi . Samas on meie praegune maksusüsteem võimaldanud koguda eestimaalaste suhteliselt väga madalatelt palkadelt suhteliselt väga palju raha riigikassasse . Just seepärast võime meie maksukorda pidada rahvusvahelises võrdluses fenomenaalseks tulemuseks ! Eestis ennustatakse astmelise tulumaksu sisseseadmisel jõukate maksumaksjate massilist ärakolimist või põranda alla minekut . Tegelikult on kõrgeima maksumäära piiri taha jõudmine mujal maailmas maksumaksja läbilöögijõu näitaja . Kõrgem maksumäär on tunnustus Paljudele on see ühiskondliku tunnustuse , prestiiži küsimus . Ja kui teie sissetulek on näiteks <arv> <arv> kr kuus , siis võite ju mingi osa sissetuleku eest maksta <arv>-<arv>% tulumaksu . Nii see mujal ilmas käib . Euroopa Liitu astumise eel on meil riigi tasandil selgitatud ja kiidetud Euroopa riikide seadusi , ühiskondlikku korraldust , sotsiaaltehnoloogiaid . Samas hoiduvad kiitjad kõnelemast-kirjutamast lähemalt Euroopa riikide astmelisest tulumaksust ning tulumaksu kõrgematest määradest ELis . Selline lähenemine viitab teatud ühiskonnagruppide omakasupüüdlikele taotlustele , valetamisele vaikimise abil ja üldsuse lollitamisele . Aeg on asjad selgeks rääkida . Tehkem kõik oma sisulised ettepanekud tulumaksusüsteemi kohta ! <arv>.<arv>.<arv> Peeter Kaldre Eesti välispoliitikale oli lõppev aasta üllatavalt edukas . Aastavahetust võib tähistada peaaegu kindlas teadmises , et <arv>. aasta lõpus esitatakse Eestile kutse astuda NATOsse ning aastal <arv> saab Eesti juba osaleda europarlamendi valimistel . Euroopa Julgeoleku- ja Koostööorganisatsiooni ( OSCE ) missioon pakib aasta lõpus kompsud kokku ja lahkub Eestist . Eestist saab esimene riik , kus OSCE on oma missiooni edukalt läbi viinud . Eestil on nüüd ette näidata " kvaliteedisertifikaat " , mida võib vajadusel ükskõik kellele nina alla torgata . Venemaaga ikka kimpus Pärast <arv>. septembri terrorirünnakuid USA-le tundus , et Eesti pääs NATOsse ja ELi võib takerduda . Ameerikal muudki teha , kui muretseda NATO laienemise pärast . Paar nädalat hiljem selgus , et kartused olid asjatud . USA hakkas NATO laienemist veelgi jõulisemalt toetama . Küllap aduti , et mida rohkem on maailm koondunud liitlasühendustesse , seda vähem manööverdamisruumi rahvusvahelisel terrorismil . ELi laienemise osas valitsesid kahtlused . Põhjus : EL ise polnud oma sise- ega välisreformide suhtes selgele otsusele jõudnud . Hiljuti Belgias toimunud tippkohtumine murdis jää : potentsiaalsed uued liikmed nimetati ära , nende hulgas ka Eesti . Kõige keerulisemaks jäid Eesti suhted Venemaaga ehk kolmanda välispoliitilise prioriteediga . Eesti-Vene suhetes ei toimunud loodetud murrangut : topelttollid jäid püsima . Venemaa ei vaevunud tegema isegi hea tahte žesti ega tagastanud presidendi ametiraha . Teisalt toimusid positiivsed nihked Vene-Lääne suhetes . Venemaast sai USA ja NATO liitlane Afganistanis . Soojenesid Venemaa ja NATO suhted ning Moskva on nüüd kaasatud mitmete otsuste langetamisse NATOs . Eesti seisukohast on oluline , et Venemaal ei ole NATOs vetoõigust ning praeguste märkide järgi ta seda ka ei saa . Pehmenes Venemaa vastuseis NATO laienemisele , kuid võib arvata , et peagi see tugevneb , kui mesinädalad Vene-Lääne suhetes läbi ja Praha tippkohtumise aeg läheneb . Lõppeval aastal spekuleeriti palju selle üle , et vastutasuks Venemaa toetuse eest terrorismivastases sõjas võivad USA ja NATO Balti riigid n-ö maha müüa . Kardeti Vene-USA liigset lähenemist , mille ohvriks võivad langeda mitmed senised Lääne põhimõtted . Juhtus aga vastupidine : USA-Vene suhete kõrghetkel ütles USA ühepoolselt lahti raketitõrje süsteemide piiramise leppest ning valmistub tõsiselt tegelema raketikilbi väljaehitamisega . Lõppev aasta tõi uued tendentsid rahvusvahelistes suhetes . Oluliselt muutusid ohu kriteeriumid ja selle olemus . Rahvusvaheline terrorism oli kogu aeg olemas , aga vähesed uskusid , et see niisuguse peadpööritava vormi võtab . <arv>. september muutis maailma selles mõttes , et traditsioonilised arusaamad sõjalistest ohtudest teisendusid . Kadus piir n-ö raske ja pehme julgeoleku vahel . Raske ennustada , milliseid halbu üllatusi on maailmale varus algaval aastal . Ometigi peaks just Eesti teadma , et uued ohud ei tee vanu automaatselt olematuks . Äärmiselt naiivne oleks arvata , et võiksime NATOsse pürgimisest loobuda , kuna maailm olla ju teisenenud ning Venemaa hakkab omaks võtma demokraatlikke väärtusi . Tore muidugi , kui see nii läheks , kuid valvsust ei maksa kunagi kaotada . Sisepoliitilise bumerangi oht Nukraks teeb aga see , et meie sisepoliitika ei suuda välispoliitilise edukusega sammu pidada . Võib öelda , et positiivsed välispoliitilised tulemid ei tulnud mitte tänu targale sisepoliitikale , vaid sisepoliitilise rumaluse kiuste . Eesti rahvusvaheline maine on palju kõrgem , kui vääriksime . Sisepoliitiline lehmakauplemine ja põhimõtete hülgamine võiks iseenesest olla suhteliselt süütud asjad , kui sellega ei kaasneks palju tõsisemad ohud . Kõige kurvem , et Eesti riigi arendamine ja inimeste elujärje parandamine on juba aastaid unarusse jäänud . Selle asemel tegeldakse teise- ja kolmandajärguliste asjadega : võimu haaramise ja kindlustamisega võimu enda pärast , ristilipu propageerimise , targutustega Eesti uue nime üle ja Eesti märgi otsimisega . Just nagu oleks Eesti muutunud kõrgeltarenenud riigiks , kus põhitöö tehtud ning lubatud ka väikesed vallatused . Sellise tendentsi jätkumisel võib Eestit õige pea tabada valus tagasilöök . Meil on praegu kõik šansid oma rahvusvaheline edukus kihva keerata . <arv>.<arv>.<arv> Sirje Pärismaa Eelmisel reedel avati Tartumaal Lähtel uus ja uhke spordihoone . Tartu valla ja maakonna rahvale olulist sündmust märkis oma mitmetunnise kohalolekuga president Arnold Rüütel . Ehkki spordihalli avamine on nii regionaalpoliitiliselt kui kultuuriliselt tähtis , polnud pikas õnnitlejaterodus vastava ala ministreid . Oli hoopis Villu Reiljan . Ta kinkis vallale karbitäie kuldseid mune ning liikus rahva seas nalja visates ringi . Järgmisel õhtul oli lõunaeestlastel taas suur pidu . Eestimaa teokamaid maatootjate organisatsioone Tartumaa põllumeeste liit pidas oma jõulupidu ja õnnistas lippu . Külalisterivis olid maavanem Jaan Õunapuu , ETKLi esimees Ilmar Haak , Eesti tootjate liidu esimees , elutöö eest Aasta Põllumehe tiitli pälvinud Peeter Kibe , vallavanemad . Haigevoodis põllumajandusminister Ivari Padar jäi tulemata , kuid saatis telegrammi . Aga väle Reiljan oli jälle kohal . Koos kuldmunadega . Pidas väikese poliitilise tervituskõne ning vestis maameestele mahlakaid lugusid . " Küllap need on eileõhtused munad , mis lähevad uuele ringile , " kahtlustas osa seltskonda krutskimehe kuulsusega meest väikeses pettuses . " Rahvaliit tellis neid jõulukingiks kaks tuhat tükki ! " kuulutas parteiliider kahtlejaile . " No see Villu on küll üks keradega vend , " arutasid külamehed pidulaua taga . Pärast Rüütli-trikki ilmneb , et need kerad on koguni kuldsed . Aga teiste parteide juhtidel oleks külameeste mainitud värk justkui puudu . Või pole nad ikka veel presidendivalimiste šokist toibunud ning on ära unustanud , et kohalikud valimised ukse ees ? <arv>.<arv>.<arv> Teisipäeval tähistasid nii Eesti Raadio kui ka Eesti Riiklik Sümfooniaorkester oma <arv>. sünnipäeva ( vt ka " Tuna &amp; täna " ) . On igale maale see vinge PR , kui mängib seal ERSO ja kostab ER . A.Itskok <arv>.<arv>.<arv> Enamasti on jõuluajal Eestis maa ikka valget värvi olnud Saanid , lumi , verivorstid - see kõik kuulub jõulude juurde . Verd ja vorste veel saaks , aga lund ja aisakelli ... Millised tulevad jõulud , kas valged või mustad , see küsimus huvitab mõistagi paljusid . Unistus lumistest pühadest jääbki paljudes maades ainult unistuseks - troopikas higistavad Santa Clausid palmide all sageli <arv>° kuumuses . Vanasti hanged räästani Meie maal pole asi õnneks nii hull - enamik jõule on maa ikka valget värvi olnud . Isegi sotsialismiaastail . Vähemalt Mandri-Eestis . Viimasel poolsajandil on Tartumaal viiest jõululaupäevast neli olnud lumega , saaniteeks pole seda küll alati jätkunud . Kui vanasti olid hanged räästani , siis viimase <arv> aasta hulgast leidsin vaid <arv>-<arv> püha , mil lume paksus siinkandi põldudel küündis <arv> sentimeetrini . Mõnikord on jõulumees olnud ka külmataat : neljateistkümnel aastal oli <arv>. detsembril õhus üle <arv> külmakraadi , <arv> langes piiritusesammas Tartus isegi <arv>,<arv> , Tallinnas <arv>. a <arv>,<arv> miinuskraadini . Muide , pakaseliste ilmadega ei ole hea kasutada tavalisi elavhõbedatermomeetreid , see metall tahkub -<arv>,<arv> ŗ juures . Kole külmal jõulukuul <arv> , kui aasta viimasel päeval langes Tartus õhutemperatuur isegi -<arv>,<arv> kraadini , oli jõuluajal ilm üsna talutav , külma vaid <arv>-<arv> pügala ümber . Ajaleht Edasi kirjutas : " Mure on Ikarustega : pakasega ei ole võimalik avada-sulgeda bussiuksi . Mõnel päeval jäi <arv> bussi maaliinidele sõitmata , sama palju seisis linnas . " Pakane on vahel jube , ent otsida metsast jõulukuuske lirtsuvas mudas pole sugugi meeldivam . Viiekümne aasta sees oli Tartumaal jõulusid , mil kogu pühade aja püsisid vaid soojakraadid , kokku neli , ligi pooltel aastatel püsis sula . <arv> oli jõululaupäeval mitmel pool +<arv>ŗ . Lumeräitsaka eest rikkaks Kui meil on jõulud enamasti valged , siis Inglismaal oodatakse pühadelund palju suurema põnevusega : sealmaal võib ka ühe lumeräitsakaga pururikkaks saada . Juhul kui see sajab õigel ajal ja õiges kohas . <arv> külmus Londoni all Thamesi jõgi , <arv> talve hiljem lõppes jõululaupäeva sadu Kesk-Inglismaal koguni lumelaviiniga , mis mattis Lewesi küla . Veel <arv> said londonlased aastavahetusel kümmekond päeva suusatada . Tugev pikseraksatus <arv>. aasta jõuluööl lõpetas tõeliste lumiste jõulude ajastu Lõuna-Inglismaal . Viimase saja aasta jooksul on lund Londonis näha olnud <arv>. detsembril vaid kümnel aastal . See nähtus tekitab muidugi suurt huvi kihlvedude organisaatorites . Kriteeriumiks , millal loetakse jõulusid brittide pealinnas valgeks , on kas või ühe lumeräitsaka langemine Londoni ilmakeskuse katusele . Kuigi möödunud sügis oli viimase <arv> aasta kõige soojem , on praegu William Hilli kompanii teatel lumelootjaid palju ( seis totalisaatoril <arv> : <arv> ) . Kahe aasta eest leidus vaid paar hullu , kes lume peale kihla vedasid . Paari lumekübeme eest pidi kihlvedude kompanii siis maksma õnnelikele riskijaile <arv> <arv> naela peo peale . Ilmataat pole alati kristlane Jõuluaeg on rahuaeg , lepitakse vaenlastega , koguni sõdades on peetud vahet . Jõulurahu austavad mõningal määral isegi vargad , kinnitas Vladimir Triškin Tallinna politseiprefektuurist . Eks viibi inimesed sel ajal ka rohkem kodus ning kelmide tööpiirkond aheneb . Vahel tundub , et ilmataat pole kristlane : nii palju on loodusõnnetusi just jõulude paiku . <arv>. a pühad jäävad kindlasti alatiseks meelde miljoneile Lääne-Euroopa elanikele , kes olid lihtsalt sunnitud veetma õhtuid küünlavalgel , matma hukkunuid , parandama eluasemeid , mida lõhkus orkaan nimega Lothar . Tuhandeid matuseid peeti samal ajal ka paduvihmades uppuvas Venezuelas . Täpselt aasta hiljem hukkus USA Arkansase osariigis jäises tormis <arv> inimest , <arv> <arv> veist ning <arv> miljonit kana . Kuberner Mike Huckabee sõnul pole osariik ka aastaga toibunud tollest loodusõnnetusest . Kergemalt pääsesid nende tuhanded kaasmaalased , kes <arv> veetsid pühi USA idaranniku aerodroomidel , oodates tiheda udu hajumist . Lennata said nad aga alles neljandal päeval . Eestimaalaste pühad olid vast enim häiritud kaugel <arv>. aastal , kui tuisk koos kange külmaga seiskas mitmeks päevaks rongiliikluse . Lagedi lähedal olid inimesed kütmata vaguneis vangis <arv> tundi , enne kui abi saabus . Hanged olnud puude kõrgused , kui uskuda kannatanuid , kel oli lumest kõrini . Ain Kallis <arv>.<arv>.<arv> Ingli varustus Pühapäevakooliteadmiste ja igapäevaelu koosmõjul sünnivad teinekord omapärased lood . Viieaastane tija-Mare teatas pärast vanaema-vanaisa juurest kojutulekut , et nüüd ta teab , mida inglitel vaja läheb . " Igal inglil peab olema oma vihmavari , raadio ja mobiiltelefon . Vihmavarju läheb ikka vaja , sest isegi taevas võib vihma sadama hakata . Raadiot on selleks tarvis , et kui ingel ilmateadet ei kuula , siis ta ei tea , millal vihmavari kaasa võtta . Ja mobiiltelefoni on vaja selleks , et inglil võib ju teinekord ka kusagil teistest kaugemal asjatoimetusi olla - siis ta helistab ja ütleb , millal tagasi jõuab . " <arv>.<arv>.<arv> Holokausti ohvrite programm on ette nähtud selleks , et kompenseeerida kannatusi ohvritele , keda kiusati natsirežiimi poolt taga . Kompensatsiooni võivad taotleda : • tagakiusatud mustlased , Jehoova tunnistajad , homoseksuaalid või füüsiliste/vaimsete puuetega inimesed , kes olid orjatööl Saksa ettevõtetes või natsirežiimi heaks ( orjatöö kategooria nr <arv> ) ; • isikud , keda sunniti töötama Šveitsi ettevõtete või nendega seotud ettevõtete heaks ( orjatöö kategooria nr <arv> ) ; • tagakiusatud mustlased , Jehoova tunnistajad , homoseksuaalid või füüsiliste/vaimsete puuetega inimesed , keda Šveitsis pagulastena kinni peeti , pahatahtlikult ära kasutati või kes mõnel teisel moel kannatasid halva kohtlemise all <arv>. aasta <arv>. jaanuarist kuni <arv>. aasta <arv>. maini ( pagulaste kategooria ) . Kõigi kolme kategooria ohvrite pärijad võivad saada kompensatsiooni juhul , kui ohver on surnud <arv>. veebruaril <arv> või hiljem . Taotluste vormid ja lisainformatsioon selle programmi kohta on saadaval IOMi büroos Riias : IOM , L. Pils <arv> , Rīga , LV-<arv> või telefonil ( <arv> ) <arv> <arv>. Täidetud kompensatsioonitaotluse vormid tuleb saata Šveitsi kuni <arv>. aasta <arv>. detsembrini ( postitempli kuupäev ) . <arv>.<arv>.<arv> Eesti Kirjandusmuuseum algatab tänapäevase folkloori kogumise võistluse koondnimetusega " Eluring " . Kuni <arv>. veebruarini <arv> oodatakse Eesti Rahvaluule Arhiivi kaastöid tähtpäevadest ja tavadest , mis on seotud kaasaja inimese eluga sünnist surmani . Kutsume kõiki soovijaid isiklike kogemuste põhjal kirjeldama nüüdisaegseid või lähiminevikust pärinevaid sünniga seotud kombeid ja sünnipäevatraditsioone , katsikulkäimise ja ristimisega seotud tavasid , leeri ja laulatuse ning pulmade ja matustega seotud kombeid . Arhiiv on huvitatud ka küla- ja suguvõsakokkutulekute kirjeldustest ning kaasaja töökollektiivide ja huviklubide pärimusest . Oodatud on kirjeldusi täiendavad fotod , koduvideod , seinalehed , laulikud jms. Iga eelmainitud teema kohta on olemas küsitluslehed , mis saadetakse soovijatele posti või e-posti teel . Küsitluslehed ja täpsem info võistluse kohta on üleval ka Internetis aadressil Kogumisvõistluse tulemused tehakse teatavaks <arv>. veebruaril <arv>. Parimatele vastajatele antakse rahaline preemia . Teistele tublimatele on auhinnaks raamatud ja muud üllatused . Kogumisaktsiooni läbiviimist toetab Eesti Kultuurkapital . Kaastööd palume saata : Eesti Rahvaluule Arhiiv , Eesti Kirjandusmuuseum , Vanemuise <arv> , Tartu <arv> või e-post <email> või faks ( <arv> ) <arv> <arv> <arv>. Täpsem info : Eesti Rahvaluule Arhiiv , Eesti Kirjandusmuuseum tel ( <arv> ) <arv> <arv> <arv>. <arv>.<arv>.<arv> Eestimaal on üks paik , mida hüüan hellitavalt Inju metsanurgaks . Seal oli mu sünnikodu . Jõulukuuse olime juba heinaajal välja valinud . Ikka oma Kalmu talu metsast , võõrast me ei tahtnud . Ometi pidime puu salaja koju tooma , mets oli ammu kolhoosile võetud , meid oleks võidud metsavargaks teha . " Kas sa uusi pätusid tahad ? " päris vanaema varakult . " Tahan küll . " " Siis telli jõuluvanalt , ta toob . " " Kes neid teeb ? " tahtsin teada . " Eks päkapikud ja jõulumoor tee , kes muu . " Jõulude eel tulid suured vennad koju - Heino rauakoolist , Rein tehnikumist , kus õpitakse maad mõõtma . Aga see polnud kõik . Juba kuu aja eest oli tädi Anna emale kirjutanud , et tuleb jõuludeks meile . Ta oli rohukaupmees , kandis oma seljakotis arstirohtusid linna apteegist maale laiali . Nooruses oli ta teeninud mõisasakste juures ja tal oli palju ilusaid ning uhkeid vanaaegseid asju . " Ema , ega ma sündides sinu lauluhäält ära võtnud ? " küsisin keset jõulumeeleolu ja -lõhnu . Sest kõik aina rääkisid , ema ise vahel ka , et pärast minu sündi olla ema ilus lauluhääl kaotsi läinud . Või oli see hoopis sellest , et isa heinakaarel maha lasti ? Et olid ülepea rasked ajad ? " Mis sa nüüd sellest nii väga muretsed , jõululaule laulan ma ikka , " kostis ema pehmelt . Ja kui vennad süütasid kuusel küünlad , surus ta mind oma põlve vastu ja laulis koos vanaemaga " Püha ööd " . <arv>.<arv>.<arv> Inimene on hea siis , kui ta heateost omakasu ei otsi Reklaamimaailma muinasjutuline sära , mis hiilgab jõulude aegu , on meile juba tavaliseks muutunud . Oleme harjunud tõdema , et jõulud on üksnes muinasjutt , kuid tema hea sõnum võib vähemalt virtuaalselt reaalsuseks saada . Kas võib aga loota , et kristlik usk headuse võidukäiku ükskord siiski ka tegelikkuses tõeks saab ? Puhas mõistus on külm ja kuri Mis on üldse headus ? Kas see saaks olla kõigest kokkulepe , et üksteist ei kahjustata ? Vaevalt küll . Selline lepe oleks ratsionaalne , kaalutlustel põhinev - südames võib inimene jääda kurjaks ja põlglikuks . Sõna " headus " on seotud millegi sügavamaga : ta puudutab meie sisimat . Pole mingi ime , et headus kuulutatakse vahel puht subjektiivseks tundeliigutuseks , millel pole tegelikkusega midagi pistmist . Olen kohanud inimest , kes tõsimeeli väidab : suur armastus , tingimatu headus ja muud tunded olla inimeses haiguse ilming . Need tulevat maha suruda mõistuse valgusega . Nii ongi talitatud . Mind pani aga üks paari aastakümne tagune kogemus eemale põrkama teelahkmelt , kust näiteks natsid kunagi edasi kõndisid . Ja lisaks Hitlerile olevat ju Stalingi oma " raudsele loogikale " ( millega miljonid hauda saadeti ) väga uhke olnud . Mõtiskelu on viinud mind kindla veendumuseni , et puhas mõistus on külm ja kuri - mitte hea . Tegelikult ei pruugi mõistus sugugi parem maailma tunnetamise vahend olla kui tunded . Kes meist poleks kogenud , kuidas meeled vahel petavad . Mõistus viib meid eksiteele aga siis , kui peame enese puht subjektiivseid konstruktsioone ja kalkulatsioone , süsteeme ja lahterdamisi ( kust oleme raudsele loogikale toetudes kõik ülearuse kõrvale heitnud ) tõeks endaks . Ühest ei pääse me iial : kõik , mida maailmast teada saame , läbib meie subjektiivsuse prisma . See tõdemus puudutab meeli , mõistust ja tundeidki . Ka meie tunded on reaktsioon maailmale ja inimestele meie ümber . Ometi on narr pidada just tundeid puht subjektiivseks - tihti informeerivad nad meid palju olulisemast kui meeled või mõistus . Jah , headuski on olemas . Ta on seotud meie sügavate tunnetega , meie südametunnistusega - meie endiga . Eks meie " ise " ole ju see , keda tunneme kusagil meelte ja mõistuse taga . Ja headust kohtame seal , kus oleme n-ö kogu südamest puudutatud - see tähendab , et kogeme kõige selgemalt ja ausamalt oma inimlikkust . Ka jõulusõnum ei ole mingi muinasjutt . Jeesus ütleb küll , et ainult Jumal on hea ( Mt <arv> : <arv> ) , kuid ta lisab ühtlasi : " Mina ja Isa oleme üks - Isa on minus ja mina olen Isas " ( Jh <arv> : <arv> ja <arv> ) . Ning apostel Paulus lausub sarnaselt meie kõigi kohta : " Jumal ei ole kaugel ühestki meist " ( Ap <arv> : <arv> ) . Jeesuse olemasolu ja tulemise võimalikkus paneb kristlased uskuma headuse võitu . Inimene on hea siis , kui ta suudab teiste kasuks salata iseennast - oma soove , pretensioone jne. Sünd , mis osutas ristiteele Jõulud osutavad algusest peale ristiteele . Jumal on siinkohal oma jumalikkusest loobunud , sisenenud inimlikku ellu ja valmis tunnetama meie surma sügavikku . Ka meie saame headust tajuda üksnes vahekorras maailma ja teiste inimestega . Kas me oskame nendega üksnes ratsionaalsel , ametlikul tasapinnal suhelda või hoolime ka tegelikult ja päriselt neist endist ? Ainult seal , kus oleme sisimani puudutatud teisest ja valmis loobuma endast , oleme head - niivõrd , kuivõrd see inimesena võimalik on . Viimselt saame aga loota sellegi peale , et meie headus ulatub ka kuidagi igavikku , Jumalasse enesesse . Sest headus toob esile armastuse , mis purustab kõik müürid ja ühendab meid Jumalaga , kes ise ongi armastus ( <arv>Jh <arv> : <arv> ) . Nii võimegi kõndida sellel teel , mille meile on rajanud Jeesus , ning mis viib surmast ellu ( Jh <arv> : <arv> ) . Soovin kõigile jõulurõõmu ja rahu - headust ja armastust ! Arne Hiob <arv>.<arv>.<arv> Rein Raudvere Aino Pähn heegeldab hooldekodu inimestele jõulukingiks tekke Kolmandad jõulud järjest võtab Põlvamaa Kõlleste valla Prangli küla memm Aino Pähn ( <arv> ) ette käigu Põlva valla hooldekodusse , et viia sealsele rahvale jõulukinke . Kõik enam kui <arv> hooldekodu asukat saavad pakikese kommide , küpsiste ja mandariinidega . Eelmisel aastal heegeldas Pähn neile veel ka kolm värvikirevat tekki , mille saajad otsustas loos . Kolm tekki on tänavugi kaasas . " Viin ka mõne paari villaseid sokke . Need pole küll minu tehtud , kingiti pojale , kuid väiksevõitu , viin neile , kellele lähevad jalga , " on ta otsustanud . Jõulumemm tuli külla Esimest korda Põlva hooldekodus käies küsisid sealsed asukad temalt , kes ta on . " Ütlesin , et olen päris võõras inimene , aga ma elan siin Põlvamaal ja tulin teile lihtsalt külla , jõuluvana mängima , " meenutab Pähn . Siis nad imestasid - neid ei käivat keegi vaatamas , mõnel pole ühtki sugulast . " Nad tahavad veidigi juttu ajada või hoian neil mõnda aega lihtsalt käest kinni , siis on neil hea meel . " Teisest inimesest hoolimine on Aino Pähnile lapsest saati külge jäänud . Nagu paljud asjad elus , nii on seegi pärit kodust . " Isa ütles meil alati , et kui keegi sisse astub , siis leiba ja teed on ikka anda , ära lase kunagi inimest ilma minema . " <arv>aastase neiuna Petseri gümnaasiumis õppides sai Pähnist väikeste tüdrukute , hellakeste juht . Ülestõusmispühadeks pidi iga hellake muna keetma ja selle värvima , koos viidi siis need vanadekodusse . Jõuludeks aga viidi väikesi asju , mida lapsed teha oskasid . Aino Pähn abiellus kirikuõpetajaga , nii on heategevus ja halastus saatnud teda terve elu . " Piima ja leiba majas on . Kui sõdurid tulevad , anna nendele , " ütles ta sõja ajal Urvastes oma teenijale , kui pere lahingute möllus metsa pakku läks . Ta uskus , et keegi annab ehk süüa ka tema sõjas olevale kolmele vennale , kui nood hädas peaksid olema . Sõdur pole ju sõjas süüdi . " Meie toa uksed ja kapid olid kõik lahti , nad sõid kõhu täis ja läksid edasi . Oleks seal ka üht muud asja puututud . Ei . " Sõja lõpus üritas pere koos lastega Rootsi põgeneda . Üks tuttav major leidis Saaremaal paadi , kuid selle saamiseks tuli Saksa sõdurid tappa . " Mõtlesime , saame küll paadi , aga kui kaugele me paadiga saame , ei tea . Ja inimest seepärast tappa ? Ei . " Nii mindi Saksamaale , sealt <arv> Ameerikasse . Aastakümneid elas pere Chicagos . Aino Pähn töötas vähiuuringute laboris , seisis eesti kogudusi teeninud kirikuõpetajast mehe kõrval , õpetas pühapäevakooli lapsi . Pensionieas kolisid Pähnid <arv> Kanadasse Torontosse . Teispool ookeani on kombeks , et pensionile jäänud aitavad neid , kes halvemini elavad . Vaba aega ju on . " Kõrvalmajas oli eestlaste vanadekodu Ehatare , ikka leidus keegi , kes tahtis abi või autoga kuhugi minna . Nii ma sõidutasin neid oma autoga , " räägib ta . Eesti vabanedes oli plaan abikaasaga kodumaale naasta . Kahjuks ei näinud mees seda päeva . Aino Pähn jõudis Eestisse viie aasta eest , ostis koos pojaga talumaja , kus praegu elavad . Pähn ütleb , et ka teda on aidatud . Sõja lõpus juba Saksamaal olles tuli neile kolm sõdurpoissi külla . Ta tõi lauale viimase leiva , leivamargid olid otsas , uute saamiseni nädal aega . Mis saab ? Kui ta murelikult linnas jalutas , tuli üks tütarlaps Pähni juurde ja küsis , kas tal leiba on . Kuulnud , et otsas , andis talle terve kuu leivamargid . " Aga millega sa ise elad , " päris Pähn tütarlapselt . " Mul pole tarvis , ma töötan haiglas ja meil on leiba rohkem kui vaja , " vastas too . Tänavu talvel varastati külast elektritraadid . Kaks kuud oli vaikust . Telemehed said sellest kusagilt teada ja memm sattus pildikasti . " Nädal hiljem oli elekter majas . Kindlasti oli telemeestest abi , muidu olnuks ehk veel mitu kuud ilma , " pajatab ta . " Heegeldamine on lihtne ja mõnus ajaviide , miks ma ei peaks siis tegema , " räägib Aino Pähn Põlva hooldekodule tekki heegeldades . Heegeldab ja ühtäkki hakkab naerma . " Teate , ma sain Tartu Tütarlaste Gümnaasiumis jõuluks ükskord käsitöös kahe , " kostab läbi naeru . Tohoh ! Käsitöös <arv> Teha tuli meestesärki . Kui ta kraed peale pani , oli see kord ühele , kord teisele poole viltu ja õpetaja Ojasson pani jõuluks kahe . Särk sai valmis alles kevadeks , kui tädi patuga pooleks viimaks sellele krae ära pani . " Tahad või ei taha , aga nüüd olen kõva käsitöötegija , " naerab Pähn jälle . Käsitööd hakkas ta palju tegema Urvaste kirikumõisas pärast abiellumist . Gaasilambi valgel pimedatel sügisõhtutel . Aga meestesärki ei oska Aino Pähn siiani teha . Peale käsitöötunni pole hiljem selle tegemist vaja läinud . " Poest on kergem osta , " ütleb ta elutargalt . <arv>.<arv>.<arv> Annika Poldre Tänavused Õpetaja Laurid tegelevad raskemate lastega , kui on tavalised õpilased " Palamusel on ikka kombeks väljanäitusel kiituskirju ja aurahasid jagada , " ütles möödunud laupäeval Palamuse kool-muuseumis vallavanem Märt Jallakas . Seepärast olid temalgi peos Palamuse kuldsed viierublased mündid . Need läksid koos tänu ja õnnesooviga tänavustele Õpetaja Lauridele . " Raske oli žüriil otsust teha , " rääkis Arno Tali sihtkapitali Õpetaja Lauri konkursi žürii liige , Riikliku Eksami- ja Kvalifikatsioonikeskuse õpetaja Mari-Epp Täht . Kriteeriumiks võeti õpetajad , kes peale põhitöö kulutavad aega , energiat ja tahtmist lastele , et tegelda ka nendega , kellega on tööd rohkem ja edasiminek aeglane . Tänavu valiti taas kolm Õpetaja Lauri ja tunnustati veel kolme õpetaja tööd . Tõeline Tootside õpetaja Siilipea ja patsiga Tarmo Rand on olemiselt nii helge ja muhe , et esimesest kohtumisest võib uskuma jääda : see mees tuleb igasuguse rüblikuga toime . Tabivere keskkooli õpetaja Rand on Jõgevamaa ainukese kasvatusraskustega noormeeste klassi juhataja . Oma poistele õpetab ta matemaatikat , füüsikat ja vene keelt , tavaklassides joonestamist , tööõpetust , mööbli restaureerimist ja autoõpetust . " Universaalne õpetaja , " ütles tema kohta kooli direktor Rein Maasild , kes kannab Õpetaja Lauri tiitlit aastast <arv>. Tootsi klassis on valla alaealiste komisjoni otsusega õppima määratud poisid . Seitse aastat Saadjärve eriinternaatkooli direktori ametis olnud mehel on kogemusi nendega töötamiseks . Eelmise õppeaasta alguses käima pandud Tootsi klassi oli õpetajate valik päris keeruline . Vaid kolm pedagoogi olid valmis seal tunde andma , üks neist õpetaja Rand . Klassis on <arv>- kuni <arv>aastased poisid , just nagu kunagi Paunvere koolis . Üks <arv>aastane õpilane on pereinimene ja isa . " Kui alguses mõni püüdis näidata , et on kõva mees , siis peagi selgus , et kõik on kõvad mehed . Tegelikult valitseb meil meeleolu , et tahetakse õppida , " rääkis klassijuhataja . Selles klassis pole vaja tema sõnul häält tõsta selleks , et korda luua . Ei usu , et poiste poolehoidu võib ainult välimusega võita . " Eks siilipea ja pats mingil määral viivad mind nende tasemele , " tunnistab õpetaja . Tarmo Rand juhib Igavere motoklubi , kus on <arv>-<arv> poissi ja umbes sama palju täiskasvanuid . Kaks tema poissi on ka motoklubis . " Seal ma ei ole õpetaja , vaid nendega võrdne klubi liige ja leian , et nii on õige . " " Ma arvan , et igal pool on suurem osa õpetajaid sellised , kes armastavad lapsi , " rääkis vastne Õpetaja Laur . " Aga usun , et on ka õpetajaid , kes lapsi vihkavad . Minu meelest retsept , kuidas lastega toime tulla , ei tähenda kõvemat häält ega laiemat turja , vaid armastust lapse vastu . Kui teda armastad , siis leiad ka aega teda ära kuulata . Ta tunneb seda , et oled tõesti tema probleemidest huvitatud . " Kes teeb , see jaksab Sirje Kiis O. Lutsu nim Palamuse gümnaasiumi koolilogopeedina töötab nende lastega , kellel on kirjutamis- ja lugemisraskusi , lasteaias aitab lastel sõnavara suurendada ja häälikuid seada . Kümneaastase kogemuse põhjal lükkab ta ümber arvamuse , et logopeedi vajavate laste arv kasvab . " Kui lasteaias on logopeed , kes teeb eeltöö , on koolis kergem , " arvas Sirje Kiis . Vanemad saavad logopeedi vajavat last väga palju aidata . " Kõneravitööd tuleks teha iga päev , seda peavad lapsevanemad kodus jätkama , " ütles ta . Sirje Kiis on koostanud mudilaste töövihiku . " Meil puudus lasteaias töövihik , kus oleks emakeele ja matemaatika algõpetus , kodu- ja looduslugu . Mõtlesin panna need ained ühte vihikusse kokku . " Vihiku esimene osa - mihklipäevast jõuludeni - valmis sel sügisel , teine osa - jõuludest kevadpühadeni - on trükist tulemas . Koolis ja lasteaias töötada , töömaterjali koostada , teisi koole aidata , juhendada liikumisrühma ja tantsuringi ning olla kahe väikese lapse ema - tundub uskumatult palju . " Mul on palju abilisi nii koolis kui lasteaias , mu pere on tubli , lapsed on tublid ja iseseisvad ning ämm on alati toeks , " ütles Õpetaja Laur Sirje Kiis . Arvuti abil eluga kurssi Valga vene gümnaasiumi arvutiõpetaja ja infojuht Igor Jallai on Tiigrihüppe sihtasutuse konkurssidel aktiivselt osaledes toonud oma koolile palju kasu : loonud kaks arvutiklassi , seadnud arvutid sisse raamatukogusse ja õpetajate tuppa . Jallai teeb arvutikursusi maakonna õpetajatele ja töötutele . Kooli arvutiklassis käivad peale tunde arvutiringides nii oma kui teiste koolide õpilased . Koostööd tehakse ka linna alaealiste komisjoniga . " Mina olen siin , " ütles Igor Jallai laupäeval Palamusel , " aga koolis käib praegu arvutiklassis töö . " Tema eestvedamisel valmis ka Valga linna kodulehekülg infoga linna ajaloost ja tänapäevast . " Kavatseme seda edasi arendada ning teha ka läti , vene ja inglise keeles , " ütles Jallai . Igor Jallaid on kiidetud selle eest , et ta on tublisti kaasa aidanud koolikollektiivi integreerumisele Eesti ühiskonda . " Arvuti abil see just käibki , " on Igor Jallai veendunud . Eripreemia kolmele õpetajale Maaleht ja ajakiri Sporditäht andsid eripreemiad veel kolmele tublile õpetajale . Saaremaa Lümanda põhikooli kehalise kasvatuse ja ajalooõpetaja Urve Vakker juhib valla spordielu ja seltsi Sport tegevust , on vallavolikogu liige ja sotsiaalkomisjoni esimees , kooli fotograaf ja valla sündmuste kajastaja maakonnalehes . Jõgevamaa Laiuse põhikooli kehalise kasvatuse ja füüsikaõpetaja Vallo Väljaots on oma eeskujuga ja spordiklubi Contra juhtides nakatanud õpilasi spordipisiku ning sportlike eluviisidega . Mõlemad õpetajad pälvisid Sporditähe tunnustuse , aastatellimuse . Raplamaa Kehtna põhikooli emakeeleõpetaja Eva Pedaja seadis kandidaadiks Kehtna vallavalitsus . Õpetaja Pedaja , kes juhendab kooli kirjandusringi , on väsimatult ergutanud lapsi osalema emakeele- ja kirjandusüritustel . Eriti tähelepanuväärne oli tema kultuuri- ja raamatuürituste korraldamine mullusel Eesti raamatu aastal . Õpetaja Pedaja sai Maalehelt tänutäheks aastatellimuse . Õpetaja Laurid <arv>. a Arno Vorsman , Pikavere Põhikool Rein Maasild , Muuga Põhikool Elle Palmpuu , Kullamaa Gümnaasium <arv>. a Ivar Rüütli , Noarootsi Gümnaasium Taiga Laur , Sargvere Põhikool Margus Neider , Misso Keskkool <arv>. a Imbi-Sirje Torm , Raudna Põhikool Eha Kuuskmäe , Palamuse Keskkool Kai Kiiver , Sinimäe Põhikool <arv>. a Ervin Laanvee , Lohusalu Algkool Ruth Kübar , Tilsi Põhikool Anne Palumets , Kuuste Põhikool <arv>. a Mati Sutt , Jõõpre Põhikool Kersti Kattai , Puiga Põhikool Liivi Vassar , Retla Kool <arv>. a Malle Truija , Haanja Põhikool Uuve Jakimainen , Lõõla Algkool Raimo Maasik , Väike-Maarja Gümnaasium <arv>. a Maarika Lips , Lelle Põhikool <arv>.<arv>.<arv> Sirje Pärismaa Nägemise kaotanud Anneli Timpmann mängib raadiomänge ja koob sokke Enne loo lugemist siduge silmad salliga kinni ja proovige mööda tuba liikuda . Justkui lapsepõlve pimesikumängus . Siis üritage leida uks ja minna teise tuppa , kööki , tualetti . Nüüd aga otsige üles helisev telefon . Võite sideme silme eest ära võtta . Mitu muhku saite ? Anneli Timpmannile ( <arv> ) muutus maailm suureks pimesikumänguks kolm aastat tagasi , kui ta suhkruhaiguse tagajärjel nägemise kaotas . " See oli košmaarne aeg , " meenutab Anneli . " Kõik ajas närvi . Karjusin põhjuseta lähedaste , isegi oma väikeste laste peale . Oli tüdimus kõigest . " Et õppida lõputus pimeduses toime tulema , käis ta liikumis- ja orienteerumistundides . Haiget hinge aitas ravida endokrinoloogist sõbranna , sest paberitega aitajad piirdusid vaid rahustite kirjutamisega . Tasakaal hakkas tagasi tulema , kui noor naine kohtus Karaski kohanemiskeskuse laagris omasuguste hädalistega . Siis avastas ta sukavarraste rahustava toime . " Mulle meeldis varemgi kududa , kuid nii palju ma küll varem vardaid peos ei hoidnud , " ütleb Anneli ja toob kapist välja kotitäie sokke . Temalt on saanud soojad jalavarjud oma pere ja pool suguvõsagi . Ema vehib muudkui villavahetuses käia , et lõngavarusid täiendada . Hulk tunde kulutab Anneli aga raadionuppu kruvides . Ta otsib jaamu , kust mõni raadiomäng tulemas . Enamasti osaleb ta Elmari , Kaguraadio , Raadio <arv> ja Vikerraadio mängudes . Et helistamist hõlbustada , kasutab ta kiirvalimisega mäluklahve . Usin helistamine on toonud hulga auhindu : tasse , kassette , plaate , kruuse , raamatuid , särke . Kõige armsamad on Anneli meelest Elmarist võidetud kolm pehmet tekki . Kui ta ise peast vastust ei tea , tuleb ema appi lehti-teatmeteoseid lehitsema . Oma teadmistepagasit täiendab Anneli ka TV-viktoriine kuulates . Telefoniarved küünivad üle poole tuhande . Kuid raadiosse helistamine on suureks leevenduseks noore naise suhtlusvaegusele . " Elan maal ega pääse nii palju liikuma kui linnas elavad saatusekaaslased . Pimedate ühingu noorteühendus korraldab üritusi , kuid ma ei saa alati minna , sest bussiliiklus on kehv ja saatjatki pole alati võtta . Mulle pole kasu ka invataksost , sest see sõidutab vaid linlasi , " räägib Anneli . Pimedus ehmatab nägijat Tema pilk püüab vestluse käigus keskendunult minu pilku ja silmadel pole piimjat läiget nagu tavaliselt pimedatel . " Olen aasta otsa olnud silmaproteesidega . Oma silmi enam pole . Seega pole ka lootust midagi taastada , " kõneleb ta tasa . Et pärissilmad olid tugevas mädases põletikus , mis põhjustas talumatut valu ja ohustas juba aju , tuli need asendada kunstlikega . Üks tuttav sattus Anneliga tänaval kokku ja päris tema säravat pilku nähes : kas sa polegi enam pime ? Pimedus on mõnele nägijale ka tõrkeks . Sugugi kõik ei tea , kuidas käituda või olla . " Käin vahel oma vanas töökohas juttu ajamas ja kuulen , et mõni tuttav läheb teretamata mööda . See teeb kurvaks , sest mina tahaks küll temaga rääkida , " nendib Anneli . Väike Karlis aitab Ta on eluaeg optimistlik olnud ja leiab , et saab nüüdki enam-vähem kõigega hakkama . Aga mõnes asjas peab keegi silmade eest olema . Näiteks ahju küttes käib ema või vanaema vaatamas , ega söetükke ole välja kukkunud . Kui ta linna tahab sõita , aitab keegi kodustest bussi peale . Tartus ringi liikudes abistavad vennad ja vennanaised , sõbrannad . Suureks abiks on ka kaks poega : kümnene Andris ja neljane Karlis . " Karlis oskab kõige paremini juhatada , sest ta on väiksest peale harjunud , et emme ei näe . Vahepeal mängib ta ise ka , et ei näe , " naerab Anneli . Kõige rohkem on Anneli aga tänulik oma emale , kes tütre enda juurde võttis . " Jumal saatvat inimesele just nii palju katsumusi , kui too jõuab kanda . Ehk on meie õnnetused lõppenud , " lausub Leili Viljak , kes on üle elanud ka maja põlemise ja mehe surma ning kannab hoolt <arv>aastase ema eest . Anneli laste isa ei ela enam kaks aastat perega koos . Anneli leiab , et on eelisseisundis võrreldes nendega , kes sünnist saati pimedad olnud . " Mäletan , milline on maailm ja kus miski asub . Oskan linnas käies poega juhatada , kuhu minna . Nägemine on kadunud , kuid kuulmismeel selle võrra topelt arenenud . Kui suurem poeg teeb vahel rumalusi , siis ütlen talle , et ma kuulen . Tema jaoks on see arusaamatu . " <arv>.<arv>.<arv> " Aastaring Maarjamaal " kutsub lapsi koos vanematega lugema Ene-Maris ja Tarmo Tali tähtraamat " Aastaring Maarjamaal " sündis suuresti nende õdusas kodus Lillekülas . Talide väike maja asub Tallinnas Sõstra tänavas , suurte üheksakorruseliste majade keskel . Küla keset linna , võib Lilleküla kohta öelda . Talide uus raamat ei ole linnaelust , vaid autorid on paneelmajade vahelt murdnud maale , kust toovad noore lugejani muistsed ja tänapäevased maatööd , looduse ja rahvakalendri aastaringi . See raamat on täis tarkust , mida ei saa kohe ühe sõõmuga endasse ahmida . Kõige parem on tähtraamatut lugeda jupikaupa : talvelugusid talvel , kevadisi kevadel . Autorite arvates pole nende uus teos mõeldud ainuüksi lastele . See on kogupereraamat , mis peaks avastamis- ja äratundmisrõõmu pakkuma ka emadele-isadele , vanavanematest rääkimata . Tublid vanemad võiksid loetut oma mälestuste varal täiendada . Raamatu lõpus ongi oma pere tähtsamate sündmuste märkimise tarvis lisatud eraldi leheküljed . Nii on võimalik raamatut järgmisele põlvkonnale edasi kinkides muuta see veelgi väärtuslikumaks . Jõulude eel rääkisime uhiuuest raamatust Ene-Maris ja Tarmo Taliga . On see teie enda lapsepõlve raamat ? Ene-Maris : Otseselt meie lapsepõlve raamatus ei ole , kaudselt küll . Teemadesse sisse elades meenus alatasa midagi oma lapsepõlvest . Mõnda maatööd lähemalt uurides tuli meelde , et meie kodus tehti seda nii- või naamoodi . Lapsena jääb uskumatult palju meelde , siit soovitus vanematele : tehke oma töid ja tegemisi koos lastega nii palju kui võimalik . Mina olen küll tänulik , et sain lapsena sedavõrd paljude tööde juures olla . Tarmo : Ene on pärit Sondast , mina Torist . Mulle on lapsest saati meeldinud hobused ja seda võib lugeja märgata ka raamatust . Hobuseid võiksin ma lõputult joonistada . Raamat valmis teie tihedas koostöös . Öeldakse , et abikaasad ei saa riiuta tapeetigi pandud . Kui rahumeelselt kulges raamatu sünd ? Tarmo : Meie saame koos tapeeti panna küll . Ene-Maris on sellise leebe loomuga , kes oskab tagasi tuua kindlusetunde , kui see mul vahepeal kaduma hakkab . Olen väga enesekriitiline ja põdesin sageli , et kõik ei tule täpselt nii välja nagu vaja . Ene on minu joonistuste esimene hindaja , alles siis näitan lastele . Ene-Maris : Nii pildid kui tekstiosa sündis tõesti tihedas koostöös . Kõigepealt arutasime väga palju , millest kirjutada , kuidas joonistada . Tarmo ei illustreeri kunagi minu juttu , tema joonistused moodustavad omaette terviku . Piltide allkirjad kirjutasime koos . Tarmo parandas ka mind kogu aeg . Kui mina lähtusin emotsioonidest , siis Tarmo täpsustas fakte . Tema teadis paremini , kuidas tuleb heinakoormat teha ja metsas puid langetada , ka loodusemärke tundis ta rohkem . Et tähtraamatus kajastatav oleks tõetruu , sõitsite mitme aasta jooksul risti-rästi läbi Eesti . Kas leidsite , mida otsisite ? Tarmo : Sõita saime nii , nagu Ene televisioonitöö lubas . See oli väga keeruline aeg , tal oli raske end telemaja probleemidelt raamatutegemisele ümber häälestada . Mina oleksin tahtnud hoopis rohkem maaelu jälgida , mõnes paigas terve nädala kohal olla , palju visandeid joonistada . Näiteks Kihnu saarele me ei jõudnudki , ehkki see paik on põnev nii sisulises kui pildilises mõttes . Ene-Maris : Algul mõtlesime , et kirjeldame kõike nii , nagu meie Eestimaad näeme . See mall aga ei hakanud tööle , oli liiga minakeskne . Seejärel otsustasime kirjutada läbi konkreetsete inimeste , paikade . Maal oli tore olla . Aga see oli teistmoodi olemine . Me ei teadnud ette , kellega kohtume . Teadsime vaid seda , millest me kirjutada ja joonistada tahtsime . Ehkki me enamasti oma tulekust ette ei teatanud , olid inimesed väga avatud . Meile tutvustati lahkelt oma tööd , kutsuti koju , näidati kõike , mis võiks meile huvi pakkuda . See oli huvitav kogemus , ajakirjanikuna ma end igatahes ei tundnud . Kas ei tekkinud vahel tunne , et materjali on ühe raamatu jaoks liiga palju ? Ene-Maris : Meie esialgsed plaanid olid palju suuremad , kui raamatusse mahtus . Tahtsime , et esindatud oleksid kõik Eesti talutüübid , näidata , missugused teed on Eestis , kui palju erinevaid piirdeaedu . Algse plaani kohaselt pidime raamatusse joonistama ka ühe tõelise memme lilleaia , kõik loomad ja linnud . Õnneks piiras ette määratud lehekülgede arv meie lennukust , muidu oleksime tõepoolest materjali sisse ära uppunud . Kokkuvõttes mahtus raamatusse päris palju teemasid , hing vaevama ei jäänud . Tarmo : Oleksin toonud raamatusse rohkem vanarahvatarkusi , eriti neid , mis ilma kohta käivad . Mul oli isegi vastav kiri nende trükkimiseks valitud . Sisetunne aga ütles , et teavet saab liiga palju . Ene-Maris : Kui televisioonis oli suur kriis , tekkis meil ka raamatuga ummikseis . Laotasime siis pööningul kõik tehtud joonistused laiali ja käisime pilt haaval kogu materjali läbi . Saime sellest jõudu juurde ning töö jätkus endises tempos . Tähtraamatus jookseb paralleelselt kolm aastaringi : looduse , maatööde ja rahvakalendri aastaring . Mida neist peate ise kõige tähtsamaks ? Ene-Maris : Kõige kesksem on raamatus tänapäeva inimese ja tema tööde aastaring , kõik muu toetab seda . Rahvakalendril on maaelus oma kindel koht . Ehkki viimasel ajal on rahvalikest ja kiriklikest tähtpäevadest palju kirjutatud , ei saanud seda tähtraamatustki välja jätta . Lähtusin põhimõttest , et kui ma ise mõnda asja ei tea , on järelikult veel neid , kes seda ei tea . Tarmo : Mina püüdsin joonistada kõike seda , mis mind lapsena huvitaks . Ja teha selliseid pilte , mida laps vaadata tahab . Võidakse öelda , et minu pildid on liiga fotolikud . Seda nad on ja seda olen ma ka taotlenud . Parim tunnustus oli mulle see , kui ühel päeval helistas kunstnik Piret Selberg ja ütles : " Ma tahan mitte-eestlaslikult öelda , et teie uus raamat on väga ilus . " On tavaline , et ajakirjanikud loevad kõigepealt lehest enda kirjutatud lugusid . Kui sageli loete ise tähtraamatut ? Ene-Maris : Üldse ei loe . See kõik on alles nii värske , uuesti lugedes tahaksin pidevalt midagi muuta , ümber teha . Esimese mulje raamatust annavad pildid ja maht . Õige mulje tuleb alles hiljem . Hoopis huvitavam oleks kuulda teiste arvamust , eriti nendelt , kellest on raamatus juttu või kes oma kodukoha piltidelt ära tunnevad . " Suurt jõuluraamatut " on praegu küll hea lugeda . See on paljudele lastele omaks saanud , mitu lugu on ära trükitud õpikus , koolides tehakse selle põhjal näitemänge . Kui mind kutsuti ülikooli jõuludest loenguidki lugema , tundsin end küll jõuluvana abikaasana . Kuidas mööduvad teie pere jõulud ja aastavahetus ? Tarmo : Jõulude ajaks tuleb kogu pere koju kokku . Ajal , mil mu ema veel elas , käisime lastega Toris ja tegime seal hobusega tingimata jõulusõitu . Mitu aastat oleme esimesel jõulupühal käinud Vabaõhumuuseumis Sutlepa kabelis . Vana puukirik annab jumalateenistusele palju emotsionaalsust juurde . Ene-Maris : Ja piparkoogid küpsetame ise . Kõige põnevamad on siiruviirulised : kiht piparkoogitainast , teine muretainast , vahele rosinaid ja mandleid , tainas rullina kokku ning selle otsast lõigatud seibid ahju . Tulevad väga maitsvad , tasub järele proovida . Tarmo : Saabuvat aastat oleme tervitanud mitut moodi . Ühel aastal läksime sõpradega metsa , võtsime korviga näksid ja termosega kohvi kaasa . Põletasime kasvaval kuusel küünlaid ja kuulasime aastavahetuse hääli . Tänaseni meeles . Vaiko Tamm <arv>.<arv>.<arv> Silja Lättemäe Vanad ja kobedad näitavad täna õhtul ETVs jõuluimet No misasja sina siin passid ! " nähvab mukitud-värvitud Maie , endal punane särtsakas kleit seljas , parukas peas ja büst paigas . Näitleja Henrik Normann on grimeerija käe all proua Maieks moondunud . " Sina ainult lösutaksid , sa mängiks kas või ise kuuske . Aga sina , Valdur , oled inimene , mitte kuusk ! " Maie ei saa kuidagi oma tuimale mehele elu sisse . Valdur Põld ( igapäevaelus Madis Milling ) seisab veel ehtimata kuuse kõrval , hommikumantel seljas , ja vahib mõttetul pilgul oma toimekat naist . Koomikutepaar Milling ja Normann salvestavad järjekordset telesaadet " Vanad ja kobedad " . Võtted käivad Tallinna linnaosas Nõmmel ühes eramajas . Meelelahutusäril on kõige kuumemad päevad just jõulukuul , ei mingit jõulurahu ega vaikust . Kaamerad on püsti , mikrofonid stardivalmis , võttegrupp sebib edasi-tagasi . Muidu me telerist midagi head ei näekski . Tiblade värv tippu Millingule kleebitakse kähku vuntsid ette ja Valdur Põld ongi valmis . Aga Normanni ümberkehastamisega Maieks läheb üksjagu aega , enne kui televaataja usub , et see pole mitte naiseriietes machomees , vaid tõeline proua . Maie ongi staar , ajakirjanikke grimmituppa ei lase ( " ... sest me ei näita monteerimata materjali . " ) . " Meesterahvale tehakse selline meik , et teda ei peaks pikalt piinama , püüame lihtsamate vahenditega efekti saavutada , " selgitab grimeerija Mare Bachmann . " Ka ripsmed kleebime ette , sest Normann ei taha , et ma tal ripsmeid värvin . " Bachmann on Millingut-Normanni juba aastaid moondanud igasugusteks tegelasteks ja ise ka nende naljasaates Kuuse-mutti mänginud . " Nonii , tegime ta siis valmis ! " Ligi kahemeetrine proua tuiskab sisse , hakkab sättima jõuluvidinaid sinna-tänna , vehib kirvega , sobrab jõulukarda . Valdur seisab kohmetult kuuse kõrval . " Nii noh ! " Maie niutsatab hääle peenemaks . " Mis sa arvad , kas nii on ilus ? " ( Sobitab punast jõulumuna kuuse tippu . ) Valdur : " Punane ei peaks tipus olema . " " Arvad ? " nähvab Maie . " No miks ta ei võiks olla ? Eluaeg on olnud ju ! " Valdur : " No las ta olla siis . Ongi parem kõrgelt kukkuda . " Maie : " Ja pealegi - punane on ju jõuluvärv . " Valdur : " Tiblade värv . " Tuntud näod rahva seas Seda dialoogi korratakse üha uuesti ja uuesti . Maie ja Valdur peavad saama paika nii liikumise , miimika kui žestid . Ekraani taga , kõrval ja peal liiguvad kaamerad , mikrofonid , prožektorid . Väike tuba on paksult rahvast täis . Nii tehakse kino . " Kellele Väino , kellele Maie , kellele lihtsalt Normann , " tutvustab võtete vaheajal ennast Henrik Normann . " Maie roll pakub mulle ennekõike tööd ja leiba . See on põnev väljakutse , olen selle rolli loomisel väga palju vaeva näinud . " Tööd ei tee Normann mitte üksnes oma hääle kallal , vaid on õppinud ka igasuguseid käitumisnõkse ja naiselikke žeste . Maie riided saab ta selga second-hand kauplustest , rolli lihvib naisi ja nende käitumist uurides . Madis Milling mängib seriaalis vaheldumisi Valdurit ja naabrinaist Silvit . " Töö on selline , " ütleb ta napilt . Millingu sõnul ei taha nad rikkaid ja ilusaid mängida , nii jääksid nad inimestele kaugeks ja võõraks koos limusiinide ning mullivannidega . " Meie näitame keskmist Eesti pereelu , natuke atraktiivsemalt ja võimendatult , aga äratundmisrõõmu on lihtsal inimesel küllaga . " Vanadeks ei saa <arv>aastasi Millingut-Normanni pidada , kobedateks aga küll . Mõlemad on kuulsuse raske koormaga juba harjunud . Normannil on rahva seas raske liikuda , sest Maie kuju on kõigil värvikalt meeles . Üks soovitab tal ennast ümber lõigata , teine viskab niisama nalja . Kui Normann läheb turule hapukurki ostma , naeratab müüja kohe rõõmsalt vastu : " Teile , proua Maie , alati . " Ka Madis Milling ei jäta rahvast külmaks . " Suhtumisi on nii palju , alates siirast äratundmisrõõmust , mis teeb endal ka südame soojaks , kuni labaste naljadeni välja , " ütleb Milling , keda tänaval tervitatakse kui president Valdur Põldu . Valdur Põld tervitab pidulikult vastu : " Soovin , et Eesti rahvas ei teeks peatselt saabuval hapukapsafestivalil oma seedimisele liiga . " Millingu-Normanni koostöö sai alguse juba tudengiajal , kui nad koos Pedagoogikaülikoolis näitejuhtimist õppisid . Maie-Valduri rolli mõtlesid mehed ise välja ja mängisid kuulsaks raadios Sky Plus juba aastaid tagasi . Teleseriaali " Vanad ja kobedad " jaoks võeti stsenaristiks Peep Pedmanson . " Raadios oli improvisatsiooni osa võrratult suurem , aga teles on väga oluline koht dialoogil . Seetõttu Pedmansoni appi kutsusimegi . Ta on väga andekas mees meie karaktereid lahti kirjutama , " tunnustab Madis Milling . Seriaali toodavad ETV-le režissöör Rando Pettai ja produtsent Kaupo Karelson firmast Highstar Productions . " Ehkki " Vanad ja kobedad " on komöödiaseriaal , pole meie ainus eesmärk nalja teha , " selgitab Rando Pettai . " Püüame vaadata tänast Eesti elu läbi huumoriprisma , anda ülevaate meie praegusest seisust ja meeleoludest . " Pettai sõnul vaatavad seriaali eelkõige keskealised , aga ka vanemad inimesed . Nende meelelahutus jääkski Highstari abita napiks . Highstar toodab ka Robinsonide sarja ja saadet " Tähed muusikas " . Kobedad pereisad Koomikutepaar Normann-Milling on näitlejatöö kõrval asutanud oma firma - aitavad üritusi korraldada alates suvepäevadest , presentatsioonidest ja lõpetades aastavahetuse pidudega . Lisaks juhib Normann Kanal <arv>s saadet " Reisile sinuga " . Madis Milling ja Henrik Normann on mõlemad pereinimesed . Kummalgi on peres kasvamas nelja-aastane poeg . Millingul Markus ja Normannil Frederik . Kummalisel kombel on nende elus kokkulangevusi veelgi . Mõlemad näitlejad on üles kasvanud Tallinnas , aga nende juured ulatuvad Võrtsjärve äärde . Üks on ühelt poolt , teine teiselt poolt Võrtsjärve pärit . Normann käib sugulastel külas Puhjas , Milling Mustlas . Nad ostvat aeg-ajalt isegi ühesuguseid asju . Näiteks ühel päeval said kokku , mõlemal kaasas uus akuga pardel . Perekonniti käivad koomikud läbi ka vabal ajal , aga oma naisi ja pereelu nad avalikkuse ette ei taha . Aitab pereisade kuulsusestki . " Valduri ja Maie austajad näevad vana-aastaõhtul üht erisaadet , kus vanad ja kobedad esitlevad Eesti telesaadete tippu , " ütleb Highstari produtsent Kaupo Karelson . " Selles saates parodeeritakse Eesti telemaastiku tuntud tegelasi , katkendeid ja sketše näidatakse nii Robinsonidest kui ka teistest populaarsetest telesaadetest . " Kas Milling-Normann suudavad aastalõpu naljasaates Nõmmiku-Abeli kombel särada , selgub juba vana-aastaõhtul , kui koomikud astuvad üles paroodiaga " Eesti telesaadete top <arv> " . <arv>.<arv>.<arv> Hea raamat viib lugeja eemale tänasest pealiskaudsest olelemisest ja sunnib mõtlema igavikulisema peale Detsember on teadagi raamatukuu , siis sajab uudiskirjandust poelettidele tihedalt , vahetult enne jõulusid aga ladestub raamatuid juba seesuguse sagedusega , et hool ja hoobil pole vahet . Vanameister oodatust lahjem Kui küsida tavakodaniku käest , mis olulisi raamatuid viimasel ajal on ilmunud , siis vastatakse mõtlemata ja kohe - Kross . Tõepoolest , reklaami ja elevust Jaan Krossi vastse raamatu ümber oli rajult , nii televisioon , raadio kui trükipress jooksid end hingetuks . Ja rahvas samuti , tammuti lausa järjekordades . Tähendab , Krossi sisse on inimestel usku . Sirp ütles raamatut tutvustades vaid ühe lause : " Maestro uus meistriteos . " Tundub , et " Tahtamaad " pole mul mõtet rohkem kellata , kõik nagunii juba teavad ta tulekust . Pealegi ei tahakski tast pikalt kõnelda , sest minu lemmikraamatuks see ei kujunenud . Sutsu pindne on kogu värk . Lugeda ju hõlbus ja sümboolika ka otsemaid selge : mudelraamat Eesti riigist . Vaat nõnda on juba kord siin ilmas , et tulnuks seesugune raamat mõnelt väiksemalt vennalt , võinuks pasundada : areng , edasiminek , sündmus ! Krossi puhul aga tunned , et ei raputa . Samas ei jäänud jõulune raamatujahmatus tulemata , Ene Mihkelsoni " Ahasveeruse uni " on suur teos , nii kvantumilt kui sisult . Võib lausa öelda , et suurteos . Esialgsel sirvimisel sigitas küll eelarvamuse , kui nägid vilksamas tähemoodustusi NKVD jne , ja mõtlesid , et jälle see metsavendlus ja eesti rahva kulul tehtud ülekohus , et mida ses asjas ikka enam värsket või uudset kirjutada annab . Jahmatav ja kütkestav Ent süvenenult lugema asudes hajus kahtlus otsemaid . Väärtkirjanduse võim ja vägi kisub kaasa , rebib sind kohalt lahti . Mida enam süüvid , seda rohkem . Teisest peatükist alates olin päästmatult raamatu kütkes . Ei ühtki lohakat või tagamõtteta lauset , kõik mängib eesmärgikindlalt ühes suunas , samas mitmekihiliselt kui orkester . Iga pilt või pildistus või stseen omab mõttejõudu . Võtan pimesi näiteks ühe juhusliku seiga leheküljelt <arv> : " Surma eel istus Maali kemmerguaugul , silme ees kevadine õu , mis näis närbuvat hommikupäikese kollastes toonides , ning teadis , et sureb . See mõte tundus nii ilmvõimatu , et roojamise mõnu ja surmahirm sulasid ühte . Maali viimane aisting oli nauding , mida inimene kehakergendusest ikka tunneb , ja varsti pidi keha kergenema ka hinge lahkumise läbi " . Tõepoolest , õuekemmerg mõne vana talumaja õuel on minu jaoks ikka tundunud väga tähendusrikka elemendina , selles olen aina tajunud miskit filosoofilist ja külgetõmbavat , otse salapäraselt pühalikku . Mihkelson paneb selle seletamatu aura kunstiliselt tööle ja sünnib jõuline episood . Mihkelsoni romaan pole raamat , mida oleks võimalik sisuldasa kergelt ümber jutustada . Narratiiv pole selle töö olulisim osa . Tähtis on täidetud tekst , kirjaniku sõnameisterlikkus , mõtte- ja aistingupuhangud . Raamat jaksab lugeja eemale viia tänasest põgusast ja pealiskaudsest olelemisest ja sunnib mõtlema eksistentsiaalsema peale . Raamatuga viina vastu Toomas Vint on võimekas kirjanik , põhiline , mis tema kunstilisele mõjuvusele vastu töötab , on kirjutaja tendentslikkus . Teiste sõnadega : Vint kipub millegi eest võitlema . Nüüdsegi romaani " Kaine kuu ja purjus päike " puhul on ta intervjuudes kinnitanud , et tahaks teosega aidata joodikuil viinatõvest lahti saada . See on küll utoopiline idee . Nii nagu Ervin Õunapuu möödunud aastal intervjuudes levitatud uid , et ta raamat " Surmaminejad lasevad tervitada " võiks vähendada Eestis enesetappude arvu . Tegelikult on muidugi ilmselge , et kirjandusega ei saa ravida joomatõbe ega ajukiiksu või võidelda tulemusrikkalt ahnuse vastu ja liivatatud kõnniteede eest . Kirjandusel on muu funktsioon . Tõsi , Vint jaksab oma raamatus joomisest manada üsna võikaid pilte , teha joomarist jätise , näidata alkoholismist tõusvat jubedat dramaatikat , ja see kõik on tõde . Võin seda kinnitada . Ent kunstitööna jääb raamat lineaarseks , monotoonseks lakkumiskirjelduseks , propagandistlikuks tekstiks , kus läbi paha eitamise võideldakse hea eest . Teose parimail lehekülgedel on aduda kirjaniku kirglikkust , ent ta kuum sõnum pole määratud jõudma objektini , sest sedavõrd põhjas alkass enam raamatuid ei loe . Tema õnnetuil lähikondseil aga on see hullus niigi sadu kordi kõrvalt läbi elatud . Samas , ega ma kutsu lugejat Vindi romaani eirama , joomarlus on Eestis karjuv probleem ja sootuks hõlmavam kui paljukõneldud narkomaania . Nii et kes karskluse eest võitlust tahab pidada , selle käes on Vindi romaan relvaks , ehkki mitte kunstiliseks . Suur ja karvane Tahaks lugeja tähelepanu juhtida kirjastuse Varrak sugestiivsele sarjale " Elu ja looming " , millest siiani ilmunud kaks tööd . Lisaks möödunudaastasele Gra-ham Robbi elulookäsitlusele " Victor Hugo " jõudis hiljuti lettidele David Sweetmani ülimalt huvitav tõlgendus " Toulouse-Lautrec ja fin-de-sičcle " . Sellesse sarja ei koguta romaniseeritud ja seebimaigulisi mullistusi suurmeistrite traagilistest saatustest , nagu kirjastus Kunst neid Vene ajal ohtralt lettidele paiskas . Nüüdne valik on tõsised ja tõepärased , dokumentaalse taustaga ulatuslikud uurimused , mis aga kuulsuste eluvaatlusi sugugi ei vaesesta , pigem ikka vastupidi . Ott Arderilt tuli luulevalik täiskasvanuile " Tähetolgus/tähetolmus " . Aga suurtelegi kirjutades lööb Arderi puhul läbi siiras lapsemeelsus , lihtsus , usaldatavus , mäng , naljatlemishimu , inimlikkus . Seda suurt ja karvast romantikut võime tänapäises muutunud ühiskondlikes oludes ja tänavapildis kohata kui liigutavat minevikuvarju kaugetest kuue- või seitsmekümnendaist boheemlusaastatest . Ott luuletab selle kohta : " Ma ise võin olla hirmus / Aga mu vari on kena / Ilmudes õhtupoole / suure ja saledana . " Kena on ka ta poeetika , rahustav ta elementaarne maailmasuhe , naiivne humanism . Midagi jõululikku on selles . Nagu ka Henno Käo uudis-lasteraamatus " Maailma loomine ja teisi lugusid " , mille kirjutamisel on autor käinud materjali ammutamas Kirjandusmuuseumist . Rahulikuks aastavahetuslektüüriks sobib Juhan Paju mõnus krimka " Kadunud viiuldaja " . Lugemist on kurguni . Kõike tänavu ilmunut lõppeval aastal läbi ei vurista . Paljugi jääb järgmiseks aastaringiks . Soovin sulle , lugeja , mõnusat uut raamatuaastat . Vaapo Vaher <arv>.<arv>.<arv> Erika Klaats Pärnu Uue Kunsti Muuseumis saab värvikaid vaipu mitte ainult vaadata , vaid ka ise kangastelgedel kätt proovida Kolks , kolks ! Kangasteljed Leili Viinapuu käes käivad nobedasti . Pärnu Uue Kunsti Muuseumis valmib otse külastajate silme all punasepõhjaline Lääne-Eesti pulmavaip . " See on Pärnu filmifestivali auhinnaks mõeldud , " kolksatab Viinapuu käes vaibale juurde veel üks punase rida . " Mulle meeldib , kuidas rida rea haaval töö pikkamisi valmis saab , " tunnistab Viinapuu kangastelgedel töötamise võlu . Ta on piisavalt kogenud meister , et osata ka eri tehnikate kasutamist enda jaoks põnevaks teha . " Kui pindpõimes saab kujundada suuri pindu , siis naastpõime annab juurde dekoratiivsust , " ütleb Viinapuu . Veel mõni aeg tagasi õpetas Leili Viinapuu Viljandi kultuurikolledžis käsitööd . Nüüd peab ta kodutalus Viljandimaal üheksat lammast , värvib mitu kilo lõnga korraga , et jätkuks jupiks ajaks , ja muudkui koob . " Käin Anu Rauale Kääriku talus abiks . " Leili Viinapuu enda kodus on omatehtud ainult põrandavaibad , sest seinavaibad on kodust minema rännanud . " Olen teinud palju seinavaipu , aga kõik need olen pidanud ära andma . " Leili Viinapuu kangastelgede kõrval on üles pandud gobelääni kudumise raam . Lõim on üles veetud , selle all paistab Anu Raua kavandatud tööjoonis . Kudumisraam ise sarnaneb pisut püsttelgedega . Vaip , mida Leili põimib koos Viljandi kultuurikolledži tudengi Tuuli Tubinaga , kannab nimetust " Pikk jalg " . " See tehnika on põnev , " kiidab Tuuli , kellest kevadel saab diplomeeritud käsitöömeister . " Tahaksin seda ala veel edasi õppida . " Näitusel meeldib Tuulile kõige rohkem Oskar Kallise gobelään " Ussikuningas " . " See on nii võimas , " ütleb ta . Kõik suuremad ruumid on täis värvikirevaid kootud vaipu . Muistsed vaibad on toodud välja Eesti Rahva Muuseumi , Viljandi Muuseumi , Heimtali Muuseumi ja Tarbekunstimuuseumi kogudest . Viljandi kultuurikolledži tudengid püüavad esiemade käsitöökunsti jätkata ning seepärast on näitusel vaadata ka tuttuusi , kuid vanade kirjadega vaipu . Kõik see annab võimaluse jälgida Eesti professionaalse vaibakunsti arengulugu . Jõuluvalguses hiilgavad Mari Adamsoni , Ellen Hanseni , Riina Tombergi , Lea Valteri , Anu Raua , Aet Ollissaare , Malle Antsoni ja paljude teiste rahvuslikke traditsioone jätkavate kunstnike kudumid . Näituse üheks tippteoseks on kindlasti Oskar Kallise kavandi järgi <arv>. aastal loodud gobelään " Ussikuningas " , mis ehtis enne II maailmasõda presidendilossi Kadriorus . Nõukogude okupatsiooni aastatel oli vaip kadunud , Eesti taasiseseisvumisel tõi aus hoidja selle Eesti Rahva Muuseumisse . Näituse moodsa poole eest on hoolitsenud Eesti Tekstiilikunstnike Liidu esimees Katrin Pere ja loomerühma Vaba Tahe juht Peeter Kuutma . Nemad tõid Pärnusse enam kui poolesaja eesti vaibakunstniku loomingu . Suurima moodsa vaiba autor on kultuuriminister Signe Kivi . Tema sinise taeva ja valgete pilvedega gobelään on nii pikk , et osa sellest kinnitati lakke ning teine osa läheb üle põrandavaibaks . Pärnu mudaravilas esitatavad kudumid on tehtud täiesti ootamatutest materjalidest ( metall , klaas , vahvlid , nukud ) . Seepärast kannabki Aune Taamali ja Krista Leesi koostatud ekspositsioon alapealkirja " Tekstiili viimane sõna " . Kohapeal töötavad kangastelgedel : Linda Tamm on sündinud <arv>. aastal Kihnus Tällemäel . Nooruspäevil töötas Kihnu haiglas , kuid käsitööd on teinud varasest lapsepõlvest peale . <arv> kolis Linda Pärnusse , asus tööle kudujana Vikerosse . Helga Sipp on sündinud <arv>. aastal Audru vallas . Elab Lihulas . Viimased <arv> aastat on töötanud kutselise kangruna . On Lääne-Eesti patselapiliste tekkide kudumise suur meister . Näitusel on väljas mitu arhailist patselapilist vaipa . Leili Viinapuu on sündinud <arv>. aastal Viljandimaal . Lapsepõlv möödus Kärstnas . Professionaalseks kudujaks sai Tallinna kergetööstustehnikumis . Oma suurimaks õpetajaks loeb aga professor Anu Rauda . Armastab kududa põimtehnikas vaipu , gobelääne . On kolme Pärnu filmifestivali eesti rahva auhinna - vaiba - autor . Elab praegu Viljandimaal Halliste valla Naistevalla küla Räime talus . Näitus " Eesti vaip läbi aegade " on avatud iga päev kl <arv>-<arv> , Eesti vaibalugu saab vaadata ka kõigil jõulupühadel ning uusaastaööl . <arv>.<arv>.<arv> Balti riikide NATOsse mineku takistamise asemel püüab Moskva saada selles organisatsioonis rohkem sõnaõigust ja võimu Sõda Afganistanis on <arv>. septembri terrorirünnaku kõige silmatorkavam tagajärg . Ent Afganistan on metsik , julm , vaene ja sõdimisega harjunud maa . Oli selge , et ainult õhurünnakutega seda sõda ei võida . USA juhtkond oli sunnitud vastu võtma isegi Venemaa abi . Pole mingit meelemuutust Kui nüüd küsida , kes on New Yorgi tragöödiast poliitilist kasu saanud , siis vastus on : Venemaa . President Vladimir Putin ei viivitanud kinnitamast , et Venemaa on koos Ühendriikidega , sest mõlema peavaenlaseks on rahvusvaheline organiseeritud terrorism . Ent Venemaa juhtkond ei jookse ummisjalu USA-le järele . Moskva oma seisukohti ei muuda . Alusetud on sellised jutud ajakirjanduses , nagu " Washington tervitab Moskva meelemuutust " või " Venemaa vastuseis NATO laienemisele nõrgeneb " . Otseselt Afganistaniga seoses on Moskva andnud relvaabi Põhjaliidule , ja see ongi peamine toetus USA-le . Kui palju aga läks Venemaale maksma see vananenud ja mahakantud relvade saatmine Afganistani nt Transnistriast ( õigemini Moldovast ) või Põhja-Kaukaasiast ? Peaaegu et ainult veokulu . Mis puutub ajakirjanduses ilmunud väidetesse , et president Putin on hakanud leebemalt suhtuma NATO võimalikku laienemisse , siis seda pole milleski otseselt näha . Moskva eesmärk on hoopis saada rohkem sõnaõigust ja võimu NATO asjades . Nagu näitasid Putini läbirääkimised NATO juhtidega oktoobri algul , tema visiit USAsse novembri keskel , Suurbritannia peaministri Tony Blairi palvekiri NATO riikide juhtidele ja NATO peasekretäri George Robertsoni visiit Venemaale novembri lõpul , ei ole Moskva selline soov rajatud liivale . Eesti juhid usuvad aga , et president Putin ajab varsti käed püsti ning tunnistab Venemaa võimetust vastu seista Balti riikide NATOsse minekule . Baasid kaovad Ühe heasoovliku žesti USA poole on Putin siiski teinud . Venemaa sulgeb peatselt oma raadioluurekeskuse Kuubas . Kuigi Venemaa pole seda sammu sidunud ühegi nõudmisega USA-le , näitavad Moskva juhid , et aastakümneid kestnud vanad ja vaenulikud suhted muutuvad . NSV Liit rajas Lourdesi radarikeskuse Kuubale <arv> , kaks aastat pärast Kariibi kriisi . Luurekeskus läks täie võimsusega tööle <arv>. Ametlikult oli Lourdesi radarijaama ülesandeks tagada Moskvale side Venemaa saatkondadega läänepoolkeral ning kontrollida desarmeerimiskokkulepete täitmist USA poolt . Tegelikult täitis seal paiknenud Vene armee kindralstaabi luure peavalitsuse eribrigaad hoopis tähtsamat ülesannet : püüdis , kuulas , sorteeris ja analüüsis miljoneid USAs peetud telefonikõnesid ja raadioühendusi , ka satelliitsidet . Venemaa presidendi administratsiooni endine nõunik kindral Aleksandr Vladimirov avalikustas , et sama oluline kui teave USA laevastiku kohta Atlandi ookeani keskosas oli ka salajasel majandusinfol , mida Lourdesis hangiti USAst ja mida Moskva siis oskuslikult välismajandussuhetes ära kasutas . Samasugune luurekeskus oli N Liidul Ida-Saksamaal Magdeburgis . Pärast Berliini müüri langemist ja kahe Saksa riigi ühinemist oli Moskva sunnitud selle likvideerima ning tähtsamad komponendid Kaliningradi oblastisse vedama . Lourdesi radarijaam tegutses aga täie hooga ka pärast N Liidu lagunemist . Veelgi enam - aastail <arv>-<arv> moderniseeriti kogu keskus ( moderniseerimine olevat USA andmeil maksma läinud <arv>-<arv>,<arv> miljardit dollarit ) . Putin külastas Kuubat möödunud aasta detsembris , kuid Lourdesi radarijaama sulgemisest ta siis ei rääkinud . Isegi tänavu suvel polnud midagi kuulda Lourdesi edasisest saatusest . Nii et otsus oli ootamatu ja seotud eeskätt Venemaa ning USA suhete paranemisega . Kuigi Lourdesi radarijaama sulgemist võib põhjendada ka puhtalt majanduslike motiividega . Lourdesi radariluurekompleks asub viies paikkonnas ning hõlmab kokku <arv> km<arv> Kuuba territooriumist . Vastavalt rendilepingule peab Venemaa maksma Lourdesi jaama eest Kuubale igal aastal <arv> miljonit USA dollarit . Kuuba ei saanud küll raha , vaid <arv> miljoni dollari eest naftat , sõidukeid , seadmeid ja tagavaraosi ( küllap relvastuse jaoks ) . Nüüd jääb Kuuba neist ilma . Kuuba president Fidel Castro avaldas Putinile ametlikult protesti , sest Kuuba julgeolek olevat varsti ohus . Tegelikult ei taha Castro jääda ilma <arv>% välisvaluutast . USA Kongressi Esindajatekoda kiitis juulis <arv> heaks " Vene-Ameerika usalduse ja koostöö akti " , milles lubati Venemaal oma võlamakseid edasi lükata vaid sel tingimusel , et Lourdesi luurekeskus on suletud . See asub vaid <arv> km kaugusel Florida rannikust . Pragmaatik Putin Putin otsustas järgmisel aastal loobuda ka Cam Ranhi lennu- ja mereväebaasist Vietnamis . Ent selle baasi suhtes on kaalutlused teistsugused . Nii lennuvälja kui sadama ehitasid <arv>. aastatel ameeriklased . Pärast USA kaotust IndoHiina sõjas moderniseeris N Liit mõlemad , rajas juurde radarijaama ja paigaldas raadioluureseadmed . Omal ajal asus seal Venemaa Vaikse ookeani <arv>. eskaader ja <arv>. lennupolk . See oli N Liidu suurim sõjaväebaas välismaal , kus elas umbes <arv> <arv> inimest . Sõjalist tähtsust baasil enam ei olnud , sest Venemaal pole raha , et sõjalaevu India või Vaikse ookeani vetesse saata . Kuid USA , Jaapani ja Hiina raadiosidest olid venelased endiselt huvitatud . Cam Ranhi baasi sai NL <arv>. a tasuta rendile <arv> aastaks . Kuid ka ekspluatatsioonikulud on ju mitukümmend miljonit dollarit aastas . Venemaa suurendab <arv>. a järsult sõjalisi kulutusi . See rahustab mõjukamaid kindraleid . Kui president Putin teatas otsusest sulgeda Lourdesi ja Cam Ranhi baasid , lubas ta suurendada kaitseministeeriumi kulutusi <arv> miljardi rubla võrra . President Putin on pragmaatik . Kuid ikkagi venelane , kellele on tähtsad " Venemaa rahvuslike huvide säilitamine ja kaitsmine " . Sellest pole aru saanud isegi paljud poliitikud Venemaal , rääkimata Lääne-Euroopa või USA juhtidest . Vello Ladva <arv>.<arv>.<arv> Jõulusalm Jõuluvana punanina aasta otsa pani tina . Nõnda palju manustas , et lapsed sootuks unustas . Ja siis jõuluajal , näed , taadil värisevad käed . Ei saa lahti kotipaela , mida tahaks panna kaela . Andres Ülviste Hoovõtt pühadeks <arv>. detsember Armsad kolleegid Mul on rõõm teatada , et meie ettevõtte jõulupidu toimub <arv>. detsembril kõrvalmaja grillbaaris . Baariletist saab glögi ja muid napse , bänd mängib jõululaule , mida kindlasti kaasa laulate . Jõuluvana kostüümis tuleb küünlaid süütama meie direktor ise . Siis on ka õige aeg vahetada jõulukinke , mille hind ei tohiks ületada <arv> dollarit . Rõõmsaid jõule teile ja teie peredele ! John Softstone , personalijuhataja <arv>. detsember Lugupeetud kolleegid Eilses teates ei tahetud sugugi kõrvale tõrjuda meie juutidest kaastöötajaid . Me mõistame täiesti , et hanuka on tähtis püha , mis sageli langeb kokku jõuludega ( kuid kahjuks mitte tänavu ) . Sellegipoolest kutsume oma koosviibimist edaspidi peolõunaks . Sama kehtib ka nende töötajate kohta , kes pole kristlased ja veel mingeid muid pühi tähistavad . Jõulupuu , jõuluvana ja jõululaulud jäävad ära . Häid pühi teile ja teie peredele ! John Softstone , personalijuhataja <arv>. detsember Head kolleegid Vastuseks anonüümsõnumile , mille ma eile sain ühelt Anomüümsete Alkohoolikute liikmelt , kes palus korraldada eraldi laua karsklastele . Täidan selle palve rõõmuga , ning lisan , et kui ma panen lauale sildi " Ainult AA liikmetele " , ei jää te enam anonüümseks . Kinkide vahetamine jääb ära , sest seda ei luba ametiühing , kelle meelest <arv> dollarit on liiga palju . Häid pühi ! John Softstone , personalijuhataja <arv>. detsember Sõnum kolleegidele Olen korraldanud nii , et kaalujälgijad saavad istuda puhvetist kõige kaugemas lauas ning rasedad kõige lähemal tualettruumile . Geid tohivad istuda koos . Lesbid ei pea geide lauas istuma , kumbki rühm saab oma laua . Jah , geide lauale tuleb lilleseade . Kas olete rahul ? Head aega ! John Softstone , personalijuhataja <arv>. detsember Ettevõtte töötajatele Kahjuks ei olnud mul aimugi , et <arv>. detsembril algab ramadaan , mille ajal muslimitel on keelatud päeva ajal süüa ja juua . Säh sulle pidu ! Võibolla tohiks söögid-joogid teile ette kanda siis , kui päike loojas ja pidu otsas ? Või laseme need karpi pakkida , et saaksite koju kaasa viia ? Olete nõus ? John Softstone , personalijuhataja <arv>. detsember Teadmiseks kõigile ! Jah , dieedipidajad saavad valida lahjemaid roogi . Jah , lühemad inimesed saavad kõrgemad toolid . Jah , baari tuuakse tolleks õhtuks ka piima . Ei , soolasisaldust roogades me kontrollida ei saa ning palun kõrgvererõhutõbistel toitu kõigepealt maitsta . Diabeetikutele pakutakse puuvilju , sest grillbaari töötajad keeldusid kategooriliselt valmistamast suhkruta magustoite . Mis veel ? John Softstone , personalipuhastaja <arv>. detsember #+ &amp; ¤£% &amp; ^ž$^ ? ! #+ &amp; ^£% taimetoitlased , nüüd mulle aitab ! Pidu tuleb igatahes grillbaaris ja keegi ei keela teil tomatisalatit söömast . Muide , ka tomatitel on tunded . Nad karjuvad , kui neid lõigatakse . Olen seda kuulnud . Just praegu kuulen ! Tõmmake kõik peolauas nina täis ja istuge rooli , raisad ! Personalituhastaja <arv>. detsember Armsad kolleegid Loodan koos teiega , et John Softstone peatselt paraneb stressi tekitatud närvivapustusest . Seni aga saadan teie sõnumid edasi talle haiglasse . Ettevõtte juhatus on otsustanud peolõuna ära jätta ja anda kõikidele töötajatele palgalise puhkepäeva . Mary Hardsteel , personalijuhataja kt Sõnumeid - Uuest aastast pääsevad perearsti juurde vaid need patsiendid , kellel on pere . - Eesti saadab aastavahetuseks Bosniasse humanitaarabikorras kahuriliha . - Raekoja platsil on jõulukuusk üleval ja võite oma kingitused kuuse alla viia . Küll päkapikud need sealt laiali veavad . - Veel on müügil üksikuid Eurovisiooni lauluvõistluse pileteid hinnaga <arv>-<arv> <arv> krooni . Kiirustage , kuna piletid kehtivad selle aasta lõpuni . Mõista , mõista linnapeal on hirmus häbi orav näris püksid läbi õnneks teda juhus aitab rinnataskust leiab pappi sellega siis püksid paikab jooksmas oravale appi vägevamat sorti looma näeme - kuis ta tõstab oma ainsa sarve nagu kaika paneb püksid päris paika KUS NÜÜD SUURE LOOMA SARV ON ? neli korda viltu arvan õige variant kah aimdub ütlema kuid keel ei paindu Contra Kiri jõuluvanale Tere , olen sulle mitu aastat kirjutanud , kuid tulemuseta . Ei kirjale vastust ega kinke . Minu naine on igal aastal sind välja päästnud . Kas oled ikka olemas või oled mingi aferist ? Ja mida päkapikud sinu majas teevad ? Kas mürad nendega ? Olen kuulnud , et ahistad päkapikke ja saadad neid võõraste akende taha piiluma . Kas andsid neile ülesandeks poisikesi enda juurde värvata ? Ühte võin öelda : mina olen sinu jaoks liiga vana , nii et minu akna alla ärgu trampima tulgu . Võta nüüd pliiats ja kirjuta see kuupäev suurelt seinale , millal peavad kingid kohal olema - <arv>. detsember ja ei päevagi hiljem . Hakka tegutsema ja jutul lõpp . See jääb minu viimaseks kirjaks ja kui sa ka sel aastal mulle kinke ei too , saadan kandid peale . Jüri Paet Sirgu silita - Elektriküünlad tunduvad säravamad , kui need naabrimehe vooluvõrku lülitada . - Vana-aastaõhtul võite julgesti napsu võtta , sest pohmell saabub alles järgmisel aastal . - Kui jõulusalmid ei taha pähe jääda , salvestage need disketile ja andke jõuluvanale . Päevaraamat Rootsi Aeg <arv>.-<arv>. detsember Leidsin ema öökapist tema päeviku , kuhu ma praegu ka kirjutan.Tulin üle pika aja taas koju , kedagi ei ole kodus . Ma ei ole vanematega juba üle <arv> aasta suhelnud . Ega nad vist mäletagi mind enam . Kes ma olen ? Mina olen Inna ja Aini poeg Rootsi . Rootsi Aeg . Keskerakondlane olen ka . Nime sain endale <arv>. aastal , siis kui Eestis see suur torm oli . Olin viiene . Me olime kolmekesi parajasti metsas , kui suur torm pihta hakkas . Siis me põgenesime ja põgenesime , kuni jõudsime Kunda sadamani . Seal oli valge laeva moodi paat nimega Romantika , milles istusid kolm meest . Kalurid olid lahkumas , kui ema hüüdis : " Põgene Rootsi ! Põgene ! " Nii ma jooksin täiest jõust ja hüppasin paati . Emale-isale öeldi , et vabu kohti ei ole . Kalurid sõudsid , higistasid kõvasti . Tunnid möödusid ja kiskus tormiks . Äkki minestasin ja kukkusin plärtsti ! paati pikali . Ärkasin selle peale , kui üks meestest lõi mulle vastu vahtimist ja karjus mulle kõrva : " Rootsi , Rootsi ! " Tegin silmad lahti . Mulle öeldi : " Hästi , Rootsi , hüppa nüüd maha ! " Märkasin , et olime hoopis Tallinna sadamas . Pärast selgus : kalurid arvasid , et mu nimi on Rootsi , vanemad aga tahtsid , et mind viidaks Rootsi . Siis me naersime nii palju , et unustasin oma nime ära . Mulle aga hakkas nimi Rootsi meeldima ja kalurid olid ka minu valikuga nõus . Koju ma enam ei läinud . Hakkasin kaluriks , olin selle ameti peal kuni <arv>. aastani , mil astusin Keskerakonda . Eelmisest neljapäevast olen Tallinna linnavalitsuses nõunik . P. S. Õhtul tuli ema Inna koju . Ulatasin talle oma visiitkaardi , ta langes mulle kaela . Kalamehejutud võistlema Pühajärve kalapeo korraldustoimkond , Maaleht ja Kalastaja kuulutavad välja võistluse " Kalamehejutt <arv> " . Lugudelt ootame konkreetsust , eelistatud on tegelikkuses aset leidnud ootamatud ja/või koomilised kalastusseigad . Anekdoote või nende mugandusi parem mitte saata . Küll aga on teretulnud kalastusteemalised luuletused , vemmalvärsid , epigrammid ja loosungid/lööklaused . Paremad kalamehejutud ja värsid loetakse ette Pühajärve kalapeol <arv>. veebruaril <arv> ning avaldatakse Maalehes ja Kalastajas . Võistlustöid pole vaja varustada märgusõnade ja kinniste ümbrikega . Võistlustööde ärasaatmise tähtaeg on <arv>. veebruar <arv>. Tööd saata aadressil : Kalastaja , Serva <arv> , <arv> Tallinn . Auhindadeks on tõukekelk , jäätuur , Maalehe ja Kalastaja aastatellimused . <arv>.<arv>.<arv> <arv> . XII <arv> kuulutas Prantsusmaa Teaduste Akadeemia välja auhinna <arv> <arv> franki esimesele inimesele , kes loob kontakti maavälise tsivilisatsiooniga . Marslastega kohtumist poleks arvesse võetud , sest nende olemasolu oli tollal niigi kindel mis kindel . <arv> lõpetas USA lennuvägi projekti " Sinine raamat " , kuna ei leidnud tuhandete UFOde vaatluste uurimisel ühtegi tõendit maaväliste kosmoselaevade kohta . <arv>. XII <arv> avati Eestis regulaarne ringhääling , toimus Tallinna Raadio-Ringhäälingu ametlik avasaade : peeti kõnesid , esitati muusikat . Stuudioruum asus Pikk <arv> teisel korrusel olevas korteris , <arv>,<arv> kW saatja Koplis . <arv>. IX <arv> oli Eestis registreeritud <arv> raadiot . Esimesed neli registreeritud raadiovastuvõtjat seati üles <arv>. aastal : ETAs , Prantsuse saatkonnas , Tallinna merekoolis ja Viljandi naisgümnaasiumis . See kuupäev on nii Eesti Raadio kui ka ERSO sünnipäev . Saates läks esimest korda eetrisse kontsert Eesti Riikliku Sümfooniaorkestri eelkäijalt , triolt Hugo Schüts ( viiul ) , Alfred Vaarmann ( tšello ) ja Anna Sivitski ( klaver ) . Orkestri juhid on olnud Raimund Kull , Priit Nigula , Juhan Aavik ja Arkadius Krull , peadirigendid Olav Roots , Paul Karp , Roman Matsov , Neeme Järvi , Peeter Lilje , Leo Krämer , Arvo Volmer ja praegu Nikolai Aleksejev . ERSOsse kuulub <arv> orkestranti . Ühel hooajal annab keskmiselt <arv> kontserti . <arv>. XII <arv> sai ameeriklane Mary Lund Minneapolises esimese naisena tehissüdame . <arv> päeva pärast siirati talle doonori süda . Lund elas oktoobrini <arv>. Kõige esimese tehissüdame sai <arv>. XII <arv> Seattle'i hambaarst Barney Clark , kes elas sellega <arv> päeva . Tehissüdame leiutas <arv>. aastatel ameeriklane Robert Jarvik . <arv>. XII <arv> võrdles Mark Twain ajalehes Chicago Tribune ennast ja George Washingtoni : " Minu põhimõtted on kõrgemad ja õilsamad . Washington ei osanud valetada . Mina oskan , aga ei tee seda . " <arv>. XII Kirjanik Rein Raud *<arv> <arv> pistis ameeriklane Dean Sheldon " Guinnessi maailmarekordite " TV-saates suhu <arv> cm pikkuse skorpioni ja hoidis seda seal <arv> sekundit . Californiast pärit Sheldoni kodu on täis madusid ja sisalikke . <arv>. XII <arv> kuulutas Rootsi kuningas Karl XI pärlipüügi riigi eesõiguseks ja seadis ametisse pärliinspektori . Kõige pärlirikkamad olid Mõniste oja , Peeli , Vaidva , Pärli- ja Peetrijõgi Lõuna-Eestis ning Tõlde oja ja Pudisoo jõgi Põhja-Eestis . Eesti talupojad püüdsid pärleid salaja ning saak toimetati samuti salaja Moskvasse . <arv>. aastal kinkisid Liivimaa aadlikud keisrinna Jelizaveta Petrovnale hanemunasuuruse pärli , mis oli pärit Pärlijõest . Baltimaade ilusaimad ja suurimad pärlid ongi Pärlijõest püütud ( viimane <arv> ) . Tõlde ojast leiti pärleid veel <arv>. aastatel . <arv>. XII Taani päritolu ajaloolane Paul Johansen *<arv> ( Tõestas <arv> oma doktoriväitekirjas " Siedlung und Agrarwesen der Esten im Mittelalter " , et eestlastel oli arenenud põllumajandus juba enne sakslaste sissetungi XIII sajandil . ) <arv> nimetas maailma jalgpalliliit FIFA Real Madridi XX sajandi parimaks jalgpallimeeskonnaks . Jalgpallikalendris on <arv>. XII <arv> tühjaks tehtud : kogu maailmas ei peeta ühtki ametlikku mängu peale Real Madridi <arv>. sünnipäeva matši .