kirjak	ilu_tanav_jutt5.tasak.ela	Maniakkide Tänav Tüüp istus Narva maantee ühiselamus ja õppis eksamiks . See oli tal teine kord , sest esimesel katsel põrus vennike haledalt läbi . Morni näoga libistas ta pilgu üle ridade , mis tarkusest pungitudes talle arusaamatutena vastu jõõrasid . " Nagu kohtumine tulnukate ja nende grammatikaga , " mõtles tüüp . Ta heitis ahastava pilgu õhtusele Narva maanteele ja " Konsumi " kaubamajale . Vaikselt rabistas vihma aknaklaasile . Tüüp süütas suitsu ja suunas jõupingutusega uuesti pilgu konspektile . Ilma mingi eelhoiatuseta kustus toas äkki elektrivalgus . Hetkeks ühiselamu nagu vakatas . Noormees vaatas apaatselt ainsa silmapilguga tumedaks muutunud lehekülge oma ees . Siis kostis uksekõmatus ja kajavas koridoris hakkas kostma venekeelset juttu . Keegi hirnatas , talle möirati Tarzani kombel vastu . Kuuldus tüdrukute kiljatusi , müdinal traaviti mööda pimedat koridori . " Põrgusse , " mõtles tüüp ja lasi paberi käest . See võttis tuule alla ning libisedes mööda lauaplaati , kadus põrandahämarusse . Toauks kääksatas , kui selle katkisele lingile rõhuti ja avanes räntsatades . Tüüp vaatas üle õla selja taha aga aknast sisselangevad laternakiired ei valgustanud tulijat küllaldaselt . " No mis ? " Tulija köhatas kohmetult . " Tereee ... " venitas ta lustlikkust teeseldes . Ukselseisja selja tagant traavisid möirates mööda paar venelast . Ühikas oli neid täis . " Jaa-jah , " vastas tüüp tulija tervitusele . Suitsuots tema näos hõõgus ükskõikse ja veidi ebasõbralikuna . Tulija astus sisse ja köhatas veel kord kohmetult . " Ma olen su üleaedne , " selgitas ta siis ebalevalt . " Noo-jahh , " venitas tüüp . Ta polnud just erilist huvi tundnud naaberelanike vastu , tal oli oma sõpruskond . Tuhk suitsuotsalt kadus mõlema toasviibija jaoks hääletult pimedusse . " Vaata mul oleks sulle üks palve , " Tulija poetas end tüübi voodi otsale . " Ma kuulsin , et sa oled mingil määral vaimsete huvidega ... kunst ja muusika ja nii edasi ... ? " Koridori kaugemast otsast kostus jälle kellegi kiljumist ja poisinolkide naeru . " Ja ? " Tüüp puhus suitsu Tulija poole , kuid see hajus enne sihtmärgini jõudmist . " Ma sooviks , et sa osaleksid ühes minu poolt korraldatavas katses ... " " Küülikuna , " lisas tüüp kajana . Tulijal võttis taipamine natuke aega . " Jah , umbes jah , " noogutas ta siis . " Mis katse on ? " Suitsuring nirises lae poole , möödudes aknast , mille paarimillimeetrise pinna taga sirises vihmapiisku . " Kuulata ära üks minu esitatud muusikapala ja anda selle tulemusele hinnang . " Tüüp mühatas . Igast lolle ikka leidub , mõtles ta . " Nojah . Mida muud ma siin pimeduses ikka tegema peaksin . Too oma lugu lagedale . " Tulija tundus üllatusest võpatavat . Laskmata ennast kaks korda paluda , kargas ta püsti ja kadus ukse paukudes pimedusse . Koridoris lisandus melusse veel lisahääli . Kärmelt kui nirk libises Tulija taas tuppa , asetades oma muusikainstrumendi keset põrandat . Pimedas ei taibanud tüüp hästi , mis pilliga on tegu . Tulija asetas raamaturiiulisse mingid piklikud esemed ja süütas põlema . Need olid küünlad . Tüüp astus küünalde juurde . " Milleks neid veel vaja on ? " " Ma tahan su reaktsiooni näha . " Tulija näppis midagi oma pilli kallal ja lükkas siis toaukse kjinni . Samal hetkel tundusid katkevat kõik väljastpoolt tulevad helid . Ruumis tinises vaid nõrk plärin , mis meenutas vaibuva basskitarri häält . " Istu voodile , " käsutas Tulija , seistes pilli taga seljaga küünalde poole . " Mis imelik pill see sul on ? " küsis tüüp , silmitsedes tulija ees olevat hämarat varju . " Sina kuula ! " Kile karje lõi nagu kirves tüübile pähe . Silmapilguga segunes sellesse Tulija kriiskav hääl . Mürinal vajus pillihääl bassidesse . Tüüp haaras peast . Helid tundusid raputavat ta sisikonna segamini . Rindkere vappus helilöökidest , ägades , mida metsikus heliderajus kuuldagi polnud , vajus tüüp põlvili kägarasse . Higi pressis end kehast välja , tundus nagu kasvaksid higiojad peenteks jätkedeks ta küljes , kõhus keerati nuga ja pead tambiti raske vasaraga . Kisendava kakofoonia tipul saabus lõikav vaikus . Pimedus tundus tüübile peale langevat . Vaikus oli veel jubedam kui möllanud muusika . Tulija seisis pimeduses vaikselt ja liikumatult , siis , mõne hetke pärast kohendas ta instrumendil näppe . Õrnalt hakkas taas kostma plärinat . Tüüp põrandal tõmbus kössi . " Püsti ! " käsutas Tulija . Tüüp tõstis kartlikult pea . " Püsti ! " Aralt ajas käsutatav end jalule . Tulija võttis taskust diktofoni ja pannud selle lindistama , asetas aparaadi enda lähedale riiulile . " Neljanda kursuse teoloogiatudengi praktiline töö teemal " Vaimu olemusest " . Tulija vaatas küünla ja immitseva tänavalambi kumas vastasseinas võbisevat inimkuju . " Esimeses faasis allutasin endale katsealuse vaimu . Tänu juhuslikult aset leidnud elektrikatkestusele polnud võimalik täpselt jälgida protsessi väliseid nähte . Niipalju võib siiski öelda , et arvatavasti lõhkus zanazöör katsealuse biovälja ning selle jäänused materialiseerusid kehast algavate jätketena . Jätked on umbes meeter pikad , <arv>-<arv> sentimeetrit läbimõõdus ja arvatavasti , niipalju kui praeguses valguses võib otsustada , pruunikas- kollakat värvi . Tunduvad limased . Paistab , et allutamine pole toimunud täielikult — mõndasi käsklusi peab kordama . Lähen edasi teise faasi : keha eemaldamine . " " Et katsealuse vaim ei saaks enne visualiseerimisprotsessi hajuda , loon zanazööriga barjääri . Selleks , et vaim kehast täielikult eraldada , on tarvilik kehaõõnsuste võimalikult suurem avamine . Niisuguse töö jaoks sobivateks instrumentideks valisin elektriketassae kolba avamiseks , kirve jäsemete ja rindkere jaoks , ning skalpelli kudede tarbeks . Katsealuse paralüseerimiseks lõikan tal läbi seljaaju . " Tulija võttis zanaazööri sahtlist skalpelli . " Pööra ümber ! " käsutas ta . Tüüp vahtis teda ükskõikselt ja pööras siis vastu tahtmist ümber . " Lase pea ettepoole ! " Tüübi pea kummardus hämarusse . Tulija võttis skalpelli ja astus tüübi paljastatud kukla juurde . Sõrmedega kombates otsis ta enam-vähem õige koha ja tõmbas sealt lülide vahele sügava haava . Tüüp ei liigutanudki , ehkki Tulija oli valmis teda lihaste lõtvumisel kinni püüdma . Tulija uuris oma lõikekohta hoolikamalt ja valmistus veel korra lõikama . Vastu ta kätt puutus biojätke . Miski haaras Tulijat puusast , too hüppas tahapoole ja sähvas vihaselt skalpelliga . Jätke lasi lahti ja kukkus pimedusse . See-eest haaras järgmine temast kinni ja järgmine . Kombitsad tundusid venivat . Raevukalt sahmis Tulija terasega . Paari hetke pärast oli ta pea täielikult sisse mässitud ja kukkus koos tüübiga põrandale . Tulija laskis skalpelli lahti ja küünitas pilli poole . Kiunatusega mattis helilaviin rabelevad kehad enda alla . Jätked tundusid jäigaks tõmbuvat ja seejärel lõtvuvat . Tulija rebis end lõdvast puntrast välja ning koperdas pilli taha . Tulija võlus instrumendist välja kõige raskemini haamerdavad metsikud viisid . Jätked visklesid vahetevahel , venides üha suuremaks kuhjaks . Seevastu tüübi tundetu keha tõmbus üha enam kokku . Kiunudes lõikusid uued helid vonklevasse kuhja . Helimöll muutus üha pöörasemaks . Siis saabus räigelt jäik vaikus nagu sein . Küünlad olid põlenud üsna pisikesteks ja heitsid toale õrnasid hubelevaid varje . Tüüp oli kuskil jätkukuhja all . Tulija sumpas läbi nende sinna , kus ta noormeest viimati näinud oli , ja peksis jalaga kuhja laiali . Viie-kuue aasta vanuse õrna lapsena lebas tüüp pikki ja sügavaid varje heitvate jätkekuhjade vahel nagu sügava kaevu põhjas . Tulija kahlas tagasi , võttis elektriketassae ja pistis selle seina . Kummardudes lapse kohale , vajutas ta nuppu . " Neetud ! " sisistas Tulija ärritunult . Talle meenus , et elektrit ju polnud . Vihase käeliigutusega kadus saag pimedusse . Kolmandat korda zanazöörini jõudes , rabas ta vihaselt kirve ning virutas lapseni jõudes pea sihtimata õblukesele kehale kõhtu . Röhatades kadus kirvetera kõhukoopasse . Tulija ise kaotas löögihoost libedal kombitsahunnikul tasakaalu ja kukkus , määrides end nende lägaga veelgi rohkem kokku . Ta ajas end jalule ja sikutas kirvest lapsekehast välja . See ei tahtnud õnnestuda , kuna kirve tagumine , kirkaga pool , oli takerdunud kuhugi soolikatesse . Rapsimise peale rebenes jämesool mitmest kohast ja tuppa levis vänget soolehaisu . Ka magu oli viga saanud ja sellest topeltjälgist lehast tundis Tulija , et hakkab oksele . Ta jättis kirve kus seda ja teist ning komberdas eemale . Haaranud riiulilt ühe kustumahakkava küünla , virutas ta selle aknasse . metallist küünlajalg purustas klirinal klaasi . Vihm ja tuul haarasid kardinad oma meelevalda . Värske õhk tungis puhangutena sisse ja viimane küünal kustus . Vihm ja hägune tänavavalgustus . " Teine faas . Seda tabas mõningane ebaõnnestumine . Biojätked ei olnud veel oma kaitsefunktsiooni minetanud ning nende deaktiviseerimiseks pidin veelkord kasutama zanazööri . Selle tulemusena pigistasin katsealuse vaimujõust kuivaks . Temast läi järgi umbes <arv>-sentimeetrine lapsekeha . Keha on osaliselt kirve abil avatud . Elektrikatkestus ei võimalda selle täielikku avamist . Alustan kolmandat faasi : vaimu visualiseerimine . " Tulija heitis pilgu niiskesse ja pimedasse tuppa enda ümber . Hämarus neelas nii seinad , lae kui põranda . Peale kirvevarre ja helendava aknaava ei suutnud pilk midagi eristada . Tulija puudutas pilli ja tuppa hakkas kostma kaugeid dzhunglitrumme . Piuksudes sulasid sellesse mõned kõrgemad noodid . Hele tilin väristas pimedust . Trummid tugevnesid , tilin tugevnes , kalgistus . Miski võttis kuju . Tulija puuris silmad tumedasse , peaaegu läbipaistmatusse pilkuhajutavasse õhku . Ta nägi vähe , kuid piisavalt . Selgesti arusaadavalt oli vaim tehislikku päritolu , küberneetiline toode . " Katse tulemus kinnitab hüpoteesi : LOOJA on olemas . "