kirjak	tea_kultuurikontekst.tasak.ela	Hille Pajupuu Edward Hall'i ( <arv> ) kultuurierinevuste teooria põhineb kultuuri ja kommunikatsiooni tugeval seotusel . Kultuuris domineeriv suhtlemisviis on otseselt tingitud kultuuritüübist ehk täpsemalt öeldes sellest , kui suurt osatähtsust omab ühes või teises kultuuris sotsiaalne kontekst . Sotsiaalse konteksti all mõeldakse ühiskondlike ootuste võrku , mis suunab inimese käitumist . On kultuure , kus suurem osa informatsioonist on kontekstis . Niisuguseid kultuure nimetab Hall tugeva kontekstiga kultuurideks ( high-context cultures ) . Teistes kultuurides kannab kontekst vähe informatsiooni . Neid kultuure nimetab Hall nõrga kontekstiga kultuurideks ( low-context cultures ) . Kommunikatsioonikäitumises järgitakse reeglit , et kõnes sisalduv informatsiooni hulk oleks kultuuritüübi jaoks optimaalne , välditakse informatsiooniga liialdamist - seda , mis on näha või teada , ei tarvitse sõnadega korrata . Kuigi kommunikatsiooni eesmärk on mõlemas kultuuritüübis üks - muuta asjade kulgu oma soovile vastavaks , on erineva kontekstuaalsusega kultuurides selle saavutamise võtted erinevad . Tugeva kontekstiga kultuurides , kus käitumine on rohkem määratud rolli ja sotsiaalsete ootustega , on sellest erineva käitumise saavutamiseks tarvis adressaati motiveerida tavapärasest erinevale käitumisele . Sellises kultuuris on rääkimine nagu kunst : rõhutakse emotsionaalsetele väärtustele . Ka kuulaja ootab emotsionaalset sõnumit , veenmist . Sõnumi interpretatsioonivabadus on suur , nauditakse nii rääkimist kui ka kuulamist . Kõnelejalt oodatakse rahulikku pikemat juttu , mida vestluspartneril ei ole tavaks katkestada . Kõnevoorud kujutavad endast lõpetatud terviklikke mõtteavaldusi . Informatsiooni peilivaid küsimusi reeglina ei esitata , küsimused on üldisemad , filosoofilisemat laadi . Tugeva kontekstiga kultuurides on vestluse põhireegel Ära sega , las ta räägib ! Nõrga kontekstiga kultuurides kasutatakse kommunikatsioonieesmärgi saavutamiseks adressaadile võimaluste teadvustamist , andes talle piisavalt informatsiooni selleks , et ta ise võtaks vastu soovitud otsuse . Suurem rõhk on ratsionaalsel informatsioonil ja vähem tähtis on sotsiaalne õigustatus . Emotsionaalne laeng saavutatakse üllatustega , uue informatsiooniga . Mida rohkem on üllatavaid pöördeid , seda suurem on emotsionaalne laeng . Emotsioonide tekitamiseks peab informatsiooni liikumine olema tempokas , mille tõttu kõne on kiire . Kuulaja peilib kõnest uut informatsiooni , ning kuna on tähtis , et see oleks õige , parandab kuulaja vead täpsustavate või konkretiseerivate küsimustega . Küsides aitab kuulaja kaasa vestluse kiirele sirgjoonelisele edenemisele . Erinevaid interpretatsioone üritatakse vältida . Kõneleja ülesanne on üheselt selgeks teha , mida ta öeldu all mõtleb . Asu asja juurde ! Räägi , mida sa selle all mõtled ! Ära keeruta ! on nõrga kontekstiga kultuurides vestluse põhireeglid ( vt ka Gudykunst <arv> , lk <arv> ) . Emotsioonidele , veenmisele suunatud Kõne rahulik , pikk ( Veenmiseks kulub rohkesti aega ! ) Informatsiooni andmine pole oluline , kuna seda kannab kontekst Nauditakse rääkimist , nauditakse kuulamist Otsused tehakse emotsioonidele tuginedes Vaba interpretatsiooni võimalus Ainus , mis huvi pakub , on informatsioon , kuna kontekstis on seda vähe Soovitakse kiiresti palju infot Otsused tehakse informatsiooni põhjal Vead kõnes on andestamatud , sest hämavad informatsiooni Interpretatsioon peab olema ühene Kultuuridevahelises suhtlemises on probleem aru saada , missugusesse kultuuritüüpi vestleja kuulub ning missuguseid kõnekäitumisnorme ta järgib . Võõrkeeles vesteldes kasutab rääkija sageli omas kultuuris aktsepteeritavat kõnekäitumist ning kui see on vestluspartneri omast erinev , siis erinevust ei peeta mitte keeleveaks , vaid rääkija personaalseks puuduseks . Kõnekäitumist tõlgendatakse oma kultuurinormide põhjal ( Tiittula <arv> ) . Samuti toimitakse inimeste hindamisel ka ühe kultuuri piires . Kuna igas kultuuris leidub inimesi , kelle kõnekäitumine erineb domineerivast , siis teistsuguse käitumisega inimest peetakse kas kasvatamatuks või siis lihtsalt rumalaks ( vt ka Rusanen <arv> ) . Vääritimõistmine väheneb , kui osatakse näha kultuuri ja kõnekäitumise seoseid . Kultuuris domineerivale kommunikatsioonikäitumisele tuginedes on uurijad määratlenud mitmete kultuuride paiga tugeva-nõrga konteksti kontiinuumis ( joonis <arv> ) . Neist tugeva konteksti lõpusuunda jäävad Kreeka , Hispaania , Prantsuse ja enamik Aasia kultuure ning nõrga konteksti lõpusuunda USA , Saksa , Skandinaavia ja Å veitsi kultuurid ( vt Gudykunst <arv> , Hall &amp; Hall <arv> , Victor <arv> ) .   JOONIS <arv>.Tugeva-nõrga konteksti kontiinuumi lõpusuundadesse paigutuvad kultuurid . Et eesti ja soome keel on sugulaskeeled , siis a priori peavad nii eestlased kui ka soomlased sarnaseks mõlema maa kommunikatsioonikäitumist . Üksteisega suheldes vahetatakse sageli ja kergesti küll keelt , ent mitte kõnekäitumist : viimases jäädakse oma harjumuspärase rääkimisviisi juurde . Samas aga ollakse imestunud ja sageli solvunudki , kui üksteist ei mõisteta . Ometi on keele ja kommunikatsioonikäitumise seos märgatavalt nõrgem kui kommunikatsioonikäitumise seos kultuuriga ( vt ka Nakanishi <arv> , Tiittula <arv> , lk <arv>-<arv> ) . S.t osates teist keelt ei pruugita veel tunda vastava maa kõnekäitumist , küll aga võib olla edukas , õppides tundma teise maa kultuuri ja seda respekteerides . Mida sarnasemad on keeled grammatiliselt , seda kergemini kantakse sarnasus üle ka muudesse suhtlemisvaldkondadesse , mõtlemata neid keeli kasutavate kultuuride võimalikule erinevale arenguteele . Eestlased ja soomlased , kuigi sarnaseid keeli rääkivad naaberrahvad , on ajaloo vältel teinud läbi erineva arengu . Eestlased on olnud avatumad palju rohkematele kultuuridele kui soomlased ning on tõenäoline , et see peegeldub ka nende rahvaste kõnekäitumises . Üks võimalus hinnata kultuuride erinevust või sarnasust , on uurida kultuuri paiknemist tugeva-nõrga konteksti kontiinuumis . Eesti kohta vastavad uurimused puuduvad , küll aga on neid Soome kohta . Tulemused lubavad väita , et Soome kuulub pigem tugeva kontekstiga kultuuride hulka . Hall ( <arv> ) on praktiliselt ainus , kes on Soome paigutanud nõrga kontekstiga kultuuride hulka , teistes uurimustes nähakse Soomel tugeva kontekstiga kultuuridele omaseid jooni ( Wid©n <arv> , Honkavaara jt <arv> Tiittula <arv> ) . Küll aga märgib Tiittula , et eri eluvaldkondades võib domineerida erinev kommunikatsioonistiil . Käesolevas uurimuses on võrreldud eestlaste ja soomlaste dialooge kestuse aspektist . Kuna kultuuridevahelises suhtlemises on üheks põhiprobleemiks oskus kasutada aega vastavate kultuurinormide kohaselt , sealhulgas oskus üles ehitada vestlust ajaliselt aktsepteeritavate lõikudena , siis tulemused võiksid viidata võimalikele ajakasutuse erinevustele või sarnasustele eesti ja soome dialoogis , mis omakorda vihjaks kultuuride erinevale või sarnasele paiknemisele tugeva-nõrga konteksti kontiinuumis . S.t kuna kõnekäitumises peegeldub kultuur , siis kõnekäitumist uurides võib leida vastuse küsimusele , kas Eesti ja Soome kultuurid on sarnased või mitte . Uuritav kõnematerjal on lindistatud raadio otsesaadetest ( Eesti Raadio , Raadio <arv> , Kuku raadio , Yleisradio ja Radiomafia ) , mille külalisteks olid Eesti ja Soome avaliku elu tegelased ( ajakirjanikud , poliitikud , kultuuriinimesed jne ) ja eksperdid . Analüüsiti kümmet eesti ja kümmet soome dialoogikatket ( vt Tekstid ) . Kestust mõõdeti järgmistel dialoogikomponentidel . a - saatejuhi kõnevoor ilma kõnevoorusiseste korraga rääkimisteta ( (s)ab ) ja kõnevoorusiseste pausideta ( (s)p ) . b - intervjueeritava ( mõnel juhul ka teise saatejuhi ) kõnevoor ilma kõnevoorusiseste korraga rääkimisteta ( (s)ab ) ja kõnevoorusiseste pausideta ( (s)p ) . (s)ab - korraga rääkimine , mis ei vii kõnevooru vahetamisele ( n-ö kõnevoorusisene korraga rääkimine ) . (l)ab - korraga rääkimine , mis viib kõnevooru vahetamisele ( n-ö kõnevooru lõpetav korraga rääkimine ) . (s)p - paus , mis ei vii kõnevooru vahetamisele ( n-ö kõnevoorusisene paus ) . Märkus . Mõõdetud on ainult neid kõnevoorusiseseid pause , kus kõneleja näib ootavat kõnevooru ülevõtmist , ent jätkab , kui seda ei toimu . Arvestamata on jäetud kõik muud kõnes esinevad pausid , nagu näiteks hingetõmbepausid lausungi keskel , pausid enne millegi rõhutamist jne. (l)p - paus , mis viib kõnevooru vahetamisele ( n-ö kõnevooru lõpetav paus ) . Töös mõõdeti kõikide nimetatud dialoogikomponentide kestused sekundites , loendati nende komponentide esinemissagedus ning arvutati keskmised kestused ( keskm ) , protsent kogukestusest ja esinemissagedus minutis . Tulemused on esitatud tabelites <arv> ja <arv> ning joonistel <arv> , <arv>a , <arv>b , <arv>a , <arv>b , <arv> , <arv>a , <arv>b . TABEL <arv>. Eesti ja soome dialoogikomponentide karakteristikud .  TABEL <arv>. Eesti ja soome dialoogikomponentide esinemissagedus minutis ning esinemissageduse protsent dialoogikomponentide koguarvust minutis .  EESTI DIALOOGIKOMPONENDID JOONIS <arv>.Eesti ja soome dialoogikomponentide keskmised kestused ( s ) .   JOONIS <arv>a.Eesti dialoogikomponentide jaotus kestuse järgi .   JOONIS <arv>b.Soome dialoogikomponentide jaotus kestuse järgi .   JOONIS <arv>a.Eesti dialoogikomponentide jaotus esinemissageduse järgi .   JOONIS <arv>. Eesti ja soome dialoogikomponentide esinemissagedus minutis .   JOONIS <arv>a . Eesti dialoogikomponentide jaotus esinemissageduse järgi minutis .   JOONIS <arv>b . Soome dialoogikomponentide jaotus esinemissageduse järgi minutis . Uuritud materjali põhjal on eestlaste kõnevoorud soomlaste omast kaks korda lühemad , samuti on lühemad eestlaste pausid . Korraga räägivad eestlased soomlastest pikemalt ( vt tabel <arv> , joonised <arv> , <arv>a ja <arv>b ) . Kui vaadelda dialoogikomponentide esinemissagedust minutis ( tabel <arv> , joonised <arv> ja <arv>a ja <arv>b ) , siis siin on eestlaste kõneminut soomlaste omast kirevam : minutis vahetatakse kõnevooru keskmiselt <arv> korda , lisaks sellele esineb korraga rääkimist ja pause . Soomlastel vahetub kõnevoor minutis keskmiselt <arv>,<arv> korda , lisaks sellele iseloomustavad soomlaste dialoogiminutit kõnevooru lõpupausid . Korraga rääkimist tuleb soome dialoogis ette haruharva - paar korda viieminutilises jutus . Kõik eespool nimetatu viitab eesti ja soome dialoogide märkimisväärselt erinevale ülesehitusele ning erinevale ajakasutusele selles . Lisaks dialoogikomponentidele mõõdeti ka eestlaste ja soomlaste rääkimiskiirust esimeste dialoogiminutite jooksul , s.t loendati vestluspartnerite a ja b poolt räägitud sõnade arv minutis . Eestlaste rääkimiskiirus osutus oluliselt suuremaks soomlaste omast : eestlased rääkisid keskmiselt <arv> sõna minutis , soomlased keskmiselt <arv> sõna . Võrdluseks võiks siinkohal tuua Aino Sallise ( <arv> , lk <arv>-<arv> ) ülevaate mõningate rahvaste rääkimiskiirustest . Nii on märgitud soomlaste rääkimiskiiruseks <arv>-<arv> sõna minutis , ameeriklastel <arv>-<arv> sõna minutis , inglastel <arv>-<arv> sõna minutis . Kuna tulemused on saadud erinevate loetud tekstide ( uudised , luule , proosa jm ) põhjal , siis dialoogis , kus tekst pole ette antud , vaid mõeldakse vestluse käigus välja , on eestlaste rääkimiskiirus märkimisväärne saavutus . Eesti ja Soome on kultuurid , mis erinevad teineteisest aja kasutuse poolest vestluses . Soomlasi iseloomustab kõne rahulikkus , pikad kõnevoorud , pikad pausid kõnevoorude vahel , vaikiv kuulamine . Kõnevooru katkestamisi on vähe , seda peetakse kas ebaviisakuseks või siis kuulaja erimeelsuse märgiks , mis tekitab kõnelejas pahameelt ( vt Sallinen-Kuparinen <arv> , Lehtonen <arv> ) . Eestlasi iseloomustab kiire kõnetempo , kiiresti vahetuvad kõnevoorud , suhteliselt sage korraga rääkimine . Eestlane ei kuula vaikides , huvi räägitava vastu näitab ta välja häälekalt kas hüüatustega , kommentaaridega või täpsustavate küsimustega . Eestlased taluvad kõnevooru katkestamist paremini kui pikki kõnevoore . Kuna töö põhineb raadiokõnel , siis ei ole võimalik teha järeldusi eestlaste ja soomlaste suhtumisest vaikusesse : liiga pikk vaikus eetris tuleb katkestada , ja seda teevad nii eesti kui ka soome saatejuhid ühtviisi . Kirjanduse andmeil taluvad soomlased vaikust hästi ( vt Rusanen <arv> ) . Vaikust taluvad hästi ka eestlased ja see näib olevatki eestlaste ja soomlaste kommunikatsioonikäitumise suurim sarnasus . Kui püüda eestlasi ja soomlasi paigutada tugeva-nõrga konteksti kontiinuumi dialoogi ajalise ülesehituse põhjal , siis sobiksid eestlased pigem nõrga kontekstiga kultuuride hulka ja soomlased pigem tugeva kontekstiga kultuuride hulka . Eestlaste ja soomlaste omavahelises vestluses oleks otstarbekas seda teada ja arvestada . Eestlased peaksid püüdma soomlasi hoolikamalt kuulata , et leida soomlase pikemast kõnevoorust informatsiooni , mida nad harilikult eesti kombe kohaselt lõputute pärimistega on harjunud kätte saama . Oma kõnevooru aga võiksid eestlased palju rahulikumalt kasutada , seletades oma mõtteid põhjalikumalt , arvestades , et soomlaste poolt täpsustavaid ja konkretiseerivaid küsimusi eriti palju ei tule . Vähese jutu põhjal on aga soomlasel eestlase mõtetest raske aru saada - soomlane võib öeldut tõlgendada valesti . Soomlased seevastu peaksid lahti saama vaikiva soomlase müüdist , mis näib olevat peaasjalikult tulenenud sellest , et võõramaalastega vestlemisel on tekkinud raskusi . Soomlased on pannud selle halva võõrkeeleoskuse arvele , mille tõttu ei saada haarata piisavalt kiiresti kõnevooru või mille tõttu soomlase kõnevoor katkestatakse vestluspartneri poolt pikema pausi puhul ( vt Rusanen <arv> ) . Kuna taolised kogemused on saadud vestlustes ameeriklastega või muude eurooplastega , kelle enamik kuulub nõrga kontekstiga kultuuride hulka , siis põhjus ei pruugi sugugi olla halvas keeleoskuses , vaid pigem erinevates vestlusnormides . Käesoleva töö põhjal tundub väide väherääkivast soomlasest isegi pisut kummaline . Vastupidi , soomlane räägib palju ja pikalt ning naudib rääkimist samavõrd kui kuulamist . Seega probleem ei ole mitte selles , et saada soomlast rääkima , vaid pigem selles , et ta oleks valmis kultuuridevahelises suhtlemises vajaduse korral muutma oma rääkimisstiili . Aino Sallinen ( <arv> ) on märkinud , et tema soomlastest informandid , kelle ülesandeks oli iseloomustada end kui rääkijat , nimetasid liigset jutukust üheks oma kommunikatsiooninõrkuseks . Ideaaliks peeti lühidat ja tõhusat eneseväljendust . See on märk , et soomlased peavad oma rääkimisstiili teiste rahvastega võrreldes erinevaks . Teiste rahvaste poolt peale surutud vaikiva soomlase müüt ( vt Lehtonen <arv> ) võib tekitada soovitule vastupidise efekti : võõramaalasega vestlusse astudes võib soomlane võimaluse tulles hakata rääkima veelgi pikemalt ja veelgi ebakonkreetsemalt , hüljates sellega oma rääkimisideaali ning erinedes oma jutuga vestluspartneri võimalikest kommunikatsiooninormidest veelgi enam . Kuna inimesed harva oskavad seostada kommunikatsioonikäitumist kultuuriga , ent samas teadvustamatult hindavad vestluspartnerit just oma kultuurinormide põhjal , siis on vääritimõistmise oht erinevate kultuuride kokkupuutel alati olemas . Ehk aitavad käesoleva töö tulemused vähendada arusaamatusi eestlaste ja soomlaste vahel ning mõista , et ka kõrvuti elavatel sugulaskeeli kõnelevatel rahvastel võib olla kultuurierinevusi , mille peegeldusi näeme kommunikatsioonikäitumises .  Uurimus on varem ilmunud : Hille Pajupuu <arv> . Kultuurikontekst , dialoog , aeg . Eesti Teaduste Akadeemia Eesti Keele Instituut . Hille Pajupuu <arv>. Cultural Context , Dialogue , Time . Estonian Academy of Sciences , Institute of the Estonian Language . Artikli internetiversioon on valminud Sihtasutuse Eesti Teadusfond rahalisel toetusel . Projekt nr <arv>.