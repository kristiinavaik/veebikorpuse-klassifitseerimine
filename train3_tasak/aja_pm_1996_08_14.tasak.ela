kirjak	aja_pm_1996_08_14.tasak.ela	NEEME KORV Laupäeval meelitas soe ilm ja mitte vähem soe vesi Elvasse Verevi järve randa hulgaliselt suplejaid . Lisaks muidu mõnusale päevale said nädalalõpunautijad osa ühest üsna vaatemängulisest spordialast - järvel tegid hooaja lõpus väikese demonstratsioonesinemise ujujad-staierid , kellel polnud mingi kunst järvele poole tunniga kaks ringi peale teha . Kes nad on ? Pikki ujumisdistantse mõõdetakse suviti paljudel Eestimaa järvedel , ent ka meres , kus tuntuimaks Väikese väina ujumine . Pikamaaujumise ajalugu räägib , et ujutud on Helsingist Tallinna ja vastupidi . Nõukogude perioodist mäletatakse üle Peipsi ujumisi , mis nüüd enam kõne alla ei tule . Pikamaaujujaid , kes suvel paljudel etappidel käivad , on paarikümne ringis , alates alla <arv>-aastastest noortest kuni veteranideni välja . Paljud neist on ( endised ) tippujujad , näiteks Eha Liljenthal , kes tulnud erinevatel ujumisdistantsidel Eesti meistriks enam kui kolmekümnel korral . Loomulikult ollakse üksteisega nägupidi tuttavad . Võistluski käib rohkem sõbralikus laadis - ega's mäng mõisa peale ole ! Igal etapil lööb kaasa ka neid , kes esimest korda pikka maad ujuda proovivad . Nii võidab ala uusi huvilisi juurde . Mõistagi on seetõttu alati ka katkestajaid . Õnnetusjuhtumite ( mida Eesti ametlikel pikamaaujumistel pole olnud ) vältimiseks saadavad võistlejaid julgestuspaadid . Mingeid lisavahendeid ( nagu näiteks triatlonimeeste kummiülikond , mis ei lase kehal jahtuda ja hoiab ujujat paremini vee peal ) peale ujumismütsi pikamaaujujad ei kasuta . Asjaolud Staierite kinnitusel on suur vahe , kas ujuda järves või meres . Mere soolane vesi kannab ujujat paremini . Samuti ei peeta heaks järve tihedat ja teravat lainetust . Vee soolasuse kõrval on pikamaaujumise juures ülimalt oluline vee temperatuur , mida mõõdetakse <arv>-<arv>,<arv> meetri sügavuselt . Soojemas vees on parem ujuda - keha ei jahtu maha ning lihased ei lähe krampi . Tippstaierite sõnul on alates <arv> kraadist juba iga pool kraadi allapoole selgelt tajutav . Temperatuurist sõltuvalt määratakse distantsi pikkus . Selle aasta etappidest oli vesi kõige jahedam Rõuges - <arv>,<arv> kraadi üle nulli . Distantsiks mõõdeti siis vaid <arv> meetrit . Mõnes Eesti järves tõuseb temperatuur suviti üle <arv> kraadi . “ Siis hakkad juba vees olles higistama , ” kommenteerivad ujujad muiates . Õigeks pikamaaujumiseks peetakse Euroopas distantse alates kahest ja poolest kilomeetrist . Pjedestaal Verevi järve pikamaaujumisel võisid ujujad valida kahe võistlusdistantsi vahel , kas üks ring ( <arv>,<arv> km ) või kaks ringi ( <arv>,<arv> km ) . Kahe ringi tegijatest jõudis esimesena finishisse Kalle Liivamägi , kellel kulus selleks aega napilt üle poole tunni - <arv> minutit ja <arv> sekundit . Üsna väikeste vahedega järgnesid võitjale Toomas Kleesment ja Peeter Aan . Üks võistluse korraldajaid ja entusiaste , Olav Lukin Tallinna Vetelpäästeühingust , oli ka ise vees . Tema sõnul polnud Elva etapp enam ametlik , vaid mõeldud lihtsalt suve lõppakordiks , selleks , et staierite seltskond taas kord kokku tulla saaks . Mis nad selle eest saavad ? Epiloogiks . “ Tartu Postimees ” jälgis ujumist järve keskelt paadist . Kaldal astus siinkirjutaja juurde noormees ja , pidades reporterit ilmselt kohtunikuks või mingiks muuks asjameheks soovis teada , mis võitja auhinnaks saab . “ Pobeditelju sto kron dadut ? ” Vabandasin ja ütlesin , et ei tea . Jah , huvitav tõesti ? Kohtudes juba distantsi läbinutega pidin seda uurima , kuid nähes veest välja ronivate ujujate nägusid , taipasin juba enne - see on üsna mõttetu küsimus . Ujumine on neile inimestele lihtsalt rahuldust pakkuv viis lõõgastuda . Harrastus , millega nad tegeleksid ka ilma rahas mõõdetavate auhindadeta . INGA LILL Sündinud <arv>. juulil <arv> Lõpetanud TRÜ majandusteaduskonna Abielus Katiga Lapsed Richard ( <arv> ) ja Margareta ( <arv> ) Ametilt kirjastaja “ Olen ametilt ja ka elus kirjastaja , ” nii tutvustaks Alo Murutar ( <arv> ) end teistele . Milline on olnud sinu suvi ? Kas puhata ka oled jõudnud ? Igal suvel võtan ühe purjetamise nädala Võrtsjärvel . Eelmistel aastatel sain sellest rahulikust ettevõtmisest sooja suvetunde kätte . Sel aastal sattus see vihma ja üleujutuse ajale ja seal oli iga päev ja iga tund sündmusi . Tööinimesena tunnen , et suvi kohati isegi häirib mind , kuigi tegelikult olen ma suveinimene . Olen suvel sündinud ja lapsepõlves oli suvi kõige oodatum aastaaeg . Et suvi mind häirib , ei tähenda , et peaks ainult vihma lödistama . Eestlased on enda arvates nii rikkad , et ei pea suviti tööd tegema . Neil ettevõtetel ja inimestel , kes tahavad suvel tööd teha , on teiste mittetöötamise tõttu tegevus pärsitud . Olen sellepärast suisa mures . Jaapanlased töötasid peale sõda , kui nende maa oli maatasa tehtud , puhkepäevadeta . Eestlased on omast arust end juba mugavalt sisse seadnud ja leiutavad igasuguseid pühasid , vabasid päevi , suvevaheaegu jm. Arvan , et see pole õige . Selle aasta suvi on juba asjalikum kui eelmised . Varem käis suur kollektiivne laisklemine , olid nn. kollektiivsed puhkused . Sel aastal paljud ettevõtted töötavad ka suvel . Kas pead end töönarkomaaniks ? See lihtsalt on nii . Olen ise enda taganttorkija . Kerge oleks töötada hea ülemuse käe all , kes ütleb , mida , kui palju ja mis ajal peab tegema . Kõike seda otsustan ma praegu ise . Selles mõttes olen halb ülemus - tahan , et kogu aeg tööd tehtaks . Narkomaan ma vist ikka pole . Kas ma peaksin puhkama , kui töö on just see , mida ma teha tahan ? Olen sellise valiku ise teinud ja oma elu nii seadnud . Ma ei mõtle , et pean tingimata iga suvi neli , viis või kuus nädalat puhkama . Mulle pole see oluline . Kui kaua sa oled Võrtsjärve ja purjetamisega seotud olnud ? Võrtsjärve ääres on mul suvila ... Aga tegelikult algab kõik sellest , et Võrtsjärve ääres on mul Võrtsjärv , selle ääres purjetajad ja purjekate jaoks ehitatud hoidla , millest tekkis kogemata suvila . Võrtsjärve ääres olen käinud väga kaua , täpsemalt öeldes sünnist saadik . Aga erinevates rollides . Pisikesest peast püüdsin seal kala ja vaatasin , kuidas täismehed purjetama läksid . Alguses olime Oiul tädi juures . Umbes <arv> aastat tagasi sai Tamme poldril majavundamendile alus pandud . Kogu teadliku elu ja rohkemgi olen olnud seotud Võrtsjärvega . Kui tihti sa Võrtsjärve äärde jõuad ? Kord nädalas kindlasti ja siis üks-kaks päeva korraga . Millal sa purjetama hakkasid ? Kui ma ise sain sooti käes hoida , see oli ... oi , oi , oi ... Ma mäletan , et purjetasin koos oma venna Vahuriga ja Tamme Jaak oli roolimeheks . Murdsime tol korral purjeka masti . See oli Oiul , umbes <arv>ndate keskel , ma olin siis teises või kolmandas klassis . Kas sa oled üksi ka purjetanud ? Ma pole üksi purjetaja tüüp . Ma ei saa sõidust naudingut , kui mul pole kellegagi rääkida ja mõtteid vahetada . Sel aastal tegime esimest korda Võrtsjärvel kaptenite võistluse . Laeval , millel tavaliselt sõidab kolm meest , oli ainult kapten . Teised lehvitasid kaldalt taskurätikutega . Üksi purjetamine oli elamus , kuid mõnus igal juhul . Ma üldiselt ei poolda individuaalseid paate . See väljendab justkui egoistlikku suhtumist elusse üldse . Mina tahan seltskonda , peret või sõpru - keegi peab mu ümber olema . Kui tähtis on sulle perekond ? Väga tähtis . Nii oli see juba lapsepõlves : elasime ja tegime tööd koos vanemate ja vennaga . Abiellumine ja loodud perekond tähendavad jälle koosolemist ja -tegemist , koos elamist , koos tundmist ja üksteise peal oma mõtete peegeldamist . Perekond on nagu pisike kontrollgrupp , mille olemasolu on oluline . Kas vanematega on siiani jäänud lähedased suhted ? Mingit kaugenemist küll pole . Mingi periood oli , siis kui abiellusime , nii see on ilmselt igas perekonnas - mees ja naine kapselduvad mingiks ajaks omaette , paariks päevaks , mõneks kuuks või paariks aastaks . Sel ajal luuakse nagu ühine aura või väli selleks , et minna jälle maailma uurima , kumbki ise teed , ühine kodu toeks . Milline on suurim isa antud elutõde või õpetus ? Isa on andnud väga palju mõtteid ja õpetusi . Kindlasti on temalt oskus tööd teha , igasugust tööd teha . Olen saanud temalt mõttevabaduse , õigemini oskuse kasutada omi mõtteid selleks , mida sa ise õigeks pean . Isa on andnud mulle tausta , aga ta pole mulle andnud sihti . See ongi tema põhimõte : sihid pean ise seadma , tema on aidanud vaid tausta luua . Milline on sinu kõige suurem ja eredam isaga seotud kogemus ? Kõige eredamalt on mulle meelde jäänud üks purjetamisega seotud olukord . Kaks väikest poissi , mina ja mu sõber läksime väikese Optimist-paadiga järvele . Me ei kujutanud ette , et kõik purjetavad ja meid ei lasta . Tuli äikesepagi ja kogu see laevastik , mis sel hetkel Võrtsjärve ääres oli , tuli meid päästma . Siis tundsin , et kuni vastutusvõimelisuse saavutamiseni , mingi eani , on mul olemas tagamaa , kus sa võid teha ükskõik mida ja ikka tiritakse sind välja . See andis turvalisuse tunde . Öeldakse , et Tallinnas on äriliselt suuremad võimalused kui Tartus . Kas sul ei ole tulnud mõtet Tallinna minna ? Äriliselt on Tallinnas kindlasti suuremad võimalused . Pärnuski on võimalusi rohkem , ja Kohtla-Järvel . Aga Tartu on minu kodu ja rohkem ma ei peagi vajalikuks kommenteerida . Millal sai alguse kirjastus Elmatar ? Siis , kui ma “ Postimehest ” ära tulin . Oli vaja ju millegagi tegelda . Esialgu läksin sõbra puidufirmasse , kuid eneseteostust jäi seal väheks . Üks mu väga hea tuttav andis mõtte , et võiksin tegelda sellega , millega olin ma “ Postimehes ” kokku puutunud . Edasine oli vaid vahendite leidmise küsimus . Kuidas sa “ Postimehesse ” sattusid ? Lõpetasin majandusteaduskonna ja tegin diplomitöö väikeettevõtlusest Eestis . Tegin ise ka ühe väikese ettevõtte - EPA teadus-ja rakenduskeskuse , mis üritas ära kasutada EPA potentsiaali . Ettevõte oli edukas . Aga “ Postimehesse ” sattusin nii : abikaasa Kati oli nõupidamisel , kus Mart Kadastik laiutas käsi ja teatas , et nüüd on kohe vaja inimest , kes hakkaks majandusasjadega tegelema , ning küsis , kas kellelgi on kedagi välja pakkuda . Kati mainis siis , et tal kodus on üks . Mida sa tegid ja miks sa ära tulid ? Juhatasin seal majandustegevust süngel , huvitaval ja kriitilisel ajal , mil riik lõpetas ajalehtede väljaandmise . Ajalehest “ Edasi ” sai aktsiaselts “ Postimees ” . Mulle meeldis aeg , kui oli vaja teha kangelastegusid . Aga kui kõik stabiliseerus ja rahad hakkasid liikuma , paberit hakati ostma Soomest ja enam polnud vaja minna piirile rahapakiga valvama , kas vagun saab üle ja palju selle eest tuleb maksta . siis tuli ära tulla . Kirjastus Elmatar oli üks esimesi , kes hakkas ostma ametlikke raamatukirjastamisõigusi . Kas sellega seoses oli probleeme teiste kirjastustega ? See on siiani terav probleem . Kaugeltki mitte kõik ei maksa copyright'i eest . Probleem tekkis siis , kui valmistasime ette raamatu “ Murder is easy ” tõlkimist ja selgus , et üks Tallinna kirjastus oli selle juba piraatväljaandena avaldanud . See on ka ainus kord , kus minu huvisid on otseselt kahjustatud . Ma üritan oma tööd teha nii , et mistahes situatsioonis ei peaks silmi maha lööma . Ma pean loomulikuks , et vargus tekitab jälkust ja viha . See on eetika küsimus . Arvan siiani , et teistele ei tohi teha seda , mida ma ei taha , et teised mulle teeksid . Väga paljudel kirjastustel tasuks selle üle mõelda . Näpuga ma ei näita , kuid olukord raamatuturul on ikka veider küll . Varastatud kaupa ehk piraatraamatuid müüakse seaduslikult seaduslikes raamatukauplustes ja trükitakse seaduslikes trükikodades . Kõik on seaduslik , aga raamat ise on varastatud . Kusjuures mõningaid väljaandeid müüakse väga hästi . Kas copyright'e ehk kirjastusõiguseid on rohkem ostma hakatud ? Jah , kindlasti . Minugi käest on küsitud , kuidas seda teha , ja oleme aidanud ise kirjastusõiguse ostmisel . Kuid seda ei tee mitte kõik . On kirjastusi , mis on ostnud osa raamatute kirjastusõiguseid , teiste omi mitte . Tuleb välja , et Eesti täidesaatev võim pole võimeline vargusega tegelema . Ühtegi kohtuasja pole siiani algatatud . Kas Elmatari raamatud on kallimad ? Jah , on küll . Kuu ajaga on võimalik saada kirjastusõigus agentuurilt , kes meid tunneb , kuid mõne autori puhul võib kirjastusõiguse väljaajamine võtta pool aastat . Milline on eesti raamatuostja ? Eestlasi on umbes <arv> , siis neid , kel on huvi raamatute vastu ja võimalus neid ka osta , on umbes <arv>. Raamatupoodi jõuavad neist vaid pooled . Nad on loomult valivad ja suhteliselt haritud . Ostjale pole eriti oluline , kas raamat on varastatud . Kahjuks . Ma nimetan seda ebaterveks konkurentsiks . Õigem oleks konkurentsiametisse kaevata , aga ega sellest ka mingit kasu oleks . Kirjastus “ Elmatar ” on välja andnud mitmeid vahvaid lasteraamatuid . Oled sa ise nende lugeja ? Loen lasteraamatuid meelsasti . Kas mäletad oma esimesi kapsaks loetud raamatuid ? Kui ma õigesti mäletan , siis oli see kas “ Nukitsamees ” või “ Üks rohutirts läks kõndima ” . Need jäid minust tõeliste kapsastena maha . Mis olid järgmised kapsad ? Raudselt “ Karlsson katuselt ” , see on konkurentsitu . Kas oled tahtnud Karlssoniga sarnaneda ? Ei ( naer ) . Vastupidi , ma nautisin , et ei sarnanenud temaga , kuigi lendamise vastu tundsin küll huvi ja kollitada oleks võinud ka . Pigem samastasin end Väikevennaga . Tegelikult laps kontrollib end Karlssoni-raamatu kaudu , Karlssoni ja väikevenna dialoogid annavad talle kindlajoonelise ettekujutuse , mis maailmas on hea ja mis halb . On sul elus eeskujusid ? ( Pikem paus . ) D'Artagnan ja krahv Monte Cristo . Lugesin “ Kolme musketäri ” ja “ Krahv Monte Cristot ” noorena , väga tundlikul ajal. Need raamatud annavad ettekujutuse aust ja eetilisusest , tahte mitte tegelda väiklaste ja räpaste asjadega . Loen neid raamatuid siiani meelsasti . Aga on sul eeskujusid reaalsete inimeste seas ? Isa ja ema . Isa on heaks eeskujuks oma üllameelse ellusuhtumisega ja üleolekuga väiklastest probleemidest ning ema oma energia ja organiseerimisvõimega . Mida sulle meeldib teha ? Ajada juttu , olla seltskonnas . Sõbrad on olulised ja nende puudumine annab alati tunda . Inimesele mõjub rängalt , kui tal pole kellegagi oma rõõme jagada . Neid , kellele oma probleemidest rääkida , leidub alati . Kuid kui pead saavutusi endas hoidma , on kole . Milline on teie suhe abikaasaga ? Väga lähedane . Meid ei seo ainult tunded ja emotsioonid , meie abielus on ka väga palju asjalikkust . Kati on tähtkujult Jäär . Kui talle mingi kirglik mõte pähe lööb , siis kuulan ta ära ning seejärel hakkan ettevaatlikult oponeerima . Samamoodi lasen mina kõik ideed justkui läbi tema . Sellest tõuseb tulu ja usun , et sedakaudu on palju ämbreid tegemata jäänud . T. SIRGE Olen kaks korda viimasel kahel kuul saanud liikluspolitseilt trahvi uute , väga kõrgete trahvimäärade järgi . Ma ei hakkagi ajama , nagu ma poleks süüdi olnud - tõepoolest oli mõlemal korral hajameelsusest liikluskindlustuse poliisi tähtaeg üle jooksnud . Et trahvisumma on kõrge , <arv> krooni , siis on mul mõlemal korral load ära võetud ja olen sõitnud ajutiste lubadega . Siin tulebki loo tuum . Olen väikeettevõtja ja rühman päevad läbi ringi , selle ringisagimisega unustasin poliisi pikendada . Ma ei saa aru , miks mind karistatakse veel sellega , et pean võtma end tööpäeval vabaks , et seista komisjoni ootel järjekorras ja siis veelkord , et seista järjekorras , kui ma olen trahvi panka ära maksnud ja tahan lube kätte saada . Kui ma olen niigi raha kaotanud , siis miks pean ma veel kaotama sellega , et raiskan päeva sabas seistes . Kolme sellise trahviga on ühel inimesel kuupalk käes , miks ei suurendata personali , kes nii tulutoovate trahvisaajatega tegeleks . Pensionär E. J. Mul tuleb nädalas paar korda sõita allalinna turule ja turuhoonesse söögikraami tooma . Selleks sobib hästi <arv>. liini buss , mis viib otse turuhoone ette . Bussi kasutavad peamiselt vanemad inimesed . Noored kihutavad papade või ka enda lukslimusiinides mööda Aardla tänavat . Tundub , nagu mõni neist kardaks omaenda matustele hilineda . Eriti popiks on muutunud mobiiltelefonid , mis põse vastu surutult aitavad tõsta selle omaniku tähtsust . Aga see selleks . <arv>. liini bussi suurim puudus on , et Aardla tänava lõpus tehakse pikem peatus , mis võib kesta kuni kümme minutit . Lõtv sõidugraafik ? Eks ole ju iga sõitja huvitatud kiiremast päralejõudmisest , aga näe , bussijuht on sunnitud siin oma aega parajaks tegema . Oleks veel , et võtaks lapi kätte ja pühiks aknad porist puhtaks ! Tihti lisandub viieminutine peatus Riia tänaval , kus bussijuht lippab , rahakott näpu vahel , temale turgutuseks nii vajalikku tassi kohvi jooma . Bussitäis rahvast muidugi kannatlikult ( või kannatamatult ) ootamas . Protesteerida keegi ei julge . Nüüd on veel üks häda lisandunud . Noored bussijuhid armastavad raadio Tartu ( mitte Tartu raadio ) tümpsu ja kostitavad sellega lahkelt ka sõitjaid , kes - nagu juba öeldud - on vanemad inimesed ja tümpsust suurt ei hooli , mis sest , et lugu võib olla tümpsufännide hulgas väga populaarne . Julgesin hiljuti selle vaibakloppimise vastu kergelt protesteerida . Päikeseprille kandev noor bussijuht , kellele eluea poolest vanaisa võiksin olla , lisas helile veel tugevust näitamaks , et tema on bussis peremees ja tellib ka muusika . Muide , veel hiljuti valitses linnaliinibussides suhteline vaikus . Ilmselt oli bussikoondis inimeste nurinale mingil määral reageerinud . Kas ei peaks bussijuhte veel kord korrale kutsuma ? Praegu käitub bussijuht , nagu oleks sõiduk tema eraomandus . Usun , et kui see ka tegelikkuses nii oleks , langenuks ära vajadus seda kirja kirjutada . H. R. , Tartu Sõitsin valgetkirja Scania bussiga number kaks südalinna suunas . Turu peatuses sõiduk tühjenes . Küsisin bussijuhilt , kui kaua buss peatub . Bussijuht , umbes <arv>-aastane lühikeste juustega mees , ei vastanud ega keeranud peadki . Minu rääkimine on vaiksevõitu . Vaatamata sellele , et seisin bussijuhi kõrval , kordasin küsimust valjemalt . Vastati kurjalt : “ Mis te karjute ? ” Aga seletust ei saanud . Ütlesin , et vahel on buss seisnud kuni seitse minutit , sellepärast päringi . Siis sain teada : “ Aga mis see teie asi on , kui seisangi . Praegu on punane tuli , ei saakski sõita . ” Väljusin bussist . Südalinna peatusest Kaubamaja juures oli seesama buss minu tänava ületamisel juba edasi sõitmas . Kas see lugu on oluline ? On ja pole ka . Kui imelihtne oleks olnud bussijuhi vastus , et sõidan kohe või sõidan mõne minuti pärast . Kas asutus , millele buss kuulub , ei peaks oma bussijuhtidelt nõudma elementaarset viisakust ? Või on see täiesti ülearune ? LEHTE KUKK Küsiks , kas Tartu linnavalitsusel pole inimest , kes heidaks pilku kogu linna heakorrale ? On valus vaadata Friedeberg Tuglase mälestussamba ümbrust . Kiviklibuga kaetud platsil kasvab kõikvõimalik Eestimaal tuntud umbrohi , ka ohakad on pinkide all kõditamas istujat . Pingid ja prügikastid on inetud , viimastest on üks tõstetud samba ette ja see on seisnud seal umbes nädala . Et mu tee kesklinna kulgeb otse sambast mööda , siis näen iga päev seal toimuvat . Pinkidel istuvad sageli joomamehed pudel jalgade ees . Milline tuttavaga vestleja tahakski istuda pargipingil , kui samas kõrval teine sulle otse näkku võib vaadata ja kikkis kõrvu igat sõna püüab . Minu ja küllap mõne teisegi mõte oleks , et kuni paari lilleõit pole istutada , siis olgu seal ilus roheline muru , mida masin aegajalt niidab ja kadugu kiviklibu . ERKKI KÕLU Tartu raekoja tornikell hakkab peagi taas lööma . Kell hakkab lööma lohakaid ja uniseid linnavolinikke ning korrumpeerunud linnaametnikke . Kell lööb igaüht just nii valusasti , kui ta ära on teeninud . Et kell asub kõrgel kohal , siis ei jää tal kellegi pahateod nägemata . Eesti kõrgeim tuhamägi asub Kiviõli lähedal . Et muuta Tartu turistidele atraktiivsemaks , kavatseb Tiit Veeberi valimisliit “ Piim ja turvas ” ehitada Raadi lennuväljale Eesti kõrgeima turbamäe . Turbamägi ei sütti mitte mingil juhul , on keskkonnasõbralik ja selle rajamine tuleb suhteliselt odav , kuna Tartu linn on materjali juba kinni maksnud . Liikluspolitsei annab teada , et valged ööd Tartus on lõppenud ning saabunud on soojad ja sumedad augustiööd . Seoses sellega peavad liiklusohutuse suurendamiseks lisaks autotuledele päeval põlema ka tänavavalgustid , jalakäijad aga peavad ka päevasel ajal kandma sisselülitatud taskulampe või küünlaid . Vähe sellest , alates <arv>. augustist peavad kõigil Tartu majadel ööpäev läbi põlema gabariidituled , varisemisohtlikel hoonetel aga ka ohutuled . Ohutuledega peavad end varustama ka linnavolikogu ja linnavalitsuse liikmed , kes kujutavad endast ohtu mitte ainult Tartu liiklusele , vaid kõigi tartlaste elule ning varale . Tartu arestimaja palkas tööle selgeltnägija , kelle ülesandeks on ette näha vangide põgenemist . Et tegemist on professionaaliga , siis suudab selgeltnägija ette näha nii põgenemist kavatsevate vangide isikuid , põgenemise aega , täpset kohta ja meetodit . Arestimaja juhtkond ei välista võimalust , et selgeltnägijat laenutatakse hea tasu eest ka teistele Eesti kinnipidamiskohtadele . Eile toimus Tartus käesoleva aasta esimene seenemürgitusjuhtum . Politsei pidas Tähtvere pargis kinni mehe , kes rotimürgiga söögiseeni mürgitas . Mees vastupanu ei osutanud ja tunnistas oma süü üles . Politsei palub tartlastel asjast teatada iga kord , kui nad mõne mürgise seene leiavad . MART RAUDSAAR Eesti riik sai <arv>. aastal alguse tänu tugevatele valdadele , demokraatlikele omavalitsustele . Kui omavalitsus jääb mõne-mehe-valitsuseks ja ei usalda oma kodanikke , võib Eesti riik sammuda hukule justkui <arv>. aastal . Selleks , et kodanik osaleks omavalitsuse töös ja toetaks seda , on kohaliku omavalitsuse tegevus avalik , nagu ütleb kohaliku omavalitsuse korralduse seadus . Ent Elva linna kodanikel pole võimalik saada objektiivset ülevaadet linnavalitsuse ja volikogu tööst , ning isegi linnavolinikud ei tea sageli , milliseid eelnõusid nad vastu võtavad . Elva volikogu käesoleva aasta <arv>. märtsi istungi protokollist võib lugeda : Alapunkt <arv> all kandis Elva Linnavalitsuse pearaamatupidaja EVE NÕMMEMAA ette Elva linna raamatupidamise aruande /bilansi/ . Tegelikult ei kandnud Eve Nõmmemaa bilanssi ette ei suuliselt ega esitanud volinikele ka korralikult vormistatud raamatupidamise aruannet ( volinike seas levis vaid seletuskiri pooleteistkümnel masinakirjaleheküljel ) . Linnavalitsus väitis koguni ( refereering ) , et bilanss on liialt suur hulk pabereid , et seda volinikele kätte jagada ; otsustamisega on aga kiire , et mitte öelda kibekiire . Nõnda võttis volikogu häältega <arv> poolt ja kaks erapooletu vastu järgmise eelnõu : Aluseks võttes kohaliku omavalitsuse korralduse seaduse § <arv> p. <arv> , rahandusministri määrust nr. <arv> , <arv>. detsembrist <arv>. a. Elva Linnavalitsuse pearaamatupidaja Eve Nõmmemaa ettekannet ja volikogu liikmete arvamust , Elva Linnavolikogu otsustab : <arv>. Kinnitada Elva Linnavalitsuse raamatupidamise <arv>. aasta aruanne . <arv>. Otsus jõustub vastuvõtmisest . Tegelikult polnud enamikul volinikel midagi arvata , kuna nad ei teadnud , mida hääletatakse . Olematu hääletus On juhtunud isegi nõnda , et volinikud hääletavad enda meelest ühe dokumendi poolt , protokolli pannakse hiljem kirja aga teine dokument . Nõnda juhtus näiteks möödunud aasta <arv>. juuni istungil , kui üheksanda päevakorrapunktina arutas volikogu vee- ja kanalisatsiooniteenuste osutamise lepingu sõlmimiseks volituste andmist Elva linnavalitsusele ja aktsiaseltsile Tartumaa Vesi . Volikogu protokoll väidab , et volikogu otsustas kinnitada Elva Linnavolikogu otsuse nr. <arv>-V-<arv> , <arv>. juuli <arv> “ Veevarustuse ja kanalisatsiooniteenuste osutamine Elva linnas ning Elva linna veevarustuse- ja kanalisatsioonivõrkude ning tehnoloogiliste rajatiste ja nende ekspluatatsiooniga seotud varade tasuta rendile andmise ning erastamise aktsiaseltsile TARTUMAA VESI ” . Protokolli järgi hääletasid kümme volinikku otsuse poolt , neli jäid erapooletuks ja üks volinik oli vastu . Niisugust hääletamist pole kunagi olnud . Oli ainult üks hääletus , mille kohta protokoll väidab , et volikogu otsustas kinnitada Elva Linnavolikogu otsuse nr. <arv>-V-<arv> , <arv>. juuni <arv> “ lepingu p. <arv> tähtaeg <arv> /kümme/ aastat ” häältega kümme poolt , neli erapooletud ja üks vastu . Toimus ainult üks hääletus , kus volikogu võttis vastu eelnõu parandusettepaneku . Järgnevalt oleks pidanud volikogu vastu võtma eelnõu nr. <arv> enda . Mõned volinikud jäid erapooletuks , sest nad ei saanud aru , mis toimub . Käesoleva artikli autor hääletas vastu , sest ta polnud eelnõu üldse saanud . Ometi väitis ajaleht “ Elva Postipoiss ” hiljem , et Linnavalitsusele anti volitus sõlmida aktsiaseltsiga Tartumaa Vesi kümneks aastaks leping vee- ja kanalisatsiooniteenuste osutamiseks ( <arv>. juuni <arv> ) . Kui volinikel on lihtsam minna linnavalitsusse ja nõuda vastuvõetud otsuste koopiaid , siis kodanikud peavad esitama linnasekretäri nõudel eelnevalt kirjaliku sooviavalduse . Linnasekretär on öelnud , et mõned pahatahtlikud kodanikud soovivad eriti sageli dokumente ja segavad valitsuse tööd . Sestap tuleb kodanikul kirjutada esmalt sooviavaldus , mille linnavalitsus peab rahuldama kuu aja jooksul . Ent üks kuu on aeg , mil kodanikud võivad vaidlustada kohaliku omavalitsuse otsuseid . STEN HANSSON , NEEME KORV Pühapäeval algasid ESTO <arv> üritusena esimesed ülemaailmsed tartlaste päevad , mis kestavad nädal aega ja sisaldavad mitmesuguseid üritusi - näitusi , kontserte ning filmiprogramme . Linn ja ülikool tervitasid külalisi Pühapäeva keskpäeval Tartu Raekoja platsil esimesi ülemaailmseid tartlaste päevi avades ütles Tartu linnapea Väino Kull , et tal on heameel näha <arv>aastase traditsiooniga ESTO jõudmist <arv>aastase traditsiooniga laulupeolinna . “ Aitäh , et te olete olemas olnud , ” ütles linnapea Raekoja platsile kogunenud väliseestlastele , rõhutades nende tähtsust eestluse säilimisel . Esmaspäeval võttis Tartu Ülikooli rektor Peeter Tulviste vastu Tartusse saabunud estolased , kes olnud seotud Tartu Ülikooliga . Ülikooli pressiteenistuse teatel andis rektor Tulviste oma tervituskõnes ülevaate kõrgkoolis <arv>. aastast toimunud muutustest , avaldas heameelt suure vastuvõtukonkursi , ülikooli avatuse ja tuntuse üle . Pidulikul vastuvõtul ülikooli ajaloomuuseumis osales ligi poolsada väliseestlast . Üritused läbi kogu nädala Täna õhtul kell kuus esineb Tartu Ülikooli Ajaloomuuseumis puhkpillikvintett Silver Brass , reedel kell kaks annab Toomemäel Ohvrikivi juures kontserdi tuletõrje puhkpilliorkester . Reedel kell <arv> annab kesklinna kaubahalli juures kontserdi Portlandi eestlaste tantsurühm , tund aega hiljem algab Eesti Rahva Muuseumi näitusemajas vastuvõtt ESTO sõpradele . Laupäeval kell kolm saavad Ülenurmel Eesti Põllumajandusmuuseumis alguse kuuendad lõõtspillimuusika päevad . Kell kuus toimub Ülenurmel simman . Pühapäeval lõõtsatõmbamine jätkub , kell kümme hommikul võib lõõtsahelisid kuulata Tartus Emajõe kallastel ja kell pool kaksteist näitusemajas ja Vanemuise terrassil . Kolm näitust Esmaspäeva hommikul avati Tartu linna keskraamatukogus näitus “ Kingitusi kogu maailmast ” . Eesti kirjandusmuuseumi saalis on sellest nädalast vaadata ekspositsioon “ Eesti Kirjanike Kooperatiiv Rootsis ” . Kodukandipäevadega haakub ka Tartu linnamuuseumis avatud hansalinna kodaniku lauanõude näitus “ Välja kaevatud ” . Alates teisipäevast kuni päevade lõpuni saab iga päev kella kahest alates Eesti Rahva Muuseumi näitusemajas vaadata eesti rahvast ja ajalugu käsitlevaid filmiprogramme . INGA LILL “ Korraliku kaardi tegemiseks tuleb omavahel võrrelda vanasid ja olemasolevaid kaarte ning seejärel sõita kaardistatav ala läbi . Kontrollida tuleb , kas teed on alles , millises olukorras nad on ja kas neid pole juurde tekkinud , ” räägib Teet Jagomägi AS Regiost valgete laikude kaardistamisest . Nii leidiski aset tartlaste eestvõtmisel retk “ Viimased valged laigud Eesti kaardilt , ” mille sihiks oli küll Emajõelinnast eemal asuv Tapa-Aegviidu polügon . Praegune Põhja-Kõrvemaa kaitseala oli aastakümneid Nõukogude Armee katsepolügon . Peale lahkumist jättis armee maha tavapärasele segadusele lisaks ka sihilikult moonutatud kaardid . Nii on näiteks vanadel kaartidel Tapa lennuvälja kohale märgitud heinamaa . Eesti põhikaardistamise raames aerofotografeerisid Tartu mehed Tapa-Aegviidu polügoni ala ning siis selgusidki esimesed erinevused . “ Järved on küll õigetel kohtadel , kuid mitmed teed on paarisajameetrise nihkega või pole neid kaardile märgitud , seletab Teet Jagomägi . Retke esimene pikem peatuspaik oli Tapa lennuväljal . Kohaletulnuid võtsid vastu suured angaarid ning maskeeritud ja lagunenud hooned - majad olid värvitud laigulisteks nagu kaitseväelaste riietus . Lennuk ja GPS-seadmed “ Kas lennukilt on pilt juba tehtud ? ” kostus järjekordse lennu eel lennukisse ronijate seast . Vastus oli jaatav . Õhust kaardistatavast maa-alast piltide tegemine ongi kaardistamise üks olulisemaid tööülesandeid . Lennukil prooviti ka GPS-seadmeid , mida hellitavalt kutsutakse “ kõpsudeks ” . GPS-seadmed sarnanevad oma välimuselt mobiiltelefoniga . GPS-i abil ollakse ühenduses vähemalt nelja satelliidiga ja nii fikseeritakse seadme kasutaja geograafilised koordinaadid . Kuna GPS-seadmed on ühendatud arvutiga , kuhu on sisestatud kaart , siis võib arvuti ekraanilt jälgida , kus täpselt asutakse . GPS-i võib kasutada nii õhus kui maa peal ja arvuti seadmega kaasavedamine pole vähemteaduslikes olukordades oluline . “ Siit ülevalt on kõik näha . Ma ei saa aru , miks Vene võim kaarte moonutas , ” lõpetab Teet Jagomägi oma ülevaate lennuki võimalustest ja lisab : “ Nüüd tuleb veel õhust nähtud maa-ala läbi sõita autodega . ” Autoga kontrollimine Autode kolonn oli päris pikk - <arv> autot . Asjaosalised ja asjahuvilised . Peatusi tehes jõuti esimese päeva õhtuks Paukjärve äärde . Ka selle ümbruses oli teid , mida polnud uuritud ning läbi sõidetud . Eelnenud vihma tõttu valiti edasiliikumisvahendiks dzhiip . “ Kui me oleksime tavalise autoga sõitnud , oleksime ettevaatlikumad olnud , ” seletab vihmast märg dzhiipi juhtinud teedeavastaja laagriplatsile saabudes . Selgus , et maastikuauto oli mudasse kinni jäänud ja see tiriti mõne tunni pärast Eesti Kaitsejõudude villise abil välja . Nagu metsa mustikale Teise päeva alguses olid retkest osavõtjad veendunud : “ Kui täna mõni auto kinni ei jää , siis pole päev täie ette läinud . ” Kaks autot jäid kinni . Nõukogude topokaardil oli näidatud tee , mis viib sohu ja aerofotol oli näha lai siht . Kumbki neist ei näidanud aga , et tegemist on läbimatu teega . Nii sõitiski kolonn soo suunas . Kui pinnas juba väga pehmeks hakkas muutuma , kostis ühest autost : “ Justkui autoga metsa mustikale . ” Ega väide väga vale polnud ning samal ajal , kui asjamehed uurisid pinnast ja teed , sõid asjahuvilised mustikaid . Arutluse ja uuringute järel otsustati tagasi pöörduda . “ Ka kaardi järgi on võimalik ära eksida , ” leidis vanem naine , kui juba kolmandat korda tagasi pöörduti , kuna tee lõppes ees lihtsalt ära . “ Kaarditegijate töös on tagasipöördumine , eksimine igapäevane . Seekord tegime seda sihilikult , asjahuvilistele retke huvitavamaks tegemiseks , ” seletab Teet Jagomägi . “ Seda teed polnud siia märgitud , ” näitab Teet Jagomägi kaarti ja joonistab sinna tee juurde . “ Eksimisest oli kasu ka . ” Kaardid peaksid valmima kuu jooksul , ka teised kaardid täiendatakse nende järgi . SIIM KALDER Kindlustuspettusi kommenteerides pole Tartumaal tegutsevatel kindlustusfirmadel palju öelda . Pettuste avastamine tähendab enamasti nende ärahoidmist , mistõttu pole sageli võimalik öelda , kas firmat peteti või mitte . Kindlustusfirmadele on takistuseks seadusandlus , mis ei käsitle hüvitiste väljapetmist konkreetse kuriteona . AS Polarise tegevdirektori Martin Kuusiku sõnul seisneb pettus enamasti kahjusumma suurendamises , mitte õnnetuse väljamõtlemises . Tema kinnitusel on nende firma enamiku oletatavaid tüssamisjuhte lahendanud läbirääkimistega . “ Klient ütleb meile mingi summa , mis on suurem kui tegelik kahju , meie aga jääme oma hüvituspakkumise juurde kindlaks ja enamasti nõustub klient lõpuks meiega , ” selgitas Kuusik . “ Nii polegi tegelikult võimalik rääkida pettusest . ” Kuusiku arvates pole aeg veel nii kaugel , et Eestis võiks teha mingit statistikat kindlustuspettuste kohta . Varakindlustusega tegeleval AS Polarisel on pettustega kõige rohkem tulnud kokku puutuda autokindlustuse vallas , aga ka tule-ja veekahjustuste puhul . Liikluskindlustuspoliise firma vaid vahendab , avariides tekkinud kahjud hüvitab teine firma . Kindlustuspettusi teevad kindlaks kahjukäsitlusfirmad , mis kõige enam puutuvad kokku liikluskindlustusega seotud valskustega . Kahjukäsitlusega tegeleva AS QEXi juhataja Andres Merilo sõnul tuleb kõige rohkem ette poliisimüügiga seotud pettusi . Kui kindlustuseta auto on sattunud avariisse , sõlmitakse esmalt kindlustusleping ja teatatakse alles siis õnnetusest . “ Sellist pettust on väga raske kindlaks teha , tuleb kasutada tunnistajate seletusi ja muud , ” kurtis Merilo , kes ei taha pettustest väga täpselt rääkida , kartes , et kurjale teele võiksid minna ka need , kes selle peale ise ei tuleks . Ta lisas , et pettusekartuses ei müüda mujal maailmas lühiajalisi liikluskindlustuspoliise . Kui keegi mõnda aega autoga sõita ei taha , katkestab ta ajutiselt poliisi , selgitas Merilo . AS QEX on kokku puutunud ka süü ümbermängimisega pärast õnnetust . Kui avariis on süüdi kallis auto , mille remont läheb maksma kümneid tuhandeid , teiseks osapooleks on aga odavam auto , lepivad autoomanikud kokku , et odavama auto juht võtab süü enda peale . Kindlustus hüvitab kallima auto remondi , selle omanik maksab teisele osapoolele kinni tema auto odavama remondi ja kulutab seega palju vähem raha kui õnnetuse õige käsitlemise korral . Kahjukäsitlusfirma kasutab sellisel juhul kriminalistikaekspertide abi , kes õnnetuskohal pidurdusjälgede ja muu järgi avarii tegeliku käigu kindlaks teevad . Kuigi süüdi jäänud juht peab edaspidi kindlustuspoliisi eest kallimat hinda maksma , on hinnavahe Merilo sõnul piisavalt väike , et selle võiks korvata juhtide omavaheline kompensatsioon . Samuti on juhil võimalus pöörduda edaspidi mõnda teise kindlustusfirmasse , mis ei pruugi asjast teadlik olla . Merilo nentis , et pettusekahtlust tuleb ette ka muudes kindlustusvaldkondades . Ta tõi näiteks juhtumi , kus nende firma pidi pärast tulekahjut kindlaks tegema , mis enne põlengut üldse olemas oli . Merilo sõnul on petturitele kasuks puudulik seadustik , mis kindlustuspettusi konkreetselt ei käsitle . Ta lisas , et siiski on tehtud ettepanekuid viia seadusse sisse vastavasisuline täiendus . MART UMMELAS , Tallinn Hämmastav oli lugeda vandeadvokaat Üllar Talviste intervjuud <arv>. augusti “ Postimehes ” , kus ta oma tähtsa kliendi kaitseks sõnalisi serpentiine põimides seab kokku ülimalt äraspidise ja vastuolulise pildi . Kõigepealt väidab ta , et Edgar Savisaar ei ole kogu eeluurimise ajal kordagi sõnaselgelt kinnitanud , et tema lindistas . Veidi hiljem kinnitab vandeadvokaadi tiitlit kandev Talviste aga suisa vastupidist : kaitsepositsioon rajaneb teoreetilisel eeldusel , et kui ma ise olen vestluses osaline ja seda lindistan , siis pole tegemist kuriteoga . Vabandage , aga kus on siin elementaarne loogika ? Kas Savisaar lindistas teoreetiliselt või praktiliselt ? Kui ta ei lindistanud , siis ei saa ta ju kaitsta end väitega , et tegi seda enesearmastusest . Kui ta aga ise lindistas , siis peab ta seda ka ausalt tunnistama . Aga seda ta ilmselt ei taha , sest kardab tsiviilhagisid . Ja veel . Kas sellel isikul ( näiteks Indrek Kannikul ) , kellega Savisaar vestles , ei olegi siis mingisugust õigust otsustada selle üle , kas tema eravestlust lindistatakse või mitte ? Kas Kanniku privaatsus ei maksa enam midagi , kui temaga vestleb Savisaar ? Ma ei räägigi videosalvestusest . Lihtne näide : kas need daamid , keda “ naiste paradiisis ” üles võetakse , peavad suu kinni pidama ja laskma oma akte kohalikus ajalehes avaldada , kui pildistamise ajal kusagil pilliroo varjus istub mõni järjekordne ennast fetišeerida armastav tegelane ? ! Kui see on juriidiline loogika , siis olen mina kaheldamatult kaamel ! M. RÄTSEP , Tartu Ajalehepoistega oleme jõudnud ära harjuda . Tänavad tunduksid kuidagi harjumatult vaiksed , kui seal ei kostuks hõikeid : ostke “ Postimees ” ! ; kes soovib “ Kullerit ” või “ Kroonikat ” ? Kes teab , vahest saab meilgi tulevikus mõnest ajalehepoisist miljonär . Suviti ma lehti ei telli , sest puhkuse ajal tahan puhata ka poliitikast ning erakondadevahelisest kisklemisest . Kui vahel lehe ostan , siis ikka vaid ajalehepoiste käest . Ja kuidas sa jätad ostmata , kui naudid vabõhukohvikus ilusat ilma ja head seltskonda ning sinu juurde tuleb väikemees ning viisakalt ajalehte pakub . Loomulikult ostan . Kahjuks on aga ka selles meepotis tilk tõrva . On ajalehepoisse , kellelt ma nende liigse pealetükkivuse tõttu jätan alati lehe ostmata . Kui ma näiteks juba kvartali kauguselt kuulen lehepoisi valju kisa ja ise selle pakkuja juurde ei lähe , siis peaks ju olema arusaadav , et mul pole ostusoovi . Aga mõned lapsed arvavad vist , et minu kõrvakuulmisega pole kõik korras ning tahavad ikka visalt oma kaupa mulle kaela määrida . Õnneks on selliseid vähe ning nad ei suuda varjutada kogu ürituse toredust . A. RAUDSEPP , Tartu Selle suve senini aktuaalseim teema on olnud presidendivalimised . Mina arvan , et presidendi peabki valima Riigikogu , mitte rahvas . Presidendil polegi kes teab kui suurt võimu , vaid peamiselt on tal esindusfunktsioon . Ja kui Riigikogu leiab mehe või naise , kes on väärt meie riiki esindama , on hea . Rahval poleks vaja siin kirgi üles kütta ega kurta , nagu oleksime millegi tähtsa küsimuse otsustamisest ilma jäetud . Selle asemel tuleks hakata valmistuma kohalikeks valimisteks . Oma linna võimumeeste tegemised või tegematajätmised puudutavad meid kõiki . Seetõttu tuleks hoolega jälgida , kes pürgivad kohaliku võimupiruka kallale . Praegu on lugeda-kuulda olnud mitmetest valimisliitudest , mille nimekirjades nii tuntud kui ka tundmatud nimed . Arvan , et eriti nende puhul , kes juba aastaid linnajuhtimisega tegelenud on , tuleks vaagida , mida ta linna heaks on teinud . Kas ta on lubaja või tegija . Mäletame ju küll , kuidas eelmiste valimiste ajal näiteks pensionäridest kandidaadid lubasid pensionäridele kõikvõimalikke soodustusi . Võibolla nad tõepoolest ise uskusid , et volikokku pääsemisel on neil võim käes ning lubadused saavadki teoks . Kui see nii oli , siis polnud neil aimugi vabariigi seadustest ega iseenda võimupiiridest . See aga näitab kandidaatide ebakompetentsust . Tartu linn on väike ja usun , et siin on igaühel võimalik enne valimisi endale selgeks teha , kes on kes . Hilisem linnajuhtide süüdistamine ei päästa enam midagi . Süüdi oleme hoopis meie , valijad . SILVI JANSONS , Võru linna kultuurimaja Kannel kunstiline juht Helmut Käsperi-Vello Tormiste on meile omakandi hümni tähendusega . Sellepärast mõistan Võru memmede-taatide nördimust , kui nad kuulsid armastatud “ Võru valssi ” <arv>. augustil Intsikurmus tartumaalaste esituses muudetud sõnadega . Võru asemel oli Tartu , teisedki sõnad olid asendatud . Lohutuseks võrokestele ja järelemõtlemiseks tartlastele pakun välja “ Tartu marsi ” variandi : kaunim linn on Eestis Võru , Tamula-aa kalda pääl ... Andku Raimond Valgre mulle andeks , aga soovin , et kumbagi lauludest ei võetaks tavaliste “ taade-riide-raa ” viisijuppide pähe , mille järgi võõraid värsse leelotada . Vähemasti mitte siis , kui üksteisest lugu peetakse . TRIIN TAMMIK , Rakvere Minu arvates ei eita S.Vask ( PM , <arv>. august ) võõrkeeleoskuse vajalikkust , vaid seab kahtluse alla selle esmatähtsuse näiteks matemaatikute puhul . Vaevalt , et on päris umbkeelne see , kes vähemalt seitse aastat koolis võõrkeelt õppis ja üldse julges konkursil osaleda . Kindlasti ei olnud eriti palju matemaatikateaduskonda kandideerinuid , kes said erialaeksamil maksimaalpunktid . Või mida arvata neist vabariiklikel aineolümpiaadidel esimeste hulka tulnud õpilastest , kellel on võimalus ilma sisseastumiseksamiteta tudengiks saada . Äkki on nendegi hulgas umbkeelseid . Paljudel keskkooliõpilastel ei ole olnud muud võimalust end võõrkeeles täiendada peale koolis pakutava , eriti maalastel . Aga kui koolis õpetab võõrkeelt mõni ülikooli eksamitesõelast võõrkeeletesti mittesooritamise tõttu väljalangenu ? On ju sellinegi valik vahel paratamatu , sest paljudes koolides on puudus õpetajatest , sealhulgas ka võõrkeeleõpetajaist . HARRI HEIDEMAA , Tartu Ülalt võimu poolelt on mitmel korral valel aadressil enesepuhastuse loosungeid hüütud . Peaks aga alustamiseks Riigikogusse hüütama , kus valitseb endiste parteilaste ülekaal . Seal teevad paljud nn. pendelpoliitikud kellelegi ( mitte rahvale ) kasulikult pendeldavaid seadusi . Peab ikka kadestamisväärt tahtejõud olema , kui nõuad presidendi suvekodu kuldamiseks üle miljoni krooni . Samal ajal tead , et Eestis oli hiljuti soodushinnaga suvelaagrites umbes <arv> <arv> last , nüüd vaid <arv> last , ja iga päev kuuled , et koolilaste toidule napib raha . Küll on tahtejõudu ikka ebaõiglaselt jagatud , kui kaitstakse mõrtsukaid . See on ju püüd ohvrite unustamise ( loe : mõnitamise ) arvel naeratades läbi lukuaugu Euroopasse pugeda . Mulle tundub , et Eesti võimuladvikus elatakse põhimõttel - meie elame nagu tahame , aga teie elage nagu saate . See on väga tuttav võimumeeste elustiil lähiminevikust . On tähtis , et lähenevatel valimistel oleks saadikukandidaatide eluloos ruumi ka komparteisse kuulumise reale . TIIT VÄHI Tiit Vähi on Koonderakonna esimees ja Eesti peaminister . Juulikuu viimased nädalad olid valitsusele suhteliselt rahulikud . Avalikkuse tähelepanu oli pööratud sajandi olümpiamängudele Atlantas ja ka ajakirjanikel oli sedakorda võimalik valitsuse asemel sportlaste kallal keelt teritada . Medalitest ilmajäämise tõttu välja elatud meelehärmi taustal jäi pressis üsna tagasihoidlikult valgustatuks üks tähelepanuväärne kodune saavutus . Nimelt jätkas tarbijahinnaindeks ( THI ) vastupidiselt paljudele ennustustele juulis alanemist ja langes oma madalaimale tasemele pärast Eesti krooni sisseviimist . THI <arv>,<arv> -protsendine kasv on parem tulemus kui oskasin eeldada , kuigi juba varem võis olla kindel , et THI tõus kujuneb juulis madalamaks kui juunis . Siiski ei osanud loota , et see jääb alla <arv>,<arv>% piiri . Isegi valitsuse majanduspoliitika väsimatu oponent Mart Remmel pidi “ Sõnumilehe ” veergudel tõdema , et on toimunud midagi arusaamatut , mida THI senist trendi järgivad majandustemaatilised mudelid ette näha ei suutnud . Tegelikult mingit arusaamatust ei toimunud . Prognoosin jätkuvalt madalat THId ka järgnevateks kuudeks . THI kontrolliks on valitsusel kasutada kaks hooba . Esimene neist on kontroll riiklike kulutuste , sealhulgas ka laenamise üle . Teiseks abinõuks on võimalikult tugeva konkurentsi tagamine turgudel ehk teisiti öeldult , range finants- ja liberaalse kaubanduspoliitika elluviimine . Saavutatud edu tarbijahinna tõusu kontrollimisel veenab mind veelkord valitud majanduspoliitika ja nimetatud hoobade kasutamise õigsuses . Tuleviku edu tagatiseks on sama poliitika jätkamine . Teist teed propageerivate oponentide majanduspoliitikat iseloomustavaks märksõnaks on suletus , mida küll serveeritakse konkurentsitingimuste võrdsustamisena , kuid mis viib paratamatult suuremale riiklikule sekkumisele majandusse . Karm fakt on paraku see , et pooleteisemiljoniline rahvas ei saa endale lubada enesessesulgumist , ükskõik , kui hästi me seda endale ka ei põhjendaks . Kuigi puhtteoreetiliselt võivad kaitsetollid olla teatud tingimustel tõesti vajalikud , oleks nende rakendamine praegusel hetkel kuradile sõrme andmine . Eesti ei vaja praegu mitte võrdsemat konkurentsi , vaid rohkem konkurentsi . Tuleb tagada , et konkurents jõuaks ka valdkondadesse , mis tema distsiplineerivast mõjust seni puutumata on olnud . Eelkõige tahaks tähelepanu juhtida avalikule sektorile , mis pole sageli mitte ainult märkimisväärselt ebatõhus , vaid pahatihti tänu ametnike rahuldamatule reguleerimissoovile ka otseselt ettevõtlust pärssiv . Suurimaks ohuks meie edasises arengus ongi kaks suurt rühma - ühelt poolt reguleerida , käskida ja keelata armastavad ametnikud ja teiselt poolt reguleeritud olla soovivad konkurentsile mittevastupidavad ettevõtjad . Järeleandmine sealt tulenevale survele hävitaks meie majanduskasvu väljavaated kohe päris kindlasti . Kahe nädala pärast valib Riigikogu Eestile järgmist presidenti . Ehkki presidendivalimiste teema on toonud pisut elevust suviselt unisesse Eesti ajakirjandusse , pole seni olnud märgata järjekindlat valimiskampaaniat või lobby-tööd . Esimese hooga tuleb meelde <arv>. aasta , mil Mihhail Gorbatshovi saamisest N. Liidu presidendiks sai rahvas teada alles tema valimisele järgnenud päeval . Tegelikult puudubki igasugusel kampaanial seoses presidendivalimistega Eestis sügavam mõte , sest pärast pikki vaidlusi pakkus Põhiseaduse Assamblee välja ja eesti rahvas kiitis enam kui <arv>-protsendilise häälteenamusega heaks üsna unikaalse süsteemi , mis usaldab tolle vastutusrikka sammu <arv> rahvaesindaja hoolde , kes peavad salajasel hääletamisel tegema <arv>/<arv> häälteenamusega otsuse . Ma ei tea nii rasket tõket riigipea koha täitmiseks üheski riigis . On ju selge , et valitakse inimeste vahel , keda need <arv> valijat üsna hästi tihti ka isiklikult tunnevad . Eesti presidendi valimiste reegleid võiks seetõttu võrrelda ehk ennekõike Rooma paavsti valimisega , kelle kardinalid endi hulgast peavad leidma . Loomulikult püüavad parteijuhid omavahel midagi eelnevalt kokku leppida , aga arvestada nende kokkulepetega kindlalt ei saa , sest parlamendiliikmete näol on tegemist vabade meestega ja igas parteis leidub neid , kes igal juhul tõmbavad valimisbülletääni risti vastavalt isiklikele tõekspidamistele . Koonderakonna valimiseelseks loosungiks oli presidendi otsevalimine . Olen ka ise seda seisukohta alati pooldanud . Samas ei saa unustada , et tegelik demokraatia vajab õpiaega ja õpitakse tavaliselt omaenda vigadest . Vaadakem tõele näkku - eelmistel presidendivalimistel , kui rahvas sai esimeses voorus osaleda otse , ei oleks tollase esimese vooru võitja Arnold Rüütli reaalseks ohustajaks olnud parlamendis hiljem valituks osutunud Lennart Meri , vaid hoopis Jüri Toomepuu , kui viimane ise oleks julgenud prognoosida oma lühiajalise maikuu-suur-toomepuu kampaania fantastilist edu ja oleks seda laiendanud ühelt valimisringkonnalt kogu Eestile . Ka seekord ei oleks otsevalimistel Lennart Mere pearivaaliks Arnold Rüütel , vaid hoopis Aleksander Einseln oma korruptsioonivastase trummipõrinaga ( ehkki tema alluvate relvatehingud annaksid soovijatele võimaluse sama loosungit edukalt ka Einselni enda vastu kasutada ) . Parlamendi kahe kolmandiku toetuse nõue ei võimalda aga presidendiks saada ei Toomepuul ega Einselnil ja küllap Põhiseaduse Assamblee põhiseadust koostades seda silmas pidaski . Hetkeanalüüs näitab , et Riigikogu tahab presidenti ikkagi ise valida . Kuid ükski erakond Riigikogus ei ole nii tugev , et dikteerida oma tahet teistele . Seetõttu on alanud läbirääkimistel kõige tugevam positsioon nendel poliitilistel jõududel , kelle kandidaat langeb kokku valijakogu võimaliku eelistusega . Olen kindel , et praegune valimissüsteem tagab Eestile vajalike omadustega presidendi valimise . See aga ei tähenda , et tulevikus ei võiks valiku tegemine toimuda otse rahva poolt . JÜRI KÕRE , MARGUS HENDRIKSON Jüri Kõre on Tartu linnavolikogu liige , Margus Hendrikson firma Tõnisson Kinnisvara maakler-analüütik . Mitmed poliitikud on juba kahtedel valimistel hääli teeninud , andes üürnikele täitmata lubadusi , ja teenivad oma kohad ära ka kolmandat korda . Et üürimajade muredest püüavad peale poliitikute kasu lõigata muudki asjamehed , võib öelda , et mitte ainult omand , vaid ka omandireform on muutunud kasulikuks kaubaks . E-Info juht Enn Vatter väidab <arv>. juuli “ Postimehes ” , et õige tegutsemisstrateegia valikuks on vaja esmalt arvele võtta elamufond , siis uurida elanikkonna tegelikke eluruumisoove ja siis viia ellu ( ilmselt juriidilise garantii andmisega ) põhimõte eluruum kui kodu jne. Elamufondi arvelevõtmiseks on kulutatud juba miljoneid rublasid ( inventariseerimiseks ja inventariseerimisbüroode ülalpidamiseks ) ja raisatakse edaspidi veel miljoneid kroone ( kinnistamiseks , kinnistu- ja hooneregistri jms. ülalpidamiseks ) . <arv>. aastal elas Tartus <arv> tuhat inimest enne <arv>. aastat ehitatud üürimaja ( loe natsionaliseeritud maja ) <arv> korteris . See oli maksimaalne inimeste arv , keda <arv>. aastal vastu võetud omandireformi aluste seadus võis jätta üürnike seisusesse . Elu pole muidugi vahepeal paigal seisnud . Denatsionaliseeritud majade elanike arv väheneb , Tartus oli see number <arv>. aastal kümnendiku võrra <arv>. aasta omast väiksem . Informatsiooni oli poliitiliste ( või majanduslike ) otsuste tegemiseks enne reforme piisavalt , täna veelgi rohkem . Kui statistikast põigata poliitikasse , siis üürnike kõiki muresid ei saa lahendada omavalitsused ja järgneva valimiskampaania ajal volikogudesse trügijate sellealased lubadused on mitmel põhjusel realiseerimatud . Kuigi valitsus püüab tõesti ( oma omandireformi aluste seaduse muudatusettepanekutega ) kogu vastutuse üürnike murede eest panna omavalitsustele . Eri paigus eri probleemid Paraku on probleemi teravus eri paigus erinev . Tallinnas ja Pärnus on asjalood kõige täbaramad , Tartus ( “ tänu ” sellele , et <arv> ja <arv> suur osa üürimaju maha põletati ) väikelinnades pisut paremad , Kohtla-Järvel , Narvas , Sillamäel ei ole probleemi olemas . Sisuliselt tähendab valitsuse ettepanek ( leida üürnikele korterid omavalitsuste abiga ) rahaeraldust Kirde-Eestile . Sest sel ajal , kui teised linnad peaksid valitsuse arvates kulutama miljoneid kroone kohaliku eelarve raha , poleks sealkandis sellist kulutust vaja teha . Teine põhjus , miks lahenduse võti on riigi , mitte kohalike valitsejate käes , seostub erastamisideoloogiaga . Tartu linnas oli juuli alguseks tagastatud <arv> hoonet , neisse on sisse kirjutatud ligi <arv> tuhat inimest . <arv> leibkonda ( umbes <arv> inimest ) on kirjutanud avalduse uue korteri saamiseks , sealjuures on valdav formuleering “ Palun mulle leida praegusega võrdväärne ( kui on lahedad elamistingimused ) või perekonna suurusele vastav ( kui pinda napib ) korter , mida saaks erastada EVP-de eest . ” Neist avaldustest paistab välja , et mure EVP-de kulutamise pärast pole sugugi väiksem kui korterimure . Nii omanike kui üürnike huvide kaitsjad räägivad oma “ hoolealuste ” probleemidest valikuliselt . Tavaliselt süüdistatakse mahhinatsioonides ja üürnikele sobivate korterite kaotsiminekus omavalitsusi ( esmajärjekorras Tallinna linnavalitsust ) . Poleks paha teada , mis on toimunud riigile kuulunud eluruumidega . <arv>. aastal jõustunud elamuseadus andis ametkondliku elamufondi käsutamise õiguse sisuliselt riigiettevõtete direktoritele . Väga suurt arvu Vene sõjaväest mahajäänud kortereid ( ka tühje kortereid ) käsutas kaitseministeerium . Täna pole enam suurt mõtet revisjoni teha , sest riigikorterid on enamikus omavalitsustele üle antud . Nendega vahepeal toimunud tehingud pakuvad huvi ainult ajaloo uurijatele ! Kohustus omanike/üürnike kaela Natsionaliseeritud majade tagastamisega omanikele ja nende pärijatele vabaneti osaliselt ühest ENSV-aegsest lahendamata probleemist . Nimelt sokutati amortiseerunud elamute renoveerimise kohustus omanike/ üürnike kaela . Pisteline analüüs näitas , et <arv>. aastatel kirjutati pea poolte tänaseks Tartus tagastatud majade amortisatsioonilahtrisse kulumuseks <arv>-<arv>% . S.t paljudel juhtudel ei ole omanike taotletav üüri tõstmine lahenduseks , mis aitaks päästa lagastatud majad . Praeguse valitsuse arvamuse ( väljapakutud seaduseparanduste ) järgi peab ka lagunevate üürimajade elanike eest hoolitsema vald või linn . See on jällegi paljude inimeste petmine . ENSV aegade päranduseks sai Tartu keskmisest tunduvalt amortiseerunuma elamufondi ja kulunud kortereid on nii palju , et neile lähiajal asendust ei osata leida . Kõige lagunenumad majad jäid ju linnale , omanik eelistas nende eest võtta kompensatsiooni . Loomulikult hoolitsevad linnavõimud sotsiaalabi vajajate , sealhulgas nende korterimurede eest . Kaheldav on aga , kas lähiaastatel suudetakse siluda kõiki neid vigu ja möödalaskmisi , mida Toompeal toodetakse . Üürnikele on näiliselt kasulik valitsuse pakutud piirang , mille järgi majaomanik võib taotleda üürilepingu lõpetamist ainult siis , kui vaja elamispinda enda perekonna tarbeks . Kuid pooled Tartus tagastatud majadest on <arv>-<arv> korteriga , suurusega alla <arv> m<arv> . Kui omanik suudab tõestada oma elamispinna vajadust , siis neid majakesi võib ta taotleda kõige täiega nö. enda majutamiseks . Ja pärast tühjendamist maha müüa . Et elamispinna normi ( standardit ) peetakse nõukogulikuks nähtuseks ja ta on ametlikult fikseerimata , siis pole võimalik määrata mõistlikku/mittemõistlikku elamispinna vajadust . Riik soovib kaitsta omanikku ( soosib oma majja kolimist ) ja üürnikke ( kohustab omavalitsust leidma uut korterit ) , kuid mitte omavalitsust . Üürnike eest seisjad rõhutavad probleemi eetilist külge . Nimelt , et asi puudutab valusalt pensionäride huve . Tõsi see . Õigusjärgsed omanikud on ju enamasti eakad inimesed ! Olemasoleva informatsiooni järgi on Tartus <arv>/<arv> vara tagasitaotlejatest sündinud enne <arv>. aastat ! Seega oleks väga teretulnud pensionäridest poliitikute ettepanekud , kuidas saavutada sõbralikumaid suhteid kahe poole vahel ( muidugi juhul , kui üürnikeks pole küüditajad või nende käsilased , asotsiaalsed või muidu vaenulikud isikud ) . Vanades majades elab ka noori Mis puutub üürnike vanusesse , siis selle põhjal järelduste tegemine on keeruline . <arv>. aastal näitasid rahvaloenduse andmed , et vanade majade elanikud on keskmisest vanemad . Paraku räägivad <arv>. aastal kirjutatud korteriavaldused muud : korteritaotlejate hulgas on nii verinoori , keskealisi kui ka vanemaid inimesi . Sellele <arv> leibkonnast koosnevale järjekorrale on korterite muretsemiseks seni Tartus kõrvale pandud <arv> tuhat munitsipaalvara erastamisest laekunud krooni , <arv> krooni iga järjekorras seisja peale . Loodetavasti tõestavad trükitud numbrid , et korteriolude parandamist ei takista informatsioonipuudus . Eespool oli juttu elamispinna vajadusest . Paraku on olemas ka selline mõiste nagu elamispinna nõudlus . Esimene on eelkõige ühiskonnateadustes käibel olev termin , teine majandusteaduslik mõiste . Seda vahet peaksid tajuma ka volikogudesse trügimisel lubadusi jagavad rikkad ja ilusad . Peaks ju olema nii , et riigikaitse üle otsustavad meil president , peaminister , kaitseminister ja kaitseväe juhataja . Aga ei . Eesti riigis on riigikaitses otsustav sõna öelda hoopis rahandusministeeriumi asekantsleril Tiit Saadil . ust nimelt Saat teatas üleeile kategooriliselt , et küsitud <arv> miljonit lisaraha järgmise aasta eelarvesse kaitseministeerium ei saa . Tema sõnul on kaitseministeeriumile kavandatud <arv> miljonist kroonist küllalt . õnda on asekantsler tühistamas kõiki lubadusi , mida Eesti juhid andsid aprillikuus siin viibinud NATO peasekretärile Javier Solanale . Mäletatavasti teatas peaminister Tiit Vähi pärast vestlust Solanaga , et Eesti viib oma kaitsekulutused keskmisele Euroopa tasemele , ehk siis vähemalt <arv> protsendini rahvuslikust koguproduktist aasta jooksul . iljem küll peaminister korrigeeris end , lubades Euroopa taset aastaks <arv>. Ent <arv>. aasta riigieelarves pidi kaitsekulutuste maht praeguselt <arv>,<arv> protsendilt tõusma kindlasti <arv> protsendini . Kaitsekulutuste kahekordistamise suhtes eelarves suutsid üksmeele leida isegi vanad rivaalid president Lennart Meri ja äsja ametist lahkunud eurominister Endel Lippmaa . raegu välja kujunenud olukord teeb Eesti julgeoleku ja riigikaitse halenaljakaks . Riigi tippjuhtkond lepib NATO liidritega põhimõtetes kokku , ent siis ilmub mingi asekantsler välja hoopis oma tõega riigikaitsest . ga peaminister Vähi tänases artiklis asjata kurda , et üheks suurimaks ohuks Eesti edasises arengus ongi “ reguleerida , käskida ja keelata armastavad ametnikud ” . Ilmselgelt on temagi jõudnud arusaamisele , et asjade käimalükkamiseks ei piisa valitsuse otsusest , vaid ametnike suvast . Postimees ” ei ole kiitnud heaks kaitsekulutuste järsku suurendamist . Aastas riigieelarves ühe protsendi võrra tõstmisest oleks meie meelest küllalt . Ülejäänuga ei pruugi habras kaitseministeerium veel toime tulla . nt veelgi hullem sellest on , kui asekantsler teatab ühel heal päeval , et rahandusministeerium ei eraldagi raha Eesti Põhja-Atlandi liitu astumiseks . Temale ei loe , et <arv> protsenti Eesti kodanikest peab vajalikuks selle organisatsiooniga liitumist . VAHUR KALMRE Niikaua , kui kohalikel valimistel lubatakse kandideerida vaid valimisteks loodud ühendustel à la “ Kodulinn Tartu ” , “ Veetlev Viljandi ” või “ Tarmukas Tarvastu ” , ei kanna keegi vastutust võimu eest . Järgmisteks valimisteks on need ühendused lihtsalt kadunud või varjavad oma jätkuvat olemasolu uute , kuid sama mittemidagiütlevate nimede taha . Ja vaene valija ei tea taas , kellele anda või mitte anda oma häält eelmise valitsemisperioodi heade või halbade tulemuste eest . Eelmised valimised kolm aastat tagasi võitis Tartus valimisliit “ Tartu ” . Võitis , sai kõige enam kohti volikogus ning pani ametisse linnapea ja valitsuse . See sai ja oli valimisliidu “ Tartu ” võimuajaks . Uute valimiste eel aga “ Tartu ” Tartu valijate ees vastutamisest kuulda ei taha . Vastutajat nagu ei olegi enam . Isikutering tõestab siiski , et “ Tartust ” on uuteks valimisteks saamas valimisliit “ Tartu <arv> ” . Viimase asutajaliige Kaarel Sahk kinnitab aga enesekindlalt , et “ Tartu <arv> ” ei ole eelmistel kohalikel valimistel osalenud ühenduse järglane . Nii tahetaksegi võimule , kuid ei soovita võimu eest vastutust kanda . LEILI PARHOMENKO Aapo Puki portreed ja kompositsioonid Rüütli galeriis Viieaastane vabakutselise kogemus seljataga , ilmus Aapo Pukk oma töödega kodulinna esindusgaleriisse . Värvikas fotosein portreedest ( <arv> fotot ) ja maalid . Teame , et kiire , väga kiire käega portretist . Huvi inimese kujutamise vastu , vaadata tähelepanelikult oma kaasaegsele silma . Pole teist , kes oleks ses suhtes taolist järjekindlust üles näidanud . Mind ei huvita praegu , kas Aapo Pukk võiks osutuda bulvarikunsti kuningaks Montmartre'il või Arbatil või ei kusagil . Ei inspireeri ka see , mida tema piltides pole . Käesoleval näitusel on portreede kõrval näha kaks suuremõõtmelist akadeemilises laadis figuraalset kompositsiooni Lohengrin ja Mars ja Veenus . Mõlemad õlid , <arv>. Need panevad mõtlema mitme asja üle . See on midagi uut nii kunstniku enda suhtes kui üldises kunstisituatsioonis . Puki varasemad balletiteemalised pildid siin ei loe . Näeksime justkui möödunud sajandi lõpu akademismi . Kunstnik on pöördunud aega , kuhu Läänes impressionistid , Venemaal peredvizhnikud sisse astusid . Millise tõesuse kohaselt oleks võimalik käesolevate piltide olemust mõista ? Antiigiihalus ja aadellikud taotlused . Võibolla vaimulooline analoogia shveitslase Arnold Böckliniga ( <arv>-<arv> ) , veel enam saksa maalija Max Klingeriga ( <arv>-<arv> ) . Pseudomütoloogia ja klassikaline müüt . Et kihistuste paljusus ei muutuks surnud elemente kandvaks väliseks tegevuseks . Algses , s.t. kreekalikus mõttes on müüt vaid sedavõrd müüt , kuivõrd tema kaudu ilmneb jumalik . Jumal peab kohal olema , ainult nii võib müüti mõista . See pole lihtsalt lugu täiuslikult kaunite tegelastega , kel jumalate nimed . Kaunis vorm peab sügava tundega täidetud olema , olemaks jumalik . “ Tühi ” vorm ei kanna sädet . Ise sädet kandmata ei ole ka mida jagada . Sellelt pinnalt arenes <arv>. sajandi teisel poolel konflikt , vormiuuenduslikest probleemidest rääkimata . Akadeemilise stuudiumi lõpetamisel aga nõuti noorelt kunstnikult figuraalset kompositsiooni mütoloogilisel või ajaloo teemal . Portree oli mõistagi madal zhanr . Ja samas , lõpuidee . Antiigi lõpu eelaimdus . Arnold Böcklini “ Surmasaar ” ( esimene variant <arv> - kunstnik tegi viis varianti allvariantidega ) on sugestiivne pilt , millel vana maailma viimane inimene sõuab eelviimast surmasaarele . Paat on päral . Pildist õhkub eksistentsiaalset üksindust ja tühjust . Jumalad on lahkunud . Möödas ! Sajandilõpu kunsti paljukihilisus ja paljud võimalused . Akadeemiline kunstiharidus ja klassikaline gümnaasium . Kummaline ring on täitumas . Ka Johann Köler Viljandist maalis müüti , aga ka portreesid , et ära elada . Tõsi küll , õpiajal tegi ta maalritööd . Alljärgnev on pärit mitmest eri vestlusest Andrus Kasemaa ja Aapo Pukiga <arv>.-<arv>. augustil , <arv>. Kasemaa : Suurtes kultuurimaades on palju rahvast . Nendel on kunstniku valik ja valmissaamise teed teised . Igal noorel oma loomulik arenguruum , oma tee . Meie tahame , et igast , kes õpib , midagi välja tuleb . Nende pedagoogika on rajatud vabadusele . Mismoodi Läänes seda tehakse , ma aktsepteerin . Klassikalist õpetust seal tavaliselt enam ei ole , aga mõni jõuab akadeemilise algeni ise välja . Meil siin on praegu äärmuslik seisund . Meil ei nõuta enam midagi , pole distsipliini . Nii mõnigi õpetaja õpetab , et palka saada . See ongi kogu tema kontseptsioon . Mõned kardavad hilisemat konkurentsi . Pukk : Töö peab pidev olema . Ja kui konkreetsel juhul sädet ei teki , ei tähenda see , et areng pooleli jääb . Küsimus pole mitte tipu tagaajamises , vaid põhja tõstmises . Kõrgem tulemus on uue tõusu põhjaks . Vabaks tuleb saada , kui on , millest vabaks saada . Paljud räägivad vabadusest , et kaitsta oma küündimatust . Kasemaa : Moraali kriis on väga suur . Ainult usklikud võivad praegu veel ausad olla . Pukk : Ainult eetika läbi võib kunst jätkuda . Kõik see algab juba algklasside õpetajatest . Kasemaa : Meie kunstis on liig palju võimu joodikute käes . See pole traagiline , see on karikatuur . Vaadake “ Lahkumist Las Vegasest ” . Pärast seda filmi tahaksin rääkida ainult tõtt . Tallinnas on inimesi rohkem , asi klaarub , Tartus küll ei klaaru . Raha märk juures . Väikestel töödel väikese , suurtel suure raha märk . Muide , me saame teha ainult seda , mida ühiskond eeldab . Põhjamaades on noorte kunstnike looming salongikunstist lahus hoitud . Stipendiumid on nii suured , et noor inimene ei pea iga päev raha peale mõtlema . Südamlikud portreed . Aapo ise on ka südamlik ja tahab inimestele meeldida . Kunstis ei tähenda rahamärk halba , kui anne ja pürgimised võrdselt kaasas käivad . Sealt võib häid asju leida . Kuidas ühe töö kallal rassida , siin on Aapol suured plussid . Kuigi kunsti tegemine ja armastamine raha eest on prostitutsioon . Aga võibolla Aapo ei tea , mis on kunst selles mõttes , mis mina arvan . Võibolla pole ta teinud hüpet impressionismist cezannismi . Nüüd hüppab ta oma kompositsioonidega pseudoellu . Raha paneb inimese kvaliteedi nimel tööle , kuid loomingu nimel töötamise mehhanism on selline , mis raha ei võimalda . “ Kaupmehed templist välja ! ” - see on modernismi ideoloogia . “ Käige mu vaimu järgi ja siis saate kõik muu pealeselle . ” Eesti on nii väike , et raske on ära oodata , millal see kõik muu tuleb , kui tuleb . Sa pead loll olema , kui hakkad ootama ! Impressionistid ootasid ära , aga inimesele ei saa ette heita , kui elu talle rohkem meeldib kui kunst . Modernismil on veel palju teid pooleli , olenevalt maast ja rahvast . Seesama mäng mängitakse uuesti läbi . Ise modernismi harjal küpsenud , olen teisi suunanud hüperrealismi või muud tegema . Aga ajaloo paradoks seisneb selles , eesti paljuski epigoonliku kunsti foonil eriti hästi ilmsiks tulevalt - kui Aapo Pukk jõuab looma moodi tööd summada , siis ühel päeval hakatakse tema töid taga otsima . Ka neid töid , mille üle mõni mees praegu naerab . Mõnda meest aga ei tunne tulevikus keegi . Ükskõik kui hea meie töö siis ka poleks , kultuuri kontekstiline väärtus on suur metropoli meestel . Kommunikatiivsuse jõud on suur suurtes kunstikeskustes . Valiku küsimus . Kui Aapo tahab sama elustandardit siin , mis lääne kolleegidel Läänes , tuleb see loomingu arvelt . Pukk : Näen kaost ümberringi . Tahan sellest välja . Olen väsinud jamast , mille kajastusi kunst kannab , materialismi võidukäigust nimelt . Olen kogenud jõudu , mis Taevas mulle andnud . Mida nimetada Taevaks , on igaühe oma hinge probleem . Ruum on liig kitsaks jäänud . Kui tahad areneda , on vaja luua uued mängureeglid , vallandada uued energiaallikad . Siiani on kitsas ruum mulle kasuks tulnud . Siit tuleb distsipliin . Vaimne konkurents on Eestis nii väike , et isegi tipud manduvad . Konkurents toimub materiaalsete asjade pärast . Kunstniku kasvamine tema piltides sõltub tema töövõimest ja lae kõrgusest . Paljud on ise endalt töövõime ära võtnud . Tasapisi võetakse publikult ideaalid . Kuivõrd meil publikut üldse ongi ? Igal taimel on oma õitseaeg . Mõnel väga lühike , aga mõni taim , mis halva pinna peal kasvanud , ei hakka kunagi õitsema . Mõlemal on oma olemise õigus . Ma pole töötanud ainult raha pärast . Minu juurde ei tulda kauba järele . Inimene tahab saada psühholoogilist portreed . Siit algab . Ma ei saa seda teha ilma tasuta , aga ma olen ka tasuta tööd teinud . Kuna mul on suurem töövõime , on minu käest rohkem raha läbi käinud kui mõnel teisel minuealisel kunstnikul . Ma ei vaja teist ala , et oma näitusi kinni maksta . Muide , viie aasta pärast mõjub see jutt naiivselt . Oleks vaja rääkida portreest kui zhanrist ja zhanri parameetritest , aga mitte rahast . Ka galeriides käib praegu kõrgete ideede peenrahaks vahetamine . Portreedest ma ei loobu . Kui ma suudaksin portreedega omandatud oskusi figuraalsetes kompositsioonides ära kasutada , oleksin rahul . Mulle on antud teatud omaduste kogum . Kui poleks neid omadusi , poleks midagi . Töö on kõik . Muul pole tähtsust . Minu piltidest pole kirjutatud , on kirjutatud imidzhist . Aeg on pinnapealne . Olen teel . Pole mõtet tõmmata finishijoont ei läbi Tartu ega läbi Tallinna . Loov kunstnik ei saa vist kunagi valmis . Ideed liiguvad , kuid energiaallikaid tuleks kodust leida . Paljudel pole see enam nii . Paljudel pole oma rahvaga vaimset kontakti . Ei kirjutanud minagi midagi konkreetset Aapo Puki konkreetsete piltide kohta . Aga eks kirjutajaid tuleb edaspidi teisigi . Koduväravat ei panda kinni , ütleb Võrumaa vanarahvas . JUKU-KALLE RAID Sport on lai mõiste . Inimesed võistlevad , kes kiiremini mäest üles jõuab , riigid poole kilo malmi pärast ühe elaniku kohta , pangad rahaautomaatide arvu pärast , galeriid katsuvad jõudu , kes suudab panna välja kõige jaburama saalikujunduse . Mõned näitavad rahvale suurt põllukivi või punaste nutvate kuubikutega pilti , teised leiavad üles muud põnevat . Galeriis “ Sammas ” oli sellel aastal väljas juba teine hea näitus . Esimene hea kujutas endast kasutamata värvide , puhaste pintslite , avamata tuubide , rikkumata paberi ja muu välismaise pudi-padi väljapanekut - eksponeeritava tehnikaga ei oldud veel midagi rikkuda jõutud , puudus vaatajale koormav kunstiinimese fantaasia . Samas jäi alles sportlik moment - milline kunstnikest millise tuubi sisse vehib ning mida ta sellega seoses oma järgmisel näitusel eksponeerib . Kohtunike puuduse tõttu jäid tulemused välja kuulutamata . Nüüd aga rippusid “ Samba ” seintel eestimaise spordiga seotud plakatid läbi aegade . Plakat kui kommentaar Plakatid on pärit Tartu spordimuuseumist , vanim neist kuulutas võistlusi <arv>. aastal . Kes “ Sambasse ” läks , sai palju targemaks ning ühtlasi aru ka kohutavalt kiirest ajakaost . Sajandi alguse sportlikud tõmbenumbrid paistavad olevat tõstmine , rebimine ja Greeka-stiilis maadlemine . Me kõik mäletame legende eesti mehe ( Lurich , Hackenschmidt ( pooleldi sakslane ) , Jaakson jpt. ) tugevusest . Samas meeldisid rahvale toona hästi ka vabad piramiided , marmor grupped ( bengalitule valgel ) , Piiteri linna lõbu esimaadleja hr. Wiedemann , tuntud traadi pääl kõndija Madisson , rahva poolt lugupeetud jongler Blumann , etendused lugupeetava õhuturnija Andreewi lahkel kaasabil , parim keelpillikvartett , hea hobuseühendus ning muud sportlikud vaatemängud . See näitus on kahjuks liiga väike , muidu oleks ajastute võlu salapärast veel parema pildi saanud . Et näitus püüab muljetada Eesti spordiplakatist läbi aegade , kuni plakatini “ Tõnud ja Toomad ja Tõnisted ” , on kahju . Isegi siis kui oma ruumidest oleks visatud välja galerii direktor , ei oleks plakatite parimik ära mahtunud . Peaaegu sajand otsa tihedat rahvaelu jättis seetõttu tagasihoidliku jälje . Kuigi imelik , et Tiina Randoja , hea näituse koostaja , üldse valikut teha oskas . Esimene asi , mis tuleks lugupeetud Randojal sellistest plakatitest kokku seada ning kellegi kulu ja kirjadega trükki lasta , oleks korralik raamat , varustatud spordiasjatundja kommentaaridega , mis võimaldaks teose sirvijal paremini ajastut mõista . Üks kuulutus kommentaaritagi annab kahekümnendate aastate kultuuraelust parema pildi kui lehekülg ajalooraamatust . Hõng Eestis on üks mees , Valdeko Vende , kes on püüdnud aastate vältel teha tänapäeva inimesele arusaadavaks kõiksuguseid uskumatuid asju nagu esimene auto , viimane voorimees , sajandivanused ajalehed , ringkäik ümber eelmise sajandi Tallinnat ja palju muud . Ning inimesed usuvad Vendet . Ta raamatud on hästi illustreeritud , tekst pikitud piltide , dokumentide ning pressiartiklitega kõne all olevast ajast . Hõng on see , mis tihtipeale asja usutavuse määrab , hõngu ei saa aga niisama lihtsalt taastada . Hõng on olemas Valdeko Vende töödes ning hõng kerkib ka neist samadest kõigi poolt unustatud huvitavatest plakatitest . Galerii saalis seguneb vaatajate higilõhn surnud sportlaste , kõrgele hüppajate ja ilusti võimlejate omaga . Pluss muusika . Parim pasunakoor komplekteeritud kirja järgi vabatahtlikest pritsimeestest . Lõbujõustik on taas kohal Lõbu-jõustiku nime all tunti , noil aegadel , mil vanaema veel alles nukule süüa ja õele tappa andis , kergejõustikut . Termin “ lõbujõustik ” on surnud , ent kui ta ellu äratada , siis teisenenud . Lõbujõustik ei ole enam pelgalt sport , sport on ehk üks lõbujõustiku osadest . Lõbujõustik on , nagu nimigi ütleb , küll veidi jõudu võttev , ent pööraselt lõbus tegevus . Lõbujõustik on eestlase Jaanipäev , uusaasta ja niisama mingi piknik , kus lõbusalt jõudu raisates kõiksugu mõttetusi tehakse . Tänapäeva sport sellisele auväärt terminile pretendeerida ei saagi . Kui me vaatame kuidas tilkuv Salumäe , keel lenksul , muudkui ringiratast sõidab , ei ole see mitte operett , milles saavutab iga pala naeru ja mugavust , ega ka näitemäng “ Ühiskondlised püksid ” . See pidev väntamine on hullem kui uni , ei ole mingi lõbu , vaid kõik paistab rohkem kohustusena riidatäis puid juba täna ära lõhkuda . Lõbu-jõustik tähendab niisiis ühiskondliseid pükse , nagu näiteks näituse avamine , kust pooled shampused kaduma läksid . Lõbu kui palju , ent pudelite tassimisteks läheb vaja ka jõudu . Puudus ainult lendav post armunutele , või seda soovijatele , nagu igal korralikul spordiüritusel seitsekümmend aastat tagasi . Galerii kõrval “ Metropoli ” ees logelevad noored ja muldvanad lõbujõustiklased , kes näitusele ei saanud tulla , jõuavad loodetavasti seda lõbu endale veel lubada . MARIKA TAMMARU Minu meelest olid just tema ja temasugused need , kelle toel seisis püsti nõukogude võim . Kuulas lihtsurelik kongresside ettekandeid ? Kui ta just totaaläärmus ei olnud , siis ei . Luges vastavas vaimus kirjandust ? Kooli kohustusliku piires , kui sedagi . Aga estraadi lihtsurelik kuulas . Tahes või tahtmata , pääsu sellest polnud . Praeguseks olen maailmaasjades asunud neutraalse vaatleja positsioonile , kuid minu minevik oli vägagi punasekarvaline . See , et mul pole hinge taga ühtki tänase päeva patukahetsusregistrisse kuuluvat tegu , on nii tänu ajafaktorile - nõukogude võim lõppes koos mu pioneeriaastatega . Tagasivaatavalt ütlen , et kõrvu lugupeetud lasteaiakasvatajatega oli mu ilmapildi kujundamisel üheks teenelisemaks tegelaseks seesama Leshtshenko . Oma häälega , mis kuulatavuselt ületas kaugelt kõigi kohalike sama eriala esindajate omi , siiruse ja peaaegu ideaalse sots-realistliku välimusega , oli ta mu lapsearule märkimisväärseks autoriteediks . Ja kui ilusate ööbiku- , rästa- ja kajakateemaliste laulude vahele ka üht-teist maailmavaatelist kuulata oli , hakkaski tunduma , et kõik see oma ilult ööbikulaulust mitte kaugele maha ei jää . Võimalik , et siin pakun ma veidi üle . Täpsemalt järele mõeldes , üle paari-kolme puhtideoloogilise laulu Leshtshenko tolleaegse repertuaari hulgas ei meenugi . Mis olid , olid piiripealsed . Aeg läks edasi . Perestroikaperioodil rabas Leshtshenko mind lauluga targast mehest , kes ainukesena taipas , et käänaku taga võib olla ka valgus . Midagi tobedamat oleks olnud raske välja mõelda . Kui mõnel pool ongi mõttekas lauldes maailma pöörata , siis teisal oleks sobilikum vaikida . Siinkandis Leshtshenko hääl enam kõrvu ei kosta , Venemaal kõlab see rõõmsalt praegugi . Ei tea väita kogu Venemaa kohta , kuid Moskva võib oma nõukogudevaenulikkuselt julgelt Eestiga konkureerida . Neil seal on aga meie ees üks eelis , mis teeb tuulepöörded ühiskonnas oluliselt kergemini talutavateks . Pole vaja iidoleid kukutada , iidolid pöörduvad ise tuulesuunda . Nagu muistegi saadavad Leshtshenko lavale ilmumist tormilised kiiduavaldused . Nagu muistegi ilusad laulud lilledest , linnukestest ja armastusest - nüüd juba veidi nostalgiliselt - vahele aga paar ideoloogilisema suunitlusega ühikut . Teistsugusena kui varem , kuid ikka sama ilusat , hingestatut ja siirast . Ja tõsi on , nagu lapsena kõigutamatult Leshtshenko siirusesse uskusin , nii jään sellesse uskuma ka praegu . Moskva peal räägitakse , et Leshtshenkol olla tavaks saanud pool-küsitava legaalsusega üritustel oma “ Võidupüha ” laulda ning mitte eriti kainetel bisnismenidel olla kombeks selle järgi kankaani tantsida . Ühelt poolt - Moskvas on käigus kõik vähegi välja mõeldavad jutud , ning teisalt - kui lood ongi nii , mis sellest . Purjus peaga on hullematki tehtud . Inimlik . Inimese hindamiseks on nüüd hoopis teised kriteeriumid . Estraadilauljaid hinnatakse laserplaatide arvu järgi . Leshtshenkol on neid üks . Kinnitab , et teise jaoks olla laulude valikuga raskusi . Kes tahab tänapäeva Moskvas keegi olla , peab omama firmat ja officet. Parem veel muudki , mida võõrsõnaga nimetada annab . On oma firma ja office ka Leshtshenkol , mänedzheri , stuudio ja kohviaparaadiga . Ühes ohvitseride majas pööningutrepist üles vasemat kätt . Vähemalt nii oli see mullu . Vastuvõtu läänelikkust on seatud vähendama sekretärineiu , kes kohvi serveerides jõuab anda ülevaate oma elust kuni lahutuseni ning ka sellele järgnevast perioodist . Värvilahendus Leshtshenko kabinetis on jällegi täisväärtuslikult aja- ja asjakohane . Leshtshenko on mees , kelle inimlike omaduste suurepärasust rõhutatakse mitte ainult juubelite puhul . Ta headusest ja vastutulelikkusest tehakse juttu ka argipäeviti . Tõsi , hea inimese mulje ta jätab . Võimalikkuse piirides . Nagu seda võib olla inimene nii kõrge lennuga , et lihtsurelike mõtted talle võõrkeelsetena tunduvad . Kuid lihtsurelik seda ei tea . Tavainimese jaoks on ehtveneliku järjekindlusega kella mitte tundev ja maksatsirroosi trotsiv Leshtshenko vägagi svoi paren . Käies Leshtshenkole välja idee Tartusse laulma tulla , lähtusin viisakuse nõudmistest . Ka arvasin , et poleks paha Tartus kord ka tõesti ilusahäälelist estraadi kuulata . Kuid nüüd , kus Venemaa estraadi supertäheks reklaamitud Leshtshenko tõepoolest täna õhtul “ Vanemuise ” lavale jõuab , tundub mulle , et see saab olema miskit enamat . See mees , sellelt maalt ja siin linnas . See on nähtuse nime väärt . Kes oleks veel võimeline millekski nii unikaaalseks - lükata kontsert edasi , kuna Venemaa presidendi valimiskampaania on vaja läbi viia ning suunduda seda läbiviimist teostama Brighton Beach ile . Vene kodanikke on seal vast küll vähem kui meil , kuid kui palju ilusamad on seal ilmad . Veel niipalju . Nagu öeldud , mu usk Leshtshenko siirusesse pole kõikuma löönud , kuid tema sinisilmsuse kohta ma üht-teist tean . Väljaspool lava pole ta silmad sugugi nii süütult säravsinised kui laiem publik sellega harjunud on . Ilma kontaktläätseta on nad mudarohelised . ARGO IDEON Peaminister Tiit Vähi jättis eile ära tema päevakavas varem märgitud kohtumise Maailmapanga ( The World Bank ) Euroopa ja Kesk-Aasia direktori Basil Kavalskyga , kes oleks soovinud peaministriga arutada segadusi Tartu soojalaenudega ja esitada panga vaatenurka selles küsimuses . Kavalskyga eile kohtunud rahandusminister Mart Opmann tunnistas “ Postimehele ” , et Tartu juhtum ei näita Eestit heas valguses . Tänavu aprilli algul leidis Maailmapanga president Lewis Preston oma Washingtoni peakorterisse saabunud posti hulgast Tartu linnavalitsuse ametliku kirja , mille sisuks olid etteheited pangale väidetavalt halva töö pärast Tartu soojamajanduse rekonstrueerimise laenuprojektiga . Üllatus ministeeriumile “ Selline kiri on pretsedenditu juhtum Maailmapanga ajaloos , ” kinnitas eile “ Postimehele ” panga Tallinna kontori juhataja Andrus Viirg . Ta ei nõustunud kommenteerima tartlaste poolt rohkem kui <arv> liikmesriigiga rahvusvahelise finantsorganisatsiooni tippjuhile edastatud pretensioonide konkreetset sisu , kuid nentis diplomaatiliselt , et Tartu omavalitsusel oleks olnud oma probleemide lahendamiseks ilmselt ka lihtsamaid teid . Rahandusminister Mart Opmann on Tartu linnavalitsuse kirjast teadlik , kuid ei ole seda näinud . “ Võib arvata , et see kiri oli üks põhjusi , miks just panga Euroopa ja Kesk-Aasia osakonna direktor Kavalsky Eestisse tuli , ” ütles rahandusminister . “ Et Tartu linnavalitsus eelistas kasutada kohalikele võimudele põhiseadusega tagatud iseseisva tegutsemise õigust , sai rahandusministeerium tekkinud probleemidest aimu väikese viitega . Maailmapank oleks soovinud näha valitsusepoolset energilist sekkumist probleemi lahendamiseks . Mina olen seisukohal , et selleks puudus vajadus . Selgitasin ka härra Kavalskyle , miks me seda ei teinud , ” rääkis Opmann . Viirgi sõnul on aga Maailmapanga partner Eestis ikkagi rahandusministeerium . “ Oleks olnud väga tore , kui tekkinud probleemid oleks lahendatud rahandusministeeriumi ja Tartu vahel , ” tõdes ta . Eesti linnade soojamajanduse rekonstrueerimise mahukast projektist eraldati Tartule <arv>,<arv> miljonit USA dollarit , millest seni on Viirgi teada kasutatud veidi üle kümne miljoni . “ Kogusumma peale on Maailmapangal leping Eesti valitsusega , kel on Tartu osas tehtud edasilaenu leping Tartu linnavalitsusega , ” sõnas Viirg . Veel kasutamata raha eest käivad praegugi tööd Tartu soojatrassidel , projekti lõpetamine vajab Maailmapanga hinnangul aga valuutakursi muutuste tõttu veel <arv> miljonit USA dollarit . Pank oleks Viirgi sõnul nõus seda laenama . Tartus põhjustas aga <arv> miljoni dollari suuruse lisalaenu võtmine linnavolikogu loata kohaliku skandaali . Pank tegi uue ekspertiisi Linnavalitsuse kevadel Washingtoni läinud kirja tagajärjel lükkus käima terve sündmusteahel , mis tõi mais mitmeks nädalaks Tartusse Maailmapanga ekspertide grupi . Nende teostatud ekspertiisi kokku võttev raport lükkas Viirgi sõnade kohaselt ümber Tartust tulnud süüdistused . Maailmapanga Tallinna kontori juhi kinnitusel ei leidnud seega tõestamist , nagu oleks projekti tegemisel kasutatud algandmed olnud väärad ning et Tartu katlamajades kohalike kütuste kasutamine ei ole kasulik . “ Vastupidi , see on majanduslikult praegu väga tasuv ja tulevikuprognoosid näitavad , et see jääb nii tükiks ajaks , ” väitis Viirg . Tema kinnitusel loodab Maailmapank , et ka Eesti keskvalitsus asub neid seisukohti toetama , seni ei ole seda aga vähemalt avalikult tehtud . Tartu linnavalitsuse tellitud ekspertiisiaktis leidis aga näiteks teaduskandidaat Andres Noodla muu hulgas , et laenuprojekt lähtus vildakatest algandmetest ja et Luunja katlamajale kulutatud miljonid dollarid on tuulest viidud . “ Härra Kavalskyl oli ülesanne öelda välja panga seisukoht ja soov kuulata ära Eesti valitsuse oma . Maailmapank juhtis tähelepanu , et Tartu juhtum kindlasti Eestile tervikuna head valgust ei heida . Olen isiklikult sellega nõus , ” ütles eile rahandusminister Opmann . Ehkki Kavalsky soovis lisaks teokssaanud kokkusaamistele rahandus- ja majandusministritega saada ka Eesti peaministri jutule , ei leidnud esialgu väljakuulutatud kohtumine eile aset . “ Kahjuks jäi see ära , sest härra Vähil ei olnud võimalik kokku saada , ” lausus Viirg . Kavalsky lahkus eile Riiga oma Baltimaade ringsõitu jätkama . KAAREL KILVITS Kaarel Kilvits on Eesti TA majandusinstituudi juhtivteadur . Põllumajandus ei ole lisandväärtuse tootmise seisukohalt vaadatuna efektiivne majandusharu . Tööstusliku tootmise suurem tulukus võrreldes põllumajandusega tuleneb juba tehnoloogilisest ja tehnilisest determinismist , see on tehnopoliitiline ning majanduslik aksioom . Näiteks sealiha tootmisel kulub materiaalseid ja energeetilisi ressursse kümme korda rohkem kui samas müügihinnas sõiduautosid tootes . Seetõttu , aga ka enamiku põllumajanduslike tootmisalade sesoonsuse , põllumajandusaastate suure erinevuse , paljude põllumajandusmasinate aastase lühikese tööperioodi ning bioloogilise faktori tõttu , on põllumajanduse rentaablus madal terves maailmas . Põllumees elab kõikides riikides vaeselt . Linnamehed ( kokkuostjad , töötlejad , müüjad jne. ) tõmbavad kõikides riikides maamehel naha üle kõrvade ja saavad suurema osa põllumajanduskompleksi kasumist endale . Ka USAs saab farmer nisu eest vaid <arv>% sellest küpsetatud leiva hinnast . Lihttööline teenib tööstuses reeglina rohkem kui farmer . Kuid paljudele inimestele meeldib põllumehe elustiil . Just nimelt seetõttu - vaatamata madalale rentaablusele - ei vähenegi põllumajandus tööstusriikides alla kriitilise piiri . Midagi ennekuulmatut pole ka selles , et ääremaadel on elatustase madalam kui pealinnas ja teistes suuremates linnades . Tulenevalt reeglina madala rentaablusega põllumajanduse suurest osast regiooni majandustegevuses ja kapitali kontsentratsiooni seadustest ning seaduspärasustest üldse on see vaatamata rakendatavatele regionaalpoliitilistele abinõudele nii kõigis riikides . Majanduslik progress vajab ju enamasti nii inimeste kui ka kapitali kontsentratsiooni , mis on aga ääremaadel tavaliselt võimatu . Midagi ennekuulmatut pole selleski , et põllumehed - õigemini põllumeeste kulul parasiteerivad politikaanid - kärarikkalt protesteerivad , kogu riigile katastroofi ennustavad ja endale maksumaksjate arvel kõikvõimalikke soodustusi ning privileege nõuavad . Nii käib see kõikides riikides . Eesti põllumajanduse ja äärealade probleeme on veelgi teravdanud äärmiselt rumal tegutsemine viimase poolsajandi vältel . Nüüd , uutes majanduslikes ja poliitilistes tingimustes , on Eesti põllumajanduse struktuur aastatel <arv>-<arv> äärmiselt radikaalselt muutunud . Juhend likvideerida senised suurmajandid <arv>. aprilliks <arv> viidi ellu ning umbes <arv> suure kolhoosi ja sovhoosi asemel on nüüd registreeritud ligikaudu tuhat ühistut ning <arv>,<arv> tuhat talu . Tänaseni pole korralikku ja usaldusväärset ülevaadet , kui palju neist tegelikult põllumajandustootmisega tegeleb . Väiketaludel pole tulevikku Põllumajanduse sõjaeelse struktuuri ( tuhandete väiketalude ) taastamise soovid-soovitused on rumal põllumajandusnostalgia . Kui Eesti põllumajandus oleks saanud viimase poole sajandi jooksul rahulikult areneda , oleks paratamatult toimunud spetsialiseerumine ja kontsentreerumine nagu teisteski Euroopa riikides ning <arv>. aasta tootmisstruktuurist poleks praeguseks palju järel . Senine põllumajandusnostalgia ning selle propageerimine on olnud põllumehe suhtes julm ja kuritegelik tegutsemine . Paljud heausksed inimesed on investeerinud taludesse kõik oma säästud , nooruse ja raske töö . Siiani pole need talud tulu andnud . Väiketalud ei muutu rentaabliks ka edaspidi - eriti pärast Eesti astumist Euroopa Liitu - ja lähevad paratamatult pankrotti . Spetsialistide hinnangu kohaselt peaks näiteks viljatalu suurus olema vähemalt <arv> hektarit . Alla neljakümne lehma ja väljalüps alla <arv> kilo lehma kohta aastas ei tasu ära . <arv> hektari suurune talu , mis elab klassikalist taluelu , ei saa kunagi efektiivseks ning kasumit tootvaks . Majanduslikult elujõuliseks saavad kujuneda vaid suured talud ja ühistud , mis suudavad muuta oma tootmisstruktuuri vastavalt turu nõudmistele , juurutada alternatiivseid põllukultuure jne. Põllumajanduse osa on niigi suur Eesti probleem pole põllumajandustoodangu vähenemine , vaid sellega kaasnevad sotsiaalsed probleemid . Tingituna struktuurilisest kriisist ( suurmajandite likvideerimine , idaturu tunduv vähenemine , vastuoluline ning segane põllumajandus- ja maareform üldse ) on põllumajandustoodang Eestis viimastel aastatel oluliselt vähenenud . See on iseenesest täiesti loogiline : põllumajandus oli sotsialismi ajal ülepaisutatud ja rahvamajanduses liiga suure tähtsusega . Arvutustega on võimalik tõestada , et põllumajandustootmise vähendamine on Eesti Vabariigile majanduslikult kasulik . Püüavad ju kõik riigid vähendada lisandväärtuse seisukohast väheefektiivseid tootmisvaldkondi ja suurendada efektiivseid , s.t. kõrgtehnoloogilist ( teadusmahukat ) tööstust . Tööstusriigid on ju kogu maailmas rikkamad kui agraarriigid , tööstus-agraarriigid rikkamad kui agraar-tööstusriigid . Seda mõisteti Eestis juba enne Teist maailmasõda , kui riiklik majanduspoliitika soosis kõigiti just tööstuslikku arengut . Vaatamata suurele langusele on põllumajanduse osa Eesti rahvamajanduses siiani suurem kui arenenud Lääneriikides ja Ida-Euroopa arenenuima põllumajandusega riigis Ungaris . Kui me ei hinda Eesti põllumajanduse konkurentsivõimet paremaks kui nendes maades , peaks põllumajanduse osa Eesti rahvamajanduses tulevikus veelgi vähenema . Sama kehtib ka põllumajandusest otseselt sõltuva toiduainetööstuse kohta . Vaatamata <arv>. aastal alanud ja siiani mitmetes allharudes jätkuvale tagasiminekule moodustas toiduainetööstuse osa Eesti tööstuses <arv>. aastal <arv>,<arv>% ( Euroopa Liidu maade vastav näitaja on keskmiselt <arv>% ) . On päris selge , et lisandväärtuse seisukohast väheefektiivse toiduainetööstuse osa Eesti tööstuses tulevikus väheneb . Toetused on sotsiaalpoliitika kallim variant Riigi seisukohast vaadatuna ei ole põhiprobleem hoopiski mitte põllumajandustoodangu vähenemises . Ka praegu toodetakse enamikke põllumajandussaadusi rohkem kui siseturg - vähemalt praeguse ostujõu juures - vajab . Põllumajandussaaduste eksport ei kuulu aga tänapäeva maailmas efektiivsete ettevõtmiste hulka . Argumendid isevarustamise tagamise vajalikkusest globaalse majanduse tingimustes ei ole veenvad . Tõsiseks probleemiks on hoopis tööhõive põllumajanduslikes regioonides ( eriti endistes kolhoosi- ja sovhoosikeskustes ) , sotsiaalsed probleemid , külaelu , regionaalse struktuuri muutused üldse . Põllumajanduse kaitse on majanduslikult ebaefektiivne . See võib kõne alla tulla vaid hoopis teistest eesmärkidest lähtudes . Euroopa Liidus praktiseeritav põllumajanduse tugisüsteem käib Eesti maksumaksjale üle jõu . Pealegi ei jõuaks see raha niikuinii põllumajandustootjani , vaid maanduks töötlejate , hulgi- ja vahendusfirmade taskus . Kui põllumajandustoetuste süsteemiga õnnestukski kiirendada tehnoloogilist progressi , saavutaksime nii suurema tootlikkuse ( s.t. suurema ületootmise ) ja väiksema tööjõuvajaduse ( s.t. suurema tööpuuduse põllumajandusregioonides ) . Toetustest võivad põhimõtteliselt võita vaid suured talud ja ühistud . Kõige tõenäolisemalt ei suurenda aga toetused tootlikkust ja see oleks lihtsalt kõige kallim sotsiaalpoliitika variant . Hoopis otstarbekam oleks toetada (maa)haridust ja sellega terve riigi , eriti maapiirkondade konkurentsivõimet , infrastruktuuriobjektide ehitust , millega kasvavad äärealade võimalused saada oma territooriumile välisinvestoreid , ning uute , alternatiivsete ja perspektiivsete ettevõtlussuundade väljaarendamist . Eeltoodu ei tähenda aga loomulikult seda , et majanduslikult ebaefektiivne põllumajanduse kaitse ei võiks tulla kõne alla hoopis mõnedest teistest eesmärkidest lähtudes . Selline tegutsemine võimaldaks ju näiteks jagada sisemajanduse koguprodukti ümber , eestlaste ( kes moodustavad enamuse põllumajandustöötajatest ) kasuks : üritada linnastumise kunstliku pidurdamise teel tõsta sündivust ; säilitada ja isegi tugevdada ääremaadel piirivalvet abistavaid ning toetavaid talusid ; toetada mingitest - autorile mitte päris selgetest - regionaalpoliitilistest seisukohtadest lähtudes ühtlasemat asutustihedust jne. Vaatamata parempoolsele retoorikale on põllumajandust ju kogu aeg toetatud . Kõik Eesti Vabariigi senised valitsused on teinud põllumajandustootjatele hulgaliselt soodustusi . Toiduainetööstuse ettevõtete privatiseerimisel on soositud põllumajandusühistuid ; põllumajandusühistud ja talud on saanud soodsaid laene ; on hüvitatud kommertspankadelt võetavate laenude intresse ; hüvitatud kütuse aktsiisimaksu suurenemist ; finantseeritud regionaalprogramme ja mida iganes . Ka <arv>. aastal toetatakse maaelanikkonda <arv> miljoni krooniga , mis on <arv>,<arv>% riigieelarvest . Kui vaadata aga probleemi laiemalt , siis krooni allahindamine rahareformi käigus kehtestas sisuliselt kaitsetollid kogu Eesti majandusele , sealhulgas ka põllumajandussaadustele . Maksumaksja maksab Põhimõtteliselt saab teha kõike , kuid ainult maksumaksja raha eest . Keegi ei eita keeruliste sotsiaalprobleemide olemasolu . Keegi ei kahtle , et Riigikogu ja valitsuse ülesanne on need sotsiaalprobleemid lahendada . Paljude riikide kogemus näitab aga veenvalt , et kõige odavam on seda teha struktuuri- ja sotsiaalpoliitika abinõudega , mitte aga ebaefektiivse tootmise jäärapäise säilitamise teel . Klassikalise regionaalpoliitika seisukohast vaadatuna on Eesti majanduse struktuur kahtlemata liiga Tallinna-keskne . Aga ehk on see hoopis objektiivsetele majandusseadustele tuginev loogiline areng . Teatavasti nõuab majanduslik tõus nii tööjõu ( elanike ) kui ka kapitali kontsentratsiooni . Eesti tervikuna on arenenud lääneriikide mõõdupuuga võttes väga hõredalt asustatud , Lõuna-Eesti seda enam . Põhimõtteliselt on võimalikud kõik arengustsenaariumid , sealhulgas miljoni elanikuga Tallinna linnastik ja väga hõredalt asustatud äärealad . ALO RITSING Ennastohverdav patrioot <arv>. septembril täitub <arv> aastat meie mitmekülgse kultuuritegelase Karl August Hermanni sünnist . Hetkel , kus kapitalistliku mentaliteedi lokkamine on tõrjunud aatelisuse tagaplaanile , kus materiaalne omakasu on seatud elueesmärgiks ja on jõutud rahvustunde kriisimärkideni ( rahvustunne näib paljudele noortele eluvõõra minevikunostalgiana , tipp-poliitikudki rabelevad kildkondlikus võimuvõitluses , eirates üldrahvalikke huve ja neid kandvat rahvusideoloogiat ) , on küllaga põhjust meenutada selle suurmehe püüdeid ja saavutusi . Tänase praktilise ellusuhtumise juures võib mõistatuslikuks jääda elujõud , mille see mees täielikult pühendas oma rahva kultuurilisele arendamisele - ja ometi kõneleme tema loodud sõnu , laulame tema kogutud rahvaviise ! Sündinud Põltsamaa lähedal Võhma külasepa pojana , õppinud Anikvere küla- ja Põltsamaa kihelkonnakoolis , olnud kooliõpetajaks Põltsamaal ja Peterburis , sooritas ta gümnaasiumi lõpueksami eksternina Tartus <arv>. <arv> jätkas õpinguid Tartu Ülikoolis , seejärel Leipzigi Ülikoolis , mille lõpetas <arv> doktorikraadiga keeleteaduse alal . Asunud elama tartusse , sidus ta end “ Postimehega ” ja oli ajalehe tegevtoimetajaks <arv>-<arv>. Aastast <arv> kuni surmani oli ka Tartu Ülikooli eesti keele lektor . Suri <arv>. jaanuaril <arv>. Hermann on olnud meie laiahaardelisimaid kultuuritegelasi . Mitmetel aladel tegutsemine on kaasa toonud järelpõlvedelt ka etteheiteid killustatuse ja pealiskaudsuse pärast . Ometi on aeg esile nihutanud objektiivsema peegli hermanni kasuks . Ka järgnevais ridades püütakse esitada mõni korrektiiv . Rahvavalgustaja Hermanni elutöö suuremaid teeneid on olnud järjekindel tegevus rahva üldharidusliku taseme tõstmisel . “ Palju , jah , väga palju on meil tegemist ja tööd , kui meie tõesti kõrgesti haritud rahva järele saame , ” kirjutas ta “ Postimehes ” . Möödunud sajandi vältel sai haridushuvilise eestlase õpetajaks olla just rahvavalgustaja tüüpi õpetaja peamiselt ajakirjanduslikku laadi väljaannetega ( puudus ju oma haritlaskond , koolihariduse viljad tulid sajandi lõpul ) . Oma inimlikus põhitüübis ja mitmekülgsuses on Hermann Otto Wilhelm Masingu ja eriti Friedrich Reinhold Kreutzwaldi järel viimane suur rahvavalgustaja enne oma rahvusest intelligentsi väljakujunemist . Tema põhitribüüniks oli “ Postimees ” . Mitmete ainealade selgitamisel tuli teha pioneeritööd - loodusteadusest kuni muusikani . Seni on ilmselt alahinnatud tema vaid väikeses osas teostatud suurtööd - esimese eesti entsüklopeedia koostamist . “ Eesti Üleüldise teaduse raamat ” <arv>-<arv> jõudis esitada vaid a-ga algavad sõnad . Ometi on see üldhariduslikul alal sajandivahetuse tippteos , katse tõsta eestlased haritud rahvaste hulka . Tõlkides saksa entsüklopeediaid ( eriti Brockhausi ) , lisas ta rohkesti enese koostatud artikleid ( mitmed neist on lausa väikesed uurimused või referaadid ) , aga organiseeris ka kaastööliste võrgu ( artikkel “ ader ” toob ära adratüüpide pildid , aga ka põllundusspetsialisti Sangaste krahv Friedrich Bergi selgitused ) . Maailma maad , rahvad , ajalugu , kirjandus ja kunst - ulatuslikke materjale . Eriti hinnatav on Eesti ainestik - asulad , kihelkonnad , vallad ja küladki - koos elanike tegevusaladega ( Avinurme puutööndus ) jm. Suur on eesti kirjanike ja kunstnike osa ( Amandus Adamsonile on pühendatud <arv> suurt lehekülge ) . Järgneva põlvkonnaga kerkisid eesti oma teadusspetsialistid - ja muidugi sai Hermanni väljaanne kibedat kriitikat küündimatuse ja lihtsameelsuse pärast . Aga alles Eesti Vabariigi päevil jõuti täieliku entsüklopeediani ! Rahvuspoliitik Mitmetes senistes hinnangutes on Hermanni peetud selgroota konformistiks või koguni poliitikas täiesti andetuks . Peatudes Eesti Kirjameeste Seltsi perioodil , mil Hermann oli president , on pannud Tuglas “ juhtimisel ” jutumärkidesse ( ta olnud teiste käsilane ) , teisal on Tuglas väitnud , et Hermann “ polnud kellegi põhimõttekangelane ” . Kui praegusel ajal on kõrgele tõstetud Jakob Hurda manifest eestlaste kultuurilise eneseteostamise vajadusest , siis oleks küll aeg märgata Hermanni kui Hurda üht kõige järjekindlamat liitlast ja Hurda taotluste elluviijat mitmetel aladel , mis Hurdal enesel jäid puudutamatagi . Kui Hermanni “ Postimehele ” heideti kaasajalgi ette poliitikast hoidumist ja seda väitis ta isegi , seades ajalehe eesmärgiks eestlaste “ hariduse , kõlbluse ja tundepuhtuse ” , ei tohi siiski märkamata jääda kõikehõlmav põhisuund - eestimeelsuse hoidmine ja arendamine ning eestlaste üksmeel , seda enam , et tuli laveerida baltisakslaste ja venestusmeelsete rünnakute vahel . Vana Kreutzwald külastas Hermanni üliõpilastuba , et teda tänada , Koidula saatis talle kirja ettepanekutega “ Postimehe ” aine alal - Hermanni heatahtlik seltsivus ja suuremeelsus olid vist aluseks , millest isiklike kontaktide läbi võrsus impulsse kõigilt , kes olid rahvusliku liikumisega vähegi seotud . Hermann on olnud rahvusideoloogia üheks kõige kandvamaks sillaks Kreutzwaldist kuni Eesti Üliõpilaste Seltsini . Seltsi ümber koondunud eesti noore akadeemilise pere kasvatamisel ja suunamisel on tal otsesed teened . Pole juhus , et ta kutsus Jaan Tõnissoni ajalehe toimetusse juba siis , kui Tõnisson oli veel üliõpilane , pole juhus , et ta “ Postimehe ” just Tõnissonile loovutaski . Keeleteadlane ja keeleuuendaja Keeleajaloolistes uurimustes ei suutnud Hermann teaduslikku meetodit omandada ja jäi mitmeti pinnaliseks , fantaseerides eesti keelte sugulusest kaugete keeltega . Ent praktilisemates ülesannetes ilmnes ta töökus ja andekus , siin sugenes eesti keelekultuuri püsiväärtusi . Kirjakeele korraldamisel oli ta Kreutzwaldi ja Hurda suuna jätkaja , astudes vastu Veske äärmuslikele ettepanekutele . Hermanni “ Eesti keele Grammatika ” <arv> on esimene eestikeelne eesti keele süstemaatiline grammatika eestikeelse terminoloogiaga . Siit on pärit põhimõisted , nagu käänamine ja pööramine , häälik ja tähestik , sõnaliigid ( pärisnimi , määrsõna , sidesõna ) , enamik käändenimetustest ( nimetav , sisseütlev ) . Hermanni on õigusega nimetatud meie keeleuuenduse isaks , tänapäeva kirjakeeles on umbes <arv> sõna , mis on tema tuletatud või välja mõeldud : sünnipäev , haritlane , ainuõigus , salakuulaja , saatkond , käsitööline , kiivus jt. Puristina taotles ta enamiku võõrsõnade asendamist eestikeelsetega ( seda suunda jätkatakse Soomes tänini ) : kõnetraat pro telefon , isegi filosoofia ja loogika alal : ei-midagi-dus pro nihilism , kaksik-kimbatus pro dilemma . Kirjanike metseen ja kirjandusloolane rikkale kirjanduslisale heideti õigusega ette keskpärase ja madalagi avaldamist , samas ei tohi siiski märkimata jääda , et ajalehest sai noorte kirjanike tähtsaim kasvuhoone . Hermanni lahkus ja abivalmidus , ergutav suhtumine noortesse näitab teda suuremeelse inimesena . Kes kõik pole tema kontoris käinud ja tööde avaldamist saanud ! Siin ilmusid Eduard Vilde esimesed jutustused ( Vilde võeti ka toimetusse kriitikuks ) , siin on Juhan ja Jakob Liivi , August Kitzbergi , Eduard Bornhöhe , Anna Haava , Elisabeth Aspe jt. esimesed tööd ja Koidula viimased proosateosed . Hermann on koostanud ka esimese “ Eesti kirjanduse ajaloo ” <arv> ( Tõnu Sanderi ülevaade oli koostatud varem , kuid pääses trükki hiljem ) . Seda on kritiseeritud ebaühtluse ja diletantliku taseme pärast kaasaeglaste käsitlemisel . Suure osa raamatust hõlmab vanima eestikeelse kirjanduse ülevaade , millest täielikumat varem polnud , see on ühtlasi vanimate tekstide rikas kogu . Muusikafolklorist Hermanni südameala - muusikaharrastuse üks haru viis teda rahvaviiside propageerimisele ja kogumisele . Ta on õieti meie esimene muusikafolklorist , kes on püüdnud rahvaviise teaduslikult liigitada ja uurida . Jakob Hurda otsesel eeskujul , kes <arv>. aastal avaldas oma kuulsa avaliku üleskutse rahvaluule üldrahvalikuks kogumistööks , avaldas ka Hermann juba samal aastal üleskutse rahvaviiside üldrahvalikuks kogumiseks . Kümne aasta jooksul jõudis tema käe alla esimene suurem eesti rahvaviiside kogu - <arv> meloodiat ! Hermann ei jätnud rahvaviise ainult oma laekasse . Ta valis välja meeldivaimad , seadis need koorilauludeks ja avaldas suure valimiku “ Eesti rahvalaulud Segakoorile ” ( I-III <arv>-<arv> ) . See on meie rahvaviiside põhikapital : siit on pärit meie tuntuimad rahvaviisid , siia on pöördunud ikka ja jälle küll koolilaulikute koostajad , küll heliloojad . Kui nüüd lõpuks taas küsida , millega seletada seda suurt elujõudu , mis on mehe sundinud selle hiigeltöö teostamisele , siis on vastata üsna lihtne : sügava armastusega oma rahva ja tema vaimseid väärtusi avava kultuuriloomingu vastu . Ainult ennastohverdava patriotismiga saab seletada seda ebatavaliselt suurt töökust , mille tulemusi kasutame meiegi . Aususe ja siiruse tõttu vahel lihtsameelsena tundunud Karl August Hermann on aatemees ajastust , kus rahvustunne näis veel reaalse vabastus- ja arengujõuna , kus ainult materiaalsele saamahimule suunatud elutunnetus näis kogu rahva huvisid hõlmavast rahvustundest eetiliselt palju madalamana . UDO KOLK Sooja hinge ja väsimatu energiaga muusikamees K. A. Hermann oli <arv>-aastane , kui rahvusliku liikumise haripunktil sai teoks eestlaste I üldlaulupidu . Oli aasta <arv>. Sellest kirjutab Hermann hiljem oma kuukirja “ Laulu ja mängu leht ” <arv>. aasta <arv>. numbris : “ Kaunis oli näha , kuidas J. W. Jannsen ja A. Kunileid kordamööda laulujuhataja paika astusivad ja ühendatud Eesti suurt pidukoori oma taktiga ühes pidasivad ... Ma seisin kuulajate hulgas . Mu süda tuksus rõõmust ja tundmusest , et mehi oli , kes ka Eesti rahva peale mõtlesivad . Ma kiitsin end õnnelikuks , et neid näha sain . ” See eneseväljendus viitab , et ka K. A. Hermann tahtis kord selliseks laulujuhatajaks saada . Peterburis Korralikku muusikalist haridust ei õnnestunud K. A. Hermannil siiski omandada . Asunud <arv>. aastal Peterburi nn. Inglise kooli ( mittevene rahvusest vaestele õpilastele ettenähtud kool , kus õppekeeleks oli saksa keel ) õpetaja kohale , soovis ta ühtlasi konservatooriumis õppida , kuid tollane direktor Anton Rubinstein pidas K. A. Hermanni sellesse õppeasutusse astumiseks juba liiga vanaks . Üheks äraütlemise põhjuseks oli ilmselt ka soovija vähene muusikaline ettevalmistus . Hermann pidi leppima eratundide ja iseõppimisega . Laule kirikus , koolis ja kodus laulmiseks Kaalukad on K. A. Hermanni teened noodikirjanduse arendamisel . Juba <arv>. aastal , olles Tartu Ülikooli esimese kursuse üliõpilane , andis Hermann Eesti Kirjameeste seltsi kirjastamisel välja oma esimese noodiraamatu “ Eesti Kannel . Nelja häälega laulud segakoorile . Esimene vihk . ” <arv>. aastal järgnes teine kogumik - “ Eesti Kannel . Vaimulikud ja ilmalikud segakoorilaulud kirikus , koolis ja kodus laulda ” ning <arv>. aastal “ Eesti Kannel . Kolmas vihk ” . Kõik kolm kogumikku sisaldavad põhiliselt K. A. Hermanni enda loodud laule . <arv>. aastal avaldas ta oma meeskoorilaulude kogu “ Kodumaa Laulja . Vaimulikud ja ilmalikud nelja häälega laulud meestekoorile ” . <arv>. aastal oli ilmunud “ Koori ja Kooli Kannel ” I , <arv>. aastal järgnes II anne . Need olid mõeldud “ kõigile lauluarmastajatele , iseäranis aga Eesti kihelkonna- ja külakoolidele ” . Esimese muusikaajakirja väljaandja Kõige mahukam K. A. Hermanni töö on aga <arv>-<arv>/<arv> välja antud esimene eestikeelne muusikaalane kuukiri “ Laulu ja mängu leht ” , milles ta jagas õpetust nooditundmises , tutvustas nimekaid heliloojaid , tõi andmeid muusikaelu kohta meil ja mujal maailmas , kutsus üles arendama koorilaulu ja koguma rahvaviise . Ajakirja teine pool sisaldas noodimaterjali , peamiselt koorilaule . “ Laulu ja mängu lehe ” noodilisas ilmus <arv> aasta jooksul umbes <arv> muusikapala väga laia väärtuseskaalaga . Teoreetilised tööd “ Laulu ja mängu lehe ” lisadena avaldas K. A. Hermann oma teoreetilised tööd “ Noodiõpetus ” ( <arv> ) , “ Viiuliõpetus ” ( <arv> ) , “ Noodiõpetus ja komponeerimise õpetus ” ( <arv> ) , mis hiljem ilmusid ka eri raamatutena . Hulk tänapäeval kasutatavaid muusikatermineid ( heliredel , kolmkõla , kolmkõla pöörded , helilooja , avamäng , keelpill , helivältus jne. ) on K. A. Hermanni loodud . Laulupidude üldjuht Hinnatav on K. A. Hermanni tegevus laulupidude organiseerijana ja koorijuhina . Ta oli üks üldjuhte II ( <arv> Tartus ) , IV ( <arv> Tartus ) , V ( <arv> Tartus ) ja VI ( <arv> Tallinnas ) üldlaulupeol , ühtlasi kolme viimati nimetatud suurpeo üks põhiorganiseerijaid ; <arv>-<arv> ja <arv>-<arv> tegutses ta segakoori “ Vanemuine ” ( asutatud <arv> ) koorijuhina . ( Vahemärkuseks : nimetatud segakoor laulis K. A. Hermanni juhatusel ka Fr. R. Kreutzwaldi matusel <arv>. augustil <arv>. ) “ Kungla rahvas ” ja teised laulud K. A. Hermann on olnud viljakas ka heliloojana . Tema algupäraste laulude ja rahvaviisiseadete arv ulatub <arv>ni ; ta on loonud ka soololaule , viiuli- ja klaveripalasid ning mõned orkestripalad . Tõsisemalt arvestatavad on K. A. Hermanni koorilaulud , mis tuginevad küll põhiliselt saksa sentimentaalsete laulude eeskujudele ; enamikul neist jääb puudu helilooja individuaalsusest . Kuid hästi tabatud meeleolu , ladusa meloodilise kujunduse ning lihtsa harmoonia tõttu said mitmed laulud kiiresti populaarseks ning on tänapäevalgi koorikontsertide ja laulupidude kavades . Ausameelsus ja heasoovlikkus , mis K. A. Hermanni kogu tegevust iseloomustab , peegeldub ka tema parematest koorilauludes . Nimetame näiteks laulu “ Isamaa mälestus ” ( sõnad eeposest “ Kalevipoeg ” ) , mille kohta Rudolf Tobias olevat öelnud : ainuüksi selle lauluga on K. A. Hermanni nimi igaveseks ajaks eesti muusika ajalukku jäädvustatud . Sageli lauldavad on ka “ Oh laula ja hõiska ” ( K. A. Hermanni sõnad ) , “ Munamäel ” ( J. Kunder ) , “ Süda tuksub ” ( rahvasuust ) , “ Teretus ” ( K. A. Hermann , ka pealkirjaga “ Lauljate teretus ” ) , “ Minge üles mägedele ” ( M. Veske , ka - “ Ilus oled , isamaa ” ) , “ Kungla rahvas ” ( Fr. Kuhlbars ) , “ Kevade marss ” ( K. A. Hermann ) . Milline võiks olla hinnang Karl August Hermanni muusikalisele tegevusele ? Tsiteerin Anton Kasemetsa tema raamatust “ Eesti muusika arenemislugu ” ( Tallinn , <arv> ) : “ ... Hermanni töö muusikaelu korraldajana ja juhina oli nii mitmekülgne ja suur , et kestnud terveni kolm aastakümmet , pidi jätma sügavad jäljed rahva muusikalise arenemise käigusse ... ” VALERI MAKSIMOV Eesti purjetamisdelegatsiooni juht Heino Lind paneb praegu kokku aruannet nelja Atlanta olümpiamängudel võistelnud eestlase kohta . Eile ulatas ta “ Postimehe ” esindajale paberi , millel kirjas tema hinnang Savannah's veel toimunule . Protokoll-stiilis näeb Heino Linnu poolt kirja pandu välja järgmine . Klass <arv> ( Tõnu ja Toomas Tõniste ) - eeldati kohta esikuuikus , saadi <arv>. koht <arv> paadi konkurentsis , hinne kolm pluss . Laser ( Peeter Sharashkin ) - eeldati kohta <arv> parema hulgas , tuli <arv>. koht <arv> seas , hinne rahuldav . Europe ( Krista Kruuv ) - eeldati kohta <arv> parema hulgas , tuli <arv>. koht <arv> paadi seas , hinne mitterahuldav . Objektiivne hinnang ? Kuivõrd on purjetamiskoondise esindaja Atlantas üldse objektiivne hindama oma inimeste tegemisi ? On ta ju sportlastele ja treeneritele liiga lähedal seisev isik . Heino Lind nõustub : absoluutselt erapooletu ta olla ei saa . Puhtadministratiivse töö kõrval ( info edastamine jms. ) käis ta tihedalt läbi kõigi asjaosalistega , distantsilt jälgija roll ei tulnud kõne alla . Esindaja sportlastele nõu andma ei kippunud , aga oli kõige olulisemaga kursis . Kõik , mis merel toimus , oli puhtal kujul sportlaste otsustada , mingeid ettekirjutusi polnud . Isegi treener ei pääsenud merele võistlust lähemalt vaatama . Retsepte kaasa anda ei saa , otsused tuleb vastu võtta vastavalt hetkeolukorrale . Ameeriklastel oli raskusi mootorpaatide hankimisega , nii treener Rein Ottoson kui Heino Lind said merele vaid korra . Mis rajal õigesti või valesti tehti , jõudis kaldalolijateni ainult võistlejate suu kaudu . “ Purjetajaid on algusest peale õpetatud otsima viga kõigepealt enda juurest , ” selgitab Heino Lind . “ Kui oma viga üles tunnistatakse , on lihtne edasi minna . Kes ajab süü masti , purje või kohtunike kaela , seab oma tegevusele piiri ja edasiminek on raske . ” Krista Kruuv <arv> ja <arv> Heino Lind on kindel , et tänavune Krista Kruuv lööks Barcelona olümpiamängude aegset , s.o. <arv>-aastast Krista Kruuvi kindlalt . Mis sellest , et neli aastat tagasi sai Kruuv <arv> kohta kõrgema koha ( <arv>. ) kui nüüd . Põhjus on ühene : konkurendid on sedavõrd hoogsalt eest ära tõmmanud . Nendega sammupidamine muutub järjest problemaatilisemaks . “ See ilmnes Atlantas ju ka muudel aladel , ” ütleb purjetamise spetsialist , “ tempo on hirmus . ” Segavatest asjaoludest nimetab Heino Lind vaid purjetaja enda poolt Tallinnas teele pandud purjemasti viimasel tunnil kättesaamist Atlantas , oodatust kuus päeva hiljem . Asendus leiti ja mitte halb , aga segadusest tulenenud stressi ja mure mõju ei maksa olematuks hinnata . Mida merel paremini pidanuks tegema , seda Heino Lind kaaluma ei hakanud . Tabel , mis selle kirjutise juurde kuulub , on kiretu arvude keel , peites endas kümneid nüansse , millest edu või ebaedu tuleneb . Oma osa mängib vanus , füüsiline ja psüühiline seisund , emotsionaalne ja vaimne valmisolek . Eksivad eranditult kõik . <arv> konkurenti <arv>st eksisid <arv>-aastasest eestlannast seekord vähem . Purjetada võib kaua . Kui kaua ? Teatud ajahetkel lõpeb vanemaks saades kehaline areng ning seda suurema tähenduse omandavad muud tegurid - kogemused , tehnika , tarkus . Olümpiaajalugu tunneb kõrges eas tipp-purjetajaid , selliseid oli varem ja oli ka nüüd Atlantas . Kullani küündis nii ülekahekümnene kui ka üleneljakümnene . Kes varem kuivale jääb , sõltub ka jahiklassist . Kõigepealt astuvad kõrvale “ jalakäijad ” - purjelauainimesed , selgitab Heino Lind . Kõige hiljem jäävad eemale kiiljahil , Staril ja Solingul seilajad . Sakslane Jochen Schümann võitis oma esimese olümpiakulla kakskümmend aastat tagasi Finnil ja seni viimase kaks nädalat tagasi Savannah's , <arv>ndal eluaastal . Sedakorda Solingul . “ Ma ei näe mingit põhjust , miks ta ei võiks ka nelja aasta pärast Sydneys hästi purjetada , ” leiab paljunäinud Heino Lind . Kaksikud võivad vajada kolmandat Heino Linnul pole põhjust ümber lükata kuuldust , et vennad Tõnisted võivad neid kaks korda olümpiamedalini kandnud <arv> vahetada muu paadiklassi vastu . Üks põhjusi on see , et kaksikud ei taha enam nälgida . “ Vennad on üle keskmise pikad , aga svertpaadid on väga kaalutundlikud , ” selgitab asjatundja , “ <arv>l loetakse optimaalseks kilosummaks <arv> või isegi vähem . Mõni roolimees oli olümpial isegi alla <arv> kilo . Tõnisted peavad ennast normkaalu jõudmiseks näljutama . Aga vanus on neil juba niikaugel ( <arv> - V.M. ) , et nälgida enam ei taheta . ” Nii et antropomeetrilised asjaolud panevad vendi otsima uusi võimalusi , uut jahti . Võimalusi on enam kui üks . Kõigepealt on tark ära oodata Rahvusvahelise Purjetamisliidu sügisene koosolek , kus otsustatakse , millistes jahiklassides Sydneys sõitma hakatakse . Miks mitte Soling , kui see kavva jääb . Kolmanda paadikaaslase otsimine ei tohiks olla suur probleem . Selleks ei pea tingimata mererannast mehi otsima . Purjetamise on selgeks saanud nii mõnegi muu ala mees . Näiteks maadleja , ujuja , korvpallur . <arv> klassi võistlust Savannah's peab Heino Lind raskeks . <arv> sõitu , kaks päevas , olnud sealsetes kuumades oludes ebainimlik taluda . Piirsituatsioonides löövad vead kergemini välja . Halvima sõidu tegid vennad nõrgima tuulega , see andis <arv>. koha . Kuigi maha läks kaks nõrgemat tulemust , ei pigistanud kaksikud välja enamat kümnendast kohast . Juba alguses ülivõimsalt liidrikoha haaranud noored ukrainlased Braslavets ja Matvijenko jätkasid muljetavaldava edukusega lõpuni . Tõnistete medalilootus haihtus alles eelviimase sõidu käigus . Peeter Sharashkin mahtus tugevamasse poolde Laseril purjetanud Peeter Sharashkin köitis pärast mõningast pausi uuesti tähelepanu tänavu - tänu esikümnekohale tähtsamatel regattidel . <arv>. koht olümpiadebüüdina ei tekitanud vaimustust , aga ei luba Sharashkini võistlemist ka läbikukkumiseks nimetada . “ Mina ei heidaks talle midagi ette , ” ütleb Heino Lind . “ Kaalu ja jõudu võinuks tal rohkem olla , aga see tuleb ajaga . Ta on veel vähe sõitnud . Peeter on võitleja . Erinevalt Kristast ei anna ta kergelt alla . Aga tugeva tuulega läks raskeks . Tal on taipu ja analüüsioskust , tasub kõrge eesmärk silme ette seada . ” qqq Olümpiapurjetamine moodustavat maailmas kogu purjetamisest ainult napi viis protsenti , väidab Heino Lind . Ülejäänu alla käib ülemerepurjetamine , professionaalset ettevalmistust nõudvad suurte purjekate hiigelregatid , millele TV ja sponsorid tohutut tähelepanu pööravad , aga ka purjetamine kui pereharrastus ja -võistlus . “ See kõik on samuti oluline , ” rõhutab Heino Lind . Nii kaugel mujal , kui meil . Kõrgel järjel inimesed ja firmad toetavad ka olümpiapurjetamist . Tagasiside on olemas . ” ALAR ARUKUUSK , “ Suverull'<arv> ” juhataja Võistlus “ Suverull ” korraldati esimest korda <arv>. aastal ja läbi aegade on sel võistlustel osalenud sellised maailma suusakuulsused nagu Manuela di Centa , Jelena Välbe , Ljubov Jegorova , Marie Helene Westin , Vladimir Smirnov , Jari Isometsä jmt. Laupäeval , <arv>. augustil korraldavad Tartu Suusaklubi ja Eesti Suusaliit Otepääl Tehvandi rollerirajal suvise võistluse “ Fortuuna Loto Suverull '<arv> ” . Võistlus peetakse jooksus ja rollerisuusatamises ning paremusjärjestus selgitatakse kahe ala kokkuvõttes . Rollerirajale starditakse jooksuvõistluse paremusjärjestuses viitstardist , mis teeb võistluse väga põnevaks ja hästi jälgitavaks . Kõik osalejad kasutavad firma START rollereid . “ Fortuuna-Loto Suverull '<arv> ” võistlustel osalevad kümne riigi tippsuusatajad eesotsas Vladimir Smirnovi , Aleksei Prokurorovi , Staffan Larssoni , Antonina Ordina ja teistega . Samuti teevad kaasa Jaapani koondise suusatajad ja loomulikult Eesti parimad murdmaasuusatajad , laskesuusatajad ja kahevõistlejad eesotsas Kristina Shmiguni , Elmo Kassini , Kalju Ojaste ja Ago Markvardtiga . Kokku on stardis <arv> meest ja <arv> naist ning noorteklassis jooksus <arv> paremat Eesti poissi ja tüdrukut . Võistlus algab jooksudistantsidega . Kell <arv> alustavad naised oma <arv>,<arv> km pikkusel rajal , kell <arv>.<arv> jooksevad mehed <arv>,<arv> km . Kell <arv> on tüdrukute <arv>,<arv> km ja kell <arv>.<arv> poiste <arv>,<arv> km . Kell <arv>.<arv> autasustatakse noori . Rollerisõidus on esimene start kell <arv>.<arv> - naistel on ees <arv> km . Meeste <arv> km pikkune võidukihutamine algab kell <arv> . Parimad saavad autasud kell <arv>.<arv>. Pealtvaatajail on laupäeval lisaks suusaässade vaatamisele Otepääl muudki huvitavat teha . Alates kella <arv>st saab kaasa elada Fortuuna Loto grillmeistrite võistlusele lihagrillimises . Omavahel võtavad mõõtu ligi <arv> võistkonda , nii professionaale tuntud restoranidest kui ka asjaarmastajaid tuntud meediakanalitest . Võisteldakse kolme erinevat sorti liha grillimises ning zhürii teeb oma otsuse kell <arv>.<arv> , <arv>.<arv> ja <arv>.<arv>. Seejärel saavad pealtvaatajad meistrite kätetööd degusteerida . Kell <arv> saavad parimad autasud . “ Suverull '<arv> ” vaheajal , kell <arv> , on Otepää suusastaadionil laste jooksuvõistlus kõigile soovijatele . Vanusegrupid on kuni <arv>-aastased , <arv>-<arv>- , <arv>-<arv>- ja <arv>-<arv>-aastased . Kell <arv>.<arv> algab aga sealsamas Otepää suusastaadionil haarav korvpallilahing Fortuuna Loto ( endine KK Tartu ) ja Tallinna Nybiti vahel . Vaheajal peetakse viskevõistlus , kus osalevad ka Kalevi parimad korvpallurid . Kogu päeva vältel on kõigil huvilistel võimalus tutvuda AS Matkari vahendusel uute Audi ja Wolkswageni autodega . Meeleolu loovad päeva juht Emil Rutiku , Väikeste Lõõtspillide ühing , Otto-Triin jt. võistluste peasponsoriks on Fortuuna Loto . Suursponsoriteks on “ Eesti Päevaleht ” , Favora , Philips Eesti , ESS Lõuna ja START ning toetajad Tartu Raadio , RP Ruudus , Polaris , Hermann Reisid , New Balance , AGFA Film , Visu , Nycomed SEFA ja Brio . Kohtumiseni Otepääl ! JÜRI METS Taani Spordiliidu sajanda aastapäeva puhul peetud sportmängudel osalesid <arv> riigi spordidelegatsioonid . <arv>.-<arv>. augustini korraldatud jalgrattavõistlustel tegid üheksa riigi ratturite seas kaasa ka Eesti noored . Meie klubidest olid esindatud Elva SK , Tähtvere , Tamme , Tartu spordikool , Vändra Viko , Jõgeva Centrum , Pärnu Kalev ja Eesti Spordigümnaasium . Neli päeva kestnud võistlus näitas kujukalt , et meie noored on kõikides vanuseklassides väärikad vastased . Mitmed , kes kodus on olnud edukad , olid seda ka Taanis . Kokku võistles eestlasi viies vanuseklassis . Kõikides vanuseklassides said kolm esimest ratturit kõikidel distantsidel vastava medali , kõikide distantside kokkuvõttes aga iga vanuseklassi kolm esimest nägusa karika . Medaleid võitsid meie ratturid <arv> ( etapivõidu said Magnus Mändoja , Peeter Dedov , Marko Kurits ja Janar Ruubel ) , karikaid jagus neljale . <arv>. aastal sündinute seas oli nelja võistluse kokkuvõttes edukaim Marko Kurits , aasta nooremate seas sai Janar Ruubel teise , <arv> ja <arv> sündinute seas vastavalt Andri Lebedev ja Kalle Kriit kolmanda koha . TIINA ORAS Olümpiamängude järel on nüüd rohkem aega kodusele sportimisele mõelda . Ka Tartu orienteerumisneljapäevakute sarjas on suvepaus läbi saanud . Homme peetakse järjekorras kümnes päevak Vapramäel . Seekord on kasutada ainult reljeefikaart , s.t. , et kaardilt puuduvad must , kollane ja roheline värv . Võistlus ei lähe kompleksarvestusse ja kavas ei ole nööri- ega jalgrattaradu . Pärast üheksat päevakut on kokkuvõtted edukamad : TI - Siiri Oras , PI - Sven Oras ( mõl . Ilves ) , TII - Helin Kivit ( <arv>. kk. ) , PII - Mihkel Nummert ( Kape ) , TIII - Karin Veermäe , PIII - Riho Taba , DIII - Riina Kivikas , HIII - Jüri Zimmermann , TIV - Eve Lüüs ( kõik Ilves ) , PIV - Mihkel Oja ( <arv>. kk. ) , DIV - Mirjam Heinmann ( Ilves ) , HIV - Riho Karjus ( TÜ ) , PV - Matis Karu , DV - Jana Kink ( mõl . Kape ) , HV - Udo Lüüs , DVI - Triin Vask ja HVI - Tiit Tali ( kõik Ilves ) . Jalgrattaradadel juhivad Andres Kiviste ja Miia Kitsnik . Sügishooaja neljapäevakud peetakse <arv>. augustil Elvas , <arv>. augustil Unikülas , <arv>. septembril Ala-Loogal , <arv>. septembril Vooremäel ja <arv>. septembril Mosinal . Tänavu peetakse Tartu- ja Põlvamaa piirialadel järjekordsed Eesti meistrivõistlused tavarajal ja teateorienteerumises . Registreerimine kestab <arv>. augustini aadressil OK Ilves , pk. <arv> , EE<arv> Tartu , faks <arv>/<arv> <arv>. Stardimaksu saab üle kanda Hoiupanga Tartu regiooni kontorisse ( kood <arv> ) a/a nr. <arv>. Võistlused korraldab OK Ilves . KARL TAKLAJA Sel reedel otsustab linnavalitsus , millisele firmale usaldada Tallinna cityks nimetatud maa-ala hoonestamine . Möödunud reedest alates on Tallinna linnavalitsuse liikmed kinnistel istungitel vaaginud sadama alade hoonestamise ideede konkursile laekunud töid . Eesti suurimat kinnisvaraprojekti varjutab mõnede konkursil osalevate firmade väitel aga linnavalitsuse liigne kiirustamine , mis on nendes tekitanud korruptsioonikahtlusi . Linna rahaga lammutati suve hakul enamik sadamaümbruse vanadest tööstushoonetest , vana veetorni õhkulaskmist käis isiklikult vaatamas ka president Lennart Meri . Maa-ala korrastamise eelarveks oli linnavalitsus ette näinud <arv> miljonit krooni ning selle raha eest rajati antud maa-alale ka vihmavee kanalisatsioonivõrk , pumbamaja ja mitmed uued teeühendused . Linnapea Jaak Tamm märkis märtsis , kui maa ei kuulunud veel juriidiliselt linnale , et “ ei hakka ootama millal otsused bürokraatiamasinas paberile saavad ” , vaid alustab lammutustöödega kohe . Juuni alguses kuulutas linnavalitsus välja konkursi <arv> hektari suurusel maa-alal olevate endiste tootmishoonete renoveerimiseks , vabade alade hoonestamiseks ja heakorrastamist juhtiva operaatorfirma leidmiseks . Seega oli konkursil osalejatel oma projekti välja töötamiseks aega vaid üks kuu . Linnaisade kiirustamise põhjuseks on linnaplaneerijad toonud lähenevad kohaliku omavalitsuse valimised . Võitnud firma teeb detailplaneeringu Alates möödunud reedest on Tallinna linnavalitsuse liikmed kinnistel istungitel vaaginud sadama alade hoonestamise ideede konkursile laekunud “ Raepressi ” andmetel viit tööd , teistel andmetel aga seitset tööd . Konkursi korralduskomisjoni esimehe abilinnapea Jaak Saarniidu sõnul on tegemist sadama ala hoonestamise idee otsimisega , mille alusel oleks võimalik väljastada detailplaneerimise lähteülesanne , mis oleks ülejäänud tegevuse aluseks . Võitnud firmal võimaldatakse teha piirkonna detailplaneering , mis maksab umbes miljon krooni ning läheb hiljem kinnitamiseks linnavolikogusse . Saarniit pidas kõigi konkursi korralduskomisjonile laekunud tööde taset ühtlaselt kõrgeks . Ainsaks kitsenduseks peale aja oli , et ei tohi ehitada üle neljakorruselisi hooneid . Ettepanekuid on uuest raekojast kuni üürikorteriteni Abilinnapea kinnitusel vaadatakse sellel nädalal tööd üle veel mitmes komisjonis , sest tegemist on äärmiselt vastutusrikka ülesandega . Saarniidu sõnul oli konkursile laekunud töödes tehtud ettepanekud “ väga erinevad , nii objektide , hoonestusmahtude kui palju muu suhtes ” . Ettepanekuid on alates uuest raekojast kuni üürikorteriteni . Palju olevat käsitletud ka transpordilahendusi . Sellel nädalal tutvustatakse töid mitmetes komisjonides ning linnavolikogu liikmetele . Eile kutsuti kõik konkursis osalejad spetsialistidest koostatud komisjoni istungile , kus arutati projektide elluviimise organisatsioonilisi võimalusi . Täna arutatakse seda volikogu linnavara- ja rahanduskomisjoni ühisistungil , millest võtavad osa ka mitmed linnamajanduskomisjoni liikmed . Arvatavasti tehakse reedesel linnavalitsuse istungil konkursi tulemuste põhjal otsus . Sadama-äärne hoonestus peaks esitatud projektide järgi kerkima kolme kuni kümne aasta jooksul . Pakutud hoonestustiheduste ja -mahtude järgi oleks ideede realiseerimise kogumaksumused praeguste ehitushinnete järgi kahe ja nelja miljardi krooni vahel . Enne ehitustööde alustamist peavad Eesti suurimale kinnisvaraprojektile oma aktsepteeringu andma nii linnakodanikud kui linnavolikogu . KARL TAKLAJA Tallinnas on valimisteks registreeritud esmaspäevase seisuga viis valimisliitu ja viis erakonda , üksikkandidaate aga mitte ühtegi . Poliitilistele jõududele on registreerimiseks aega antud kuni <arv>. augustini , kandidaadidel <arv>. septembrini . Kohalike omavalitsuste Tallinna territoriaalkomisjon on registreerinud Tallinna linnavolikogu valimistele hääleõiguslike kodanike poolt moodustatud valimisliidud : Vene Ühine Valimisliit , valimisliit “ Kodumuru ” , Keskerakonna Liit , kuhu kuuluvad Keskerakond ja Õigusliku Tasakaalu Erakond , valimisliit “ Rahvuslik koostöö ” , kuhu kuuluvad Eesti Maarahva Erakond , Eesti Maaliit , Eesti Pensionäride ja Perede Liit ning Eesti Sinine Erakond , ja valimisliit “ Tallinn ” , mille moodustasid Koonderakonna , Arengupartei , Vabariiklaste Ühenduse ning Pensionäride ja Perede Liidu liikmed . Tallinna territoriaalkomisjoni sekretär Mihkel Pilving ütles “ Postimehele ” , et oma kandidaatide nimekirja on esitanud ainult Keskerakonna Liit , kuhu kuulub <arv> nime . Ükski erakond ei ole oma valimisnimekirju veel esitanud . Pilvingu sõnul ei ole neljapäeval moodustatud Isamaaliidu , Mõõdukate , Vabariiklaste ja Konservatiivide Rahvaerakonna ning Talurahvaerakonna moodustatud valimisliit “ Paremerakonnad ja Mõõdukad ” ennast veel registreerinud . “ Registreerimiseks vajalikud paberid on välja võtnud veel kaks kodanike valimisliitu , ” nentis Pilving , ning leidis , et senine osavõtt on olnud loid . Erakonnad , kes oma nime all iseseisvalt osalevad , pidid teatama oma volitatud isikud hiljemalt <arv>. augustiks . Oma nime all on valimistel otsustanud esineda Vene Erakond Eestis , Eestimaa Ühendatud Rahvapartei , erakond Mõõdukad , Eesti Demokraatlik Tööpartei ja Reformierakond . Valimisõiguslike välismaalaste välimääraja Kohalikest valimistest saavad osa võtta Eesti Vabariigis seaduslikult viibivad välisriigi kodanikud , kes vastavad kõigile järgmistele tingimustele : on valimiste päeval , s.o. <arv>. oktoobril saanud vähemalt <arv>-aastaseks ; olid <arv>. aasta <arv>. jaanuariks elanud püsivalt vastava kohaliku omavalitsusüksuse territooriumil vähemalt viis aastat ; esitasid taotluse elamisloa saamiseks välismaalaste seaduse paragrahv <arv> lõige <arv> alusel <arv>. juuliks <arv> ja kelle suhtes <arv>. aasta <arv>. juuliks on tehtud otsus elamisloa andmise kohta ; esitavad Eesti Vabariigi valitsuse poolt määratud ajal , <arv>. augustist kuni <arv>. septembrini <arv>. aastal , avalduse hääleõiguslike välismaalaste riiklikku registrisse kandmise kohta . Valimisõiguse saamiseks peavad välisriigi kodanikud end registreerima elukohajärgsete linnaosade registreerimispunktides . ETA andmetel on välismaalastel võimalik end registreerida <arv>. augustist kuni <arv>. septembrini tööpäevadel kella <arv>st kuni <arv>ni ja laupäeval kella <arv>st kuni <arv>ni ; Kesklinnas Pärnu mnt. <arv> ; Kristiines Tulika <arv>b linnaosa valitsuses ; Põhja-Tallinnas Niine tn. <arv> ; Mustamäel Ehitajate tee <arv> ; Nõmme linnaosas Pärnu mnt. <arv>.elanike registri osakonnas ; Haabersti linnaosas Ehitajate tee <arv>A elanike registri osakonnas ; Pirital Merivälja tee <arv> II korrusel linnaosa valitsuse ruumides ; Lasnamäel saab valimisteks registreerida iga päev kella <arv> kuni <arv>ni Katleri tn. <arv>A Katleri põhikoolis ; Mahtra tn. <arv> Priisle Kinnisvarahoolduse munitsipaalettevõttes ; Pae tn. <arv> Lasnamäe Spordikompleksis . Registreerimisele palutakse kaasa võtta isikut ja püsivat elamisaega tõendavad dokumendid . Vene Erakond Eestis esitas protesti Vene Erakonna Eestis esindajate väitel viib Vene Ühise Valimisliidu nimi valijaid eksitusse . Protestis vaidlustati sõna “ vene ” kasutamist . Komisjon otsustas protesti mitte rahuldada ning andis protesti edasi vabariigi valimiskomisjonile , kes peab oma seisukoha ütlema seitsme päeva jooksul . Pilvingu selgitusel kajastub mitmetes erakondades ka sõna “ eesti ” mis ei eksitavat kedagi . Linnavalitsus süüdistab parempoolset valimisliitu laimus Tallinna linnavalitsus süüdistab valimisliitu “ Paremerakonnad ja Mõõdukad ” laimus , kuna liit kritiseeris teda Harju tänava varemete pärast . Neljapäeval sõlmisid Isamaaliit , Mõõdukad , Talurahvaerakond ning Vabariiklaste ja Konservatiivide Rahvaerakond Harju tänava varemete juures valimisliidu lepingu , põhjendades koha valikut praeguse linnavalitsuse otsustusvõimetusega varemete suhtes . Tallinna linnavalitsus tõlgendab valimisliidu avaldust otsese laimuna , olles veendunud , et lepingu sõlminud erakondade osa juhte on teadlikud varemete käekäigust , teatas linnavalitsus Raepressi edastatud avalduses . Linnavalitsuse kinnitusel on ka ajakirjanduses Harju tänava varemete probleemidest ja edasisest käekäigust piisavalt kirjutatud . Harju tänava kinnistu , millel varemed paiknevad , on juba üle aasta olnud hoonete jäänuste õigusjärgsete omanike valduses . Harju <arv> ja Harju <arv>/<arv> on aga jätkuvalt riigi omandis , selgitas linnavalitsus . Linnavalitsus ei saa toimida võõra omandiga enda soovide kohaselt . Samas on linnavalitsuses korduvalt peetud läbirääkimisi Harju tänava hoonestuse taastamiseks , millest on osa võtnud nii linnavalitsuse , ametkondade kui ka õigusjärgsete maaomanike esindajad , seisab linnavalitsuse avalduses . Harju tänava varemete seisukorras ei ole toimunud mingeid muutusi seetõttu , et tänava taashoonestamise alustamise tähtaja üle saavad otsustada üksnes õigusjärgsed omanikud , mitte linnavalitsus . Linnavalitsuse sõnul “ on kahetsusväärne , et moodustatud valimisliit alustas oma tegevust tallinlastest valijate sihiliku eksitamisega ” . Isamaaliidu Tallinna valimistoimkonna juht Andrus Villem kinnitas BNSi vahendusel , et valimisliit on kindel , et linnavalitsust ei süüdistatud asjata . “ See on kellegi tegematajätmine . Isegi kui neil varemetel on omanik , on võimalik sõlmida mingi tehing , ” rääkis Villem . See , et osa krunte on riigi valduses , näitab Villemi sõnul kogu Koonderakonna suutmatust asju korraldada . Valimisliit kavatsevad Villemi kinnitusel veel teisigi linnavalitsuse vigu ja tegematajätmisi valimiste käigus avalikkuse ette tuua . JAANUS PUTTING Nõukogude ajal aastas kuni <arv> <arv> külastajat kohale meelitanud Eesti Vabaõhumuuseum Rocca al Mares on tänaseks jõudnud olukorda , kus <arv> tuhande kroonisest aastaeelarvest muuseumi hooldamiseks enam ei piisa . Rahapuuduse tõttu seisavad nii mõnedki olulised remondi- ja ehitustööd . Ometigi on muuseumi direktriss Merike Lang optimistlik , kui kinnitab , et muuseumi seetõttu nüüd kinni küll ei hakata panema . Möödunud nädalal ütles vabaõhumuuseumi peavarahoidja Aile Heidmets ETA teatel , et Eesti Vabaõhumuuseumile selleks aastaks eraldatud <arv> <arv> krooni on inflatsiooni arvestades eelmise aasta summadest poole väiksem ning ei vasta vabaõhumuuseumi vajadustele ega arengule . “ Sellest rahast peab jätkuma nii eksponaathoonete ehituseks , ametihoonete kapitaalremondiks kui ka ootamatute parandustööde jaoks . Järgmisel aastal saame veelgi vähem - <arv> <arv> krooni , ” lisas Aile Heidmets . Vabaõhumuuseumi direktriss Merike Lang ütles “ Postimehele ” , et kuigi rahapuudus on muuseumile tõsiseks probleemiks , ei tähenda see veel siiski seda , et muuseum ühel ilusal päeval kinni pandaks . “ Kuna remondiks vajaminevad summasid lihtsalt ei ole , võib juhtuda , et kannatama hakkab eksponaatide atraktiivsus , ” sõnas Merike Lang . Muuseumi eksponaate-hooneid on räsinud tulekahjud ning amortisatsioon . Tugedega on kindlustatud isegi muuseumi administratsiooni <arv>. aastast pärinevat hoonet . Tuleval aastal viiakse Tallinnas läbi Euroopa Vabaõhumuuseumi Assotsiatsiooni konverentsi põhiosa , mille alguseks oleks hädavajalik restaureerida Kutsari talu hooned . Kutsari talukompleks kujutab eestiaegset talu enne kolhoosikorda . Kutsari talu suleti niiskusest tingitud amortiseerumise tõttu juba <arv>. aastal , siiani on sellest suudetud restaureerida vaid rehemaja . Korda tuleb aga teha veel ait , laut ja saun . Remonditööde maksumuseks võib kujuneda üle poole miljoni krooni , seda raha pole muuseumil võtta kusagilt . Vabaõhumuuseumil on Merike Langi sõnul üldse <arv> eksponaati . Neist kümne materjalid on küll muuseumis olemas , kuid valmis ehitada pole neid veel suudetud . “ Mõne eksponaadi materjalid on seisnud siin juba <arv> aastat , ” nentis Lang . Neli eksponaati - kooli- , seltsi- , moona- ja vallamaja - on küll ostetud , kuid nende transpordiks vabaõhumuuseumisse pole lihtsalt raha jätkunud . Muuseum soovib soetada veel ka kalasuitsutusahju , magasiaita ja vaestemaja ning nõukogude korra eelset Lõuna-Eesti jõukat suurtalu , kuid muuseumi praeguse olukorra juures võib see soov unistuseks jääda . Neljandiku oma eelarvelistest tuludest teenib muuseum piletimüügist . Muuseumile on tehtud ka kergekäelisi ettepanekuid , et raha teenimise eesmärgil võiks tööle rakendada sealasuvad leivaküpsetusahjud , kuid selliste ettepanekute tegijatel puudub ülevaade või ettekujutus muuseumi hoonete tuleohutuslikust seisundist . “ Kui <arv> aastat tagasi need eksponaadid püsti pandi , ega siis ei mõeldud ju kommunikatsioonidele ja kaitsesüsteemidele - need tuleb nüüd kõik juurde ehitada , ” ütles Merike Lang . Tema sõnul on muuseumi arengu jätkamiseks vajalik vähemalt viis miljonit krooni . Võrdluseks ehk niipalju , et vabaõhumuuseumi naabruses asuva linnaisade tarbeks ning lõõgastumiseks mõeldud detsembris valminud Lagle talu luksuskompleks läks maksma kuus miljonit krooni , millest ligi poolteist miljonit kulus sisekujundusele . Hoones on saun , külalistemaja , soojendatav välibassein . Lagle talu õuel on Eestis unikaalne kunstkattega tenniseväljak , mille olemasolust meie esitennisistid pole kuulnudki . ETA teatel läheb kompleksi halduskuludeks <arv> <arv> krooni kuus , sellest <arv> <arv> krooni ESSi valvele . Kompleks on Haabersti linnaosa vanema Neeme Jõgi sõnul mõeldud “ meie enda süsteemi töötajatele ” . Mees tänavalt võib sellest kompleksist vaid und näha , sest seda külastada pole kahjuks võimalik ... Eesti Vabaõhumuuseum kindlustab aastaringset tööd <arv> inimesele , suvel lisandub neile veel <arv> töötajat . Käesoleva aasta esimesel poolaastal külastas Eesti Vabaõhumuuseumi üle <arv> <arv> külastaja . Eelmise aasta samal perioodil käis muuseumis pisut enam kui <arv> <arv> inimest . Üldse külastas läinud aastal vabaõhumuuseumi üle <arv> <arv> inimese . JAANUS PUTTING Pealinna <arv>-<arv>-aastased poisikesed on enese jaoks avastanud uue hullustuse . Nimelt on viimastel soojadel päevadel ilmunud Pirita jõge ületavale autosillale kamp põngerjaid , kes ennastunustavalt sillalt alla hüppavad . Seni pole hulljulgete õhulendudega ohvreid veel kaasnenud . Möödunud nädalavahetusel köitis Pirital linlasi asjaolu , et sillale on kogunenud hulk inimesi , kes põnevil silmi midagi jälgisid . Lähemale astudes selgus , et sillalt lennutasid ennast vette poisikesed , kelle õhulende vanemad inimesed julgustavate hüüetega kannustasid . Tallinna tuletõrje- ja päästeameti pressiesindaja Peeter Võsa ütles “ Postimehele ” , et esmaspäeval võttis julguse kokku ka üks ligi sajakilone meesterahvas , kes poisikeste kisa saatel üheksameetrise õhulennu ära proovis . Peeter Võsa märkis , et kõik oleks ehk korras siis , kui vee sügavus silla all oleks viis meetrit või isegi rohkem , mis tagaks ohutu vettemaandumise . “ Vee sügavus silla all on vaid kõigest pisut üle kahe meetri ning poistel on siiani vaid kuratlikult vedanud , et nendega midagi juhtunud pole , ” nentis Võsa . Noori surmapõlgureid ei kohuta isegi asjaolu , et jõepõhi sugugi mitte liivane , vaid hoopiski kivine on . Peeter Võsa lisas , et suuremad inimesed võiksid siiski aru saada , et nende keharaskus ületab suuresti kergekaaluliste jõnglaste oma , mistõttu on nende suhtes oht tõsiselt viga saada ka suurem . Seni pole õnneks veel kellegagi midagi tõsist juhtunud , sõnas tuletõrje- ja päästeameti pressiesindaja . Tema arvates on poisikeste huvi sillalt vettehüppamise vastu tingitud sellest , et Tallinnas lihtsalt ei ole kusagil korraliku hüppetorni , mis nende adrenaliinivajadust rahuldaksid . Pea ees tundmatusse vette hüppajad võiksid endale teadvustada asjaolu , et invaliidistumise korral tuleb neil lisaks vettehüpetele ka paljudest muudest asjadest loobuda ... TALLINNA POSTIMEES Arhitektuurinäitus Rotermanni soolalaos Reedel avati Rotermanni soolalaos asuvas arhitektuurimuuseumis näitus “ Moodsad mälestised : Eesti <arv>.-<arv>. aastate arhitektuur ” , kus tutvustatakse parimaid näiteid tollasest ehituskunstist . Antud perioodi moodne arhitektuur on juba üle poole sajandi vana , kuid mõjub tänagi atraktiivselt ja kaasaegselt , eriti kui sellele on targa renoveerimisega kaasa aidatud , sõnas ETA teatel muuseumi direktriss Karin Hallas . Näitusel on väljas jooniseid ja fotomaterjale viimaste aastate parimatest sellealastest kogemustest - Tallinna kunstihoone , Pärnu rannahotelli ja rannakohviku renoveerimisest . Arhitektuurimuuseum eksponeerib esmakordselt selleks näituseks tellitud makette Pärnu funktsionalistlikest villadest . Improvisoorses videosaalis demonstreeritakse <arv>. aastal valminud filmi Eesti funktsionalismist . Näitus tutvustab ka Euroopa Nõukogu <arv>. sajandi arhitektuuri ekspertgrupi ning moodsa arhitektuuri ajaloo dokumenteerimise ja restaureerimisega tegeleva ülemaailmse koostööorganisatsiooni DOCOMOMO materjale . Eesti ühines DOCOMOMO koostöögrupiga <arv>. aastal Dessaus . Eelmisel aastal Barcelona konverentsil lülitati üheksa Eesti modernismi tippnäidet maailma <arv>. sajandi arhitektuuri registrisse . Soome kujuri skulptuurinäitus Tallinna Kunstihoones Neljapäeval avas Soome skulptor Marja-Liisa Mäki-Penttilä Tallinna Kunstihoone galeriis näituse “ Skulptuur ” , kus esitleb vaatajale oma kolme viimase aasta jooksul valminud puidust pilte-objekte . Ühe näitusel eksponeeritava puuobjekti on kunstnik valmistanud kohapeal , ülejäänud pärinevad ajavahemikust <arv>-<arv> , teatati Tallinna Kunstihoonest . Kunstnik esineb näitustel alates <arv>. aastast . Lisaks näitustele on ta teinud ka lavakujundusi teatritele . “ Tema töödes on tunda ameerika minimalismi ja jaapani esteetika mõjutusi ning konstruktivismile omast ihalust korrastatuse ja süsteemsuse järele , ” kirjeldab Mäki-Penttilä loomingut kunstiteadlane Ritva Röminger . Soome naisskulptori väljapanek jääb Kunstihoones avatuks <arv>. augustini . Erki Kasemetsa “ Aja taasringlus ” Tallinna Linnagaleriis Kuni pühapäevani saab Tallinna Linnagaleriis nautida eelmisel aastal Kunstiakadeemias lavastuskunstnikuna lõpetanud Erki Kasemetsa loomingut . Kasemets on kunstiks muutnud tühjad plekkpurgid , mis moodustavad teose tänu gravitatsioonile . “ Puuslikud ” Kaarli puiesteel Läinud nädala esmaspäeval anti Kaarli puiesteel stardipauk järjekordsele rahvusvahelisele puuskulptuuri sümpoosionile “ Puu <arv> ” . Laupäevaks olid <arv> erinevate riikide skulptorit palkidest välja tahunud teosed teemal “ Femine - Masculine ” . Valminud teosed on kuni eeloleva laupäevani samas kõigile soovijatele nähtaval . Sümpoosioni eesmärk on edendada puuskulptuuri traditsioone ja loomingulisi kontakte eri maade kunstnike vahel , samuti teha reklaami Eestile kui puitu tootvale riigile . Sümpoosionil kasutatud materjal pärines Kadrioru pargist . Algselt valmistati kujusid ühiselt Võrus , nüüd ollakse puitskulptuure palkidest välja saaginud juba teist aastat järjest Tallinnas . KÜLLIKE ROOVÄLI Möödunud nädalavahetusel pidid Tallinna politseikorrapidajad alatasa kuulma telefonitorust kostvaid kurtmisi olukorra üle Kakumäe supelranna läheduses . Küll kaevati , et autodega ei saa majadele ligi , küll olid tekkinud suured ummikud , millest läbipääs võimatu , kord olid sõidukid majaesisele haljasalale pargitud . Politsei juhtimiskeskus hoidis mõlemal päeval Kakumäel liikluspolitsei patrulli , meestel olid pidevalt turjad tööst märjad . Pidevalt tegeldi ummikute lahtiharutamisega ja liikluse suunamisega , vähem jäi aega jultunumate juhtide karistamiseks . Töö käigus ilmnes selgelt , et Kakumäe liikluskorraldus ei vasta mingilgi määral rahvahulgale , mis randa soojadel päevadel külastab . Peamine ummikute tekkimise saladus peitub parkimiseeskirjade eiramises - selles , et kõik teeservad topitakse tihedalt autosid täis ja liiklus on võimalik vaid ühes reas . See tähendab , et vastassuunast tulijaile teel enam ruumi ei jätku ja kohe ongi tee lootusetult umbes . Ummikutest tulenevalt seisis vahepeal ka bussiliiklus <arv>. liinil ja reisijad küsisid , mille eest nad piletiraha on maksnud . Kõige õnnetumas olukorras oli kiirabibrigaad , kes kutsuti appi rannas jala vigastanud inimesele . Kohati tundus , et arstid peavad kohvrid selga võtma ja autode vahel trügides randa jalutama hakkama - nende patsient polnud ju võimeline ise kohale kalpsama . Jääb üle mõelda , mis juhtunuks tõsisema tervisehäire puhul . Viimaks suutsid politseinikud siiski kiirabi randa aidata . Seda imelikumatena tunduvad möödakäijate hilisemad kommentaarid : “ Mis need politseinikud siin rannas päevitavad , püüdku parem linnas pätte ! ” “ Näe , kus leidsid alles rahateenimise augu ! ” jne. Politseinikud oma mundrit ei häbenenud ja trahvisid neid , kel jätkus ülbust auto lausa väevõimuga keelumärgi alla suruda . Seevastu mõnigi rikkuja tuli enne lahkumist vabatahtlikult politseinike käest trahvikviitungit lunastama . Liikluspolitseinike sõnul pidid nad pidevalt “ käsitsi ” töötama : autosid ükshaaval suunama ja juhte tee servale peatuma juhendama . Nõnda läks ühe poolekilomeetrise ummiku harutamiseks terve tund , kuid lõpuks saadi ometi liikuma . Silmnähtavalt tuleneb keerukas olukord sellest , et kohaliku omavalitsuse ja linna liikluskorraldajate armust puudub Kakumäel algelisimgi liikluskorraldus . Üks keelumärk <arv> meetrit enne supelranda ei päästa enam midagi , kui enne seda on tänavaservad ja eramajade sissesõidud kilomeetri-kahe ulatuses tihedalt täis pargitud . “ Varsti on masinad seina vastas reas püsti , nagu soome kelgud , ” muigas üks liiklusvalvureist . Kohalikud elanikud aga , kes pole end sugugi sellisesse põrgusse elama planeerinud , ohkavad kergendatult , kui ilmad taas jahenevad ja suvitajatevool väheneb : keegi ei pressi enam end vägisi väravast sisse . Tallinna politseinikud arvasid , et siis , kui avalik rand ametlikult avati , oleks asjaomased ametkonnad pidanud analüüsima ka paiga külastatavust ja võimalusi sinna pääseda . Sellest johtuvalt rakendama ka piiranguid ja suunama liiklust kasvõi teede ühesuunaliseks muutmisega . KÜLLIKE ROOVÄLI Laupäeva hommikupoolikul sai veeteede ameti koordinatsioonikeskus teate , et Aegna saare vahet sõitev mootorlaev Kloogarand on sadamast väljumisel karile sõitnud . Laupäeva tuulevaiksel hommikul kell <arv>.<arv> teatati veeteede ametile , et Linnahalli sadamast Aegna suunas väljunud mootorlaev Kloogarand on sadamasuus paikneva kivise Vare saare otsa sõitnud ja sinna kinni jäänud . Mõnikümmend meetrit kaist eemaldunud Tallinna trammi- ja trollibussikoondisele kuuluv laev oli sattunud mingi ebaloogilise liikumise tulemusena laevateelt välja , esialgse info järgi aluse pardal reisijaid ei olnud . Kell <arv>.<arv> sõitis aluse olukorraga tutvuma veeteede ameti laevakontrolli osakonna kaater EVA <arv> ning kinnitas et info on tõene . Õnnetusest teatati piirivalveameti merevalveosakonnale , kust saadeti välja piirivalvelaev <arv> Pikker . Tund aega hiljem võis Linnahalli kailt näha , kuidas heategevust harrastav piirivalvelaev püüdis mitmel katsel taevasse sihtiva vööriga Kloogaranda tagurpidikäiguga kividelt maha tirida . Ka Kloogarand käivitas mõlemad masinad , kuid abistaja tagasikäigust jäi laeva päästmiseks väheks . Päästetööd Tallinna ümbruse pisima saare kurbadel kividel jätkusid veel tükil ajal , EVA <arv> info järgi olevat laev karilt lahti saadud kell <arv>.<arv>. Seda tänu Pikri manöövritele ja mööduva laeva poolt tekitatud lainetusele . EVA <arv> kapten Sulev Nuutman kinnitas , et alkoholijoobe kahtlust tal laeva meeskonna suhtes polnud : Kloogaranna meeskond oli päästmise ajal tekil ja “ kõik seisid sirgelt ” . Kaptenil olnud laevajuhile kohaselt viigipüksid jalas , valge särk seljas ja lips ees . Õhtul Kloogarannale tehtud tuukriekspertiisis oli korpuselt avastanud värvivigastusi ja põhja alt ühe suurema mõlgi . Vigastusi , mis edasist navigatsiooni ohustanuks , ei ilmnenud . Küll on aga peale avariid seadusejärgselt kehtivuse kaotanud laeva registridokumendid ja seega ka veeteede ameti poolt välja antav sõiduluba . Kui õnneliku mereõnnetuse tagajärjed jäid tagasihoidlikeks , on siiski selgusetuks jäänud avarii põhjused . Allakirjutanule jäi sündmuskohal mulje , et laevuke oli kas kai äärest omapäi valla pääsenud või muul põhjusel hooleta ja juhtimiseta jätnud ning seetõttu kividele triivinud . Mõnigi pealtnägija kinnitas seda versiooni ja üks väitis koguni , et laev liikunud enne aeglaselt , pärast aga kiirel käigul kivide otsa “ hüpanud ” . Tundus , et laevateed ääristavatest poidest polnud aluse juht üldse hoolinud ja lausa teadlikult rooli kivide suunas keeranud . Laupäeval ja pühapäeval oli merendusringkondadest kuulda , et laevamehed olid õnnetuse põhjuseks toonud mitmeid erinevaid versioone nagu roolimehhanismi rike , mootorite seiskumine , käikude segiminek jne. Karilesõidu põhjuseid selgitavad asjaomased ametkonnad . JAANUS PUTTING Tavatult palavad ilmad on muutnud linlaste seas magentiks Pirita ranna , kuhu nädalavahetusel kogunes kümneid tuhandeid rannamõnude nautijaid . Rannalisi oli saabunud kõikjalt pealinnast ja selle ümbrusest , ummistades oma päikest õhkavate kehadega rannaliiva niisamuti , nagu ka oma autodega kõik rannaäärsed teed ja tänavad . Parkimihind on neli krooni tund Kuigi parkimist Pirita rannahoone juures korraldab ME Valika ning ülejäänud rannajoone äärde jäävate teede ja tänavate ääres peaks liikluse korraldamisega tegelema liikluspolitsei , olid möödunud nädalavahetusel mõned julgemad rannalised oma sõidukid parkinud seda keelava liiklusmärgi mõjupiirkonda . Pirita linnaosa vanem Kalle Sepp nentis “ Postimehele ” , et omavoliline parkimine on sellele linnaosale ilusate ilmade ajal valdavaks probleemiks . “ Meie inimesed ei taha millegipärast märki tunnistada ning pargitakse sinna , kuhu juhtub , ” nentis Sepp . Tema sõnul on kahju , kui politsei siis sekkuma peab . “ Oleme aga seadnud eesmärgiks , et sellisel juhul piisaks vaid hoiatusest , ” rääkis Sepp . Linnaosa vanema sõnul on parkimishinnad Pirital viidud miinimumini - makstes neli krooni tund , mis ei tohiks sõidukijuhtidele ülejõu käiv olla . Sepp rääkis , et parkimise osas peaks lahenduse tooma ranna detailplaneering , mis valmib septembriks ning mis läheb pärast seda linnavolikogusse kinnitamisele . Rand on paremas korras kui suve algul Linnaosa vanem ütles “ Postimehele ” , et olukord rannas on praegu kõvasti parem , kui oli seda suve algul . Pirita rand on <arv>,<arv> kilomeetrit pikk , millest supelranda on <arv>,<arv> kilomeetrit . “ Suureks asjaks võib pidada kasvõi teisaldatavate WC-de avamist rannas , ” sõnas Sepp . Puuetega inimesed saavad oma ihulisi vajadusi rahuldada kuues tualetruumis ja ülejäänutele on randa püstitatud viis tualetti . “ Ei tea , kuid tundub , et inimesed on liiga kannatamatud või piisavalt kultuuritud , sest juba on lõhutud teisaldatud WC-de ukselukke , ära on viidud prill-laudu ja peegleid , ” kurtis linnaosa vanem . Teiseks suuremaks rajatiseks on Sepa sõnul kaks laste mänguväljakut - üks vasakpoolse muuli läheduses , teine kohe rannahoone ees . Taani päritolu vedrukiiged ja ronimislinnakud on Kalle Sepa sõnul lapsesõbralikud ja turvalised . Kuni Pirita ranna detailplaneeringu valmimiseni on linnaosa valitsus kokku leppinud ka Pirita rannas tegutseva purilaudu ja skuutreid rentiva firmaga , et viimased ei sisene oma sõidukitega ujumispiirkonda ja suplejad ei sisene surfajate alal merre . Kalle Sepp on öelnud , et Pirita ranna detailplaneringu projekt annab vastused kõigile küsimustele , kes kus täpselt rannas paiknema hakkab . KÜLLIKE ROOVÄLI Koos suveilmade saabumisega suureneb linnakodanikel tahtmine end laintesse heita . Osa hulljulgetest või purjuspäi vette sumanutest jätab hinge Neptunile , kuid viimastel nädalatel on mõned vallatud uppunud hakanud tagasi elavate hulka pöörduma . Linlased ja nende külalised on vette minnes kergemeelsed Laupäeva õhtu on kuum ja tuuletu . Linnas patrullautoga ringi sõites hakkab silma hulgaliselt teede äärde pargitud autosid , mis seisavad kõige ebaloogilisemates kohtades tühermaade serval . Päikses kannatada saanud mõtlemiselund salvestab alles veidi hiljem , et sõidukid Lasnamäe Suures Kraavis , Männiku teel ning mujal kuuluvad neile , kes äsja linna arvukatesse karjääridesse sulistama läinud . Kella kuue paiku teatab politseieetris Nõmme patrull , et Männiku karjääri vajatakse Harjumaa politseid - uppunu olla Tallinna piiridest väljas . Meenub miilitsaaegne jutt sellest , kuidas Harju rajoonis Pirita jões hulpiv laip kohalike miilitsate poolt tokiga tõugates linna territooriumile aidatakse . Sealt saadavad Mere rajooni miilitsad selle omakorda sadamasse - transpordimiilitsa töömaile , kus see viimaks välja koukida tuleb . Erialane kretinism . Sedakorda on lugu lihtsam - õnnetus on tõepoolest Harjumaal juhtunud ja ega Nõmme patrull laipa nii väga kardagi : lihtsalt tuleb eeskirjade järgi talitada . Leinajad rannal Tükk maad peale Harjumaa silti on vasakul pool teed laiuva karjääri juures tee servas peatunud Nõmme politseiauto ja päästeameti kustutusmasin , viimane sõidab küll kohe sündmuskohalt minema . Lisaks ametimeeste sõidukeile seisab teeveeres nukker musta värvi Sierra , sellega kohale vuranud seltskond norutab aga karjääri kõrgel kaldal . Nõmme politseinik ütleb , et tuukrid on tellitud laipa veest välja tooma . Esialgu on uppunu asukoht teadmata . Leinamiseks on põhjust küllaga : neli noort meest ja naine on vette kaotanud seltskonna vanima liikme - noore naise isa . Supelsaksad istuvad sõnatult kaldapealsel ja vahivad tummalt vette , otsekui ootaks , et kohutav unenägu peagi möödub . Kägardunud noormehed liigutavad end siis , kui sündmuspaigale saabuvad Harju politseinikud : sinise-hallikirjust politseikirjadega UAZ-ist ilmub kolm mundrikandjat ja kohvriga ekspert . “ Ta ujus siin ringi ja käis umbes <arv> meetri kaugusel ära . Kutsusime tagasi ja ta hakkas tulema . Siis ujus siit vasakule ja kadus ära . See oli umbes poolteist tundi tagasi , ” seletab üks noormeestest vastuseks politseinike küsimustele . Peale olukorraga tutvumist jagavad Harju mundrimehed meestele valged paberid ja need varjuvad põõsaste vahele seletusi kirjutama . “ Seletus kiri . Mõtlesime et lähme kuskile ujuma ja selleks osutus Männiku karjäär ... , ” kirjutab püüdlikult varesejalgadega paberile Avo , kes alles kirjutamise ajal sai politseinikult teada , kuidas ujumiskohta nimetatakse . Maad võtab vaikus , päike praeb vaatamata õhtusele ajale endise kuumusega kirjutajate nahka . Tüütud kärbsed pinisevad , teelt kostab autode urinat . Harvad möödujad uudistavad kaldal istuvat kentsakat seltskonda ja arutlevad omavahel toimunu üle . Mundrimees ja ekspert on end sõbralikult mahutanud istuma eksperdikohvri servale ja tõmbavad suitsu . Kogu seltskond olla pärit Saaremaalt ning pealinnas seiklemas . Ka vee alla jäänud mees on saarlane : <arv>-aastane läti nimega Taalis Laimjalalt . Vahepeal on kohale jõudnud vetelpääste esindaja , kes hakkab omakorda pärima , millises kohas uppunu tunnistajate silmist kadus . Noormehed seletavad uuesti : “ Näed , siit läks vette , plätudki on siin ja riided . Siit alla ja siis ujus sinnapoole ... ” . Hukkunu tütar istub liikumatult rannal ja vaatab üksisilmi vette . “ Siit hakkasin ujuma ... ” Vetelpäästeülem hakkab kohe mobiiltelefoniga helistama ja uurib , kaugele tuukrid juba jõudnud on . Ta räägib pikalt ja põhjalikult , jutt on tuukritest , lepingutest ja rahade ülekandmisest . Peale kõne lõppu kaob päästja koos mobiiliga metsa , et sündmuskohale kõrvalkaldalt alla päikest pilk heita . Kell läheneb seitsmele , kui põõsastest kostab raginat ja seletuskirja kirjutaval noormehel pliiats peost pudeneb . Võsast on välja ilmunud valgenahaline kogu ihuvärvi ujumispükstes , kes märkamatuks jääda püüdes vaikselt oma riiete poole hiilib . Noormehed ohkavad kergendatult ja tõusevad püsti . “ No kus sina siis nüüd kogu selle aja olid ? Me otsisime juba laipa , ” kuulutavad nad valjuhäälselt . Pikale vaikimisele on lõpp tulnud . Tähelepanu keskmesse sattunud märja ihuga ja nähtavalt purjakil mees ei oska midagi asjalikku öelda . Viipab vaid käega : “ Näe , siit hakkasin ujuma ja läksin sinnapoole . ” Meenub kaader filmist “ Mehed ei nuta ” , kus Pärnu randa hulpinud totaka olemisega atleet kohalikule miilitsale oma eksirännakuid kirjeldab . Nagu ka filmikangelane , võsast tulnud mees pikemalt oma teekonda kirjeldada ei oska . Nendib vaid , et eksis ära , laiutab käsi ning tatsab vuplite väel sihitult põõsaste vahel ringi . Kaaslaste sõnul tundub ta märksa vindisem olevat , kui vette minnes . Politseinikud ei välista , et “ kadunuke ” veetis aega mõnes teises karjäärikaldal pesitsevas seltskonnas toopi tõstes . Otsima kurja juuri siiski ei minda , ja mida neile ettegi heita ... “ Uppunu ” tütar , kes vahepeal autos linnariided selga seadnud , on muutumatult tõsise näoga . Ka auto juurde tulnud peigmehe õrnused ei suuda naist naerma ajada . Politseinikud ja päästjad seevastu ei häbene pinget maandada : peale tunniajalist vaikust kõlab nii mõnigi nali ja mehed ei häbene lahkumisel õnnetut “ ohvrit ” kohates muiata . Suvine kergemeelsus Pealinna suplusparadiisi eksinud saarlastega toimunud vahejuhtum pole esimene sellesuvine lugu , kus laibaotsijad tühja tööd tegid . Kaks nädalat tagasi läks seltskond noori enne südaööd Stroomi randa ujuma , üks noor daam oma riietele enam järele ei tulnud . Kaks päeva ahastasid sõbrad , sama kaua traalisid tuukrid Kopli lahte . Kui Põhja politseijaoskonna valveoperatiivtöötaja kolmandal päeval <arv>-aastase ohvri koju sugulasi otsima läks , selgus , et ootamatu öine seiklus oli kangelanna otse veest minema viinud . Supluse ajal leitud austaja saatel lahkunu ei läbenud enam oma riietele järgi minna ja jõudis koju kahe päeva pärast . Samal rannal traaliti samuti mitu päeva laineid , kui kaduma läks Narva sisse kirjutatud Juri . Tedagi ei leitud Koplis asuvast ajutisest kodust , püksid olid aga tunnistajate sõnul vette minnes liivale jäänud . Peale seda , kui tuukrid kaks päeva veest laipa ja “ laip ” sama kaua rannalt pükse otsinud , viis õnnelik juhus nad vetelpäästepunktis kokku . Mees sai püksid , otsijad aga pika nina . Möödunud nädalal paluti politseilt abi , et leida juba elukogenumat naist , kes läks teisipäeva hommikul randa ja polnud kolmapäeva pealelõunaks koju tulnud . Koos autoga kadunuks jäänut otsis abikaasa , kes kirjutas ka politseile avalduse . Neljapäeval ilmus korralikult päevitunud <arv>-aastane suvitaja Galina õnnelikult koju , väliseid vägivalla märke mees temalt ei leidnud . Tallinna politseinikud ja päästjad paluvad linlasi enesele ja oma külalistele meelde tuletada , et vesi ja kergemeelsus kokku ei sobi . Kena ja kergendav on hiljem teada saada küll , et inimesi asjata taga on nutetud , küll aga valmistab see kohutavaid elamusi lähedastele . Peale selle teevad päästjad ja politseinikud asjata ära hulga tööd - samal ajal , kui neid kusagil rohkem vajataks . AIVAR AOTÄHT Esmaspäeva hommikul tegi reisijatega liinibuss Türil avarii , sõites kõrvalteelt otsa suurele treilerautole , mis liikus peateel . Avariis sai viga bussijuht ja <arv> reisijat . Järvamaa haiglasse jäeti ravile seitse inimest . Üliraskelt viga saanud bussijuht ja raskelt viga saanud noor naine viidi Tallinna Mustamäe haiglasse . Enne avariid ristmikul oleks buss peaaegu sõitnud otsa veel ühele sõiduautole . Järva uurimisbüroo uurija Vello Tabur ütles “ Postimehele ” , et õnnetus juhtus hommikul kella <arv>.<arv> ja <arv>.<arv> vahel Tallinna ja Tehnika tee ristmikul . Läbi Türi Paide-Võhma liini sõitev kollane Ikarus lähenes kergel tõusul mööda Tehnika teed ristmiku suunas , kus oleks pidanud pöörama edasi vasakule . Et eesootav Tallinna tee on peatee , seda näitas liiklusmärk “ Anna teed ” . “ Ma ei tea , mis põhjusel , aga buss sõitis otse ristmikule välja , ” lausus Vello Tabur . “ Bussis sõitnute jutu järgi oli buss sõitnud kiirusega <arv>-<arv> km/h , kuid enne ristmikule jõudmist ei pidurdanud . ” Bussi juhtis <arv>-aastane paidelane Lembit S. , Paide aktsiaseltsi Assotrans bussijuht . Peateel sõitis <arv>-aastane Põlvamaa mees , sealse aktsiaseltsi Hazelaar Eesti autojuht . Külmutuskambriga treiler vedas piimapulbrit . Uurija ütles , et autojuht märkas kõrvalteelt lähenevat bussi põõsaste ja puu vahelt alles viie meetri kauguselt . Buss sõitis esiotsaga treilerile keskelt sisse . Mõlemad sõidukid jäid püsti . Veok peatus neli-viiskümmend meetrit eemal , buss põrkus veidi paremale , liikus hoo mõjul veel üle peatee ning jäi pidama teeservas , osa kerest asfaltteel , osa teepeenral . Uurija Vello Tabur sõnas , et ta ei oska praegu öelda , mitu inimest sõitis bussis . Vigastada said neist <arv> , kõige raskemini bussijuht . Raskelt sai viga ka üks bussis sõitnud noor naine . Autojuht pääses ehmatusega . “ Bussi esiots on täiesti deformeerunud , bussijuhi iste oli paindunud ühele poole , rool teisele , ” märkis Tabur . Türi päästekomando töötaja Aivo Rõõmussaar ütles ajalehele “ Järva Teataja ” , et bussis võis olla ligi <arv> reisijat , nende seas ka lapsi . Kiirabi viis Järvamaa haiglasse <arv> kannatanut , <arv> kergemini viga saanud reisijat said esmaabi Türi polikliinikust . Bussijuht ja <arv>-aastane naine viidi edasi Tallinna Mustamäe haiglasse . Bussijuht sai üliraskelt viga Mustamäe haigla intensiivraviosakonna dispetsher ütles “ Postimehele ” , et bussijuht Lembit S. toodi neile üliraskes seisundis ning patsiendi seisund pole praegu muutunud . Arstid diagnoosisid mehel ajupõrutuse ja sääreluude murrud . Vigastatud luud fikseeriti , peaoperatsiooni ei tehtud ning pole praegu dispetsheri sõnul ka tarvilik teha . “ Mees on siiamaani teadvusetu ja hingamisaparaadi all , ” sõnas dispetsher eile õhtupoolikul . Raskes seisundis Mustamäe haiglasse toodud <arv>-aastane Irina paigutati näo- ja lõualuukirurgia osakonda . Naist opereerinud kirurg Peeter Viidebaum ütles eile “ Postimehele ” , et patsient on teadvusel . “ Kuid tal on väga halb alalõualuu murd , mitmest kohast katki ja mitmekihiline . Lisaks veel küünarliigese üsna suure nihkumisega murd , mida tuleb hiljem opereerida , ja näohaavad , ” rääkis Viidebaum , lisades , et haiglaravil peab patsient viibima vähemalt kaks nädalat . Järvamaa haigla kirurgiaosakonna juhataja Einar Kesküla ütles eile “ Postimehele ” , et seitse vigasaanut jäid nende haiglasse ravile , viis lubati pärast esmaabi andmist koju . Peamised vigastused on luumurrud , neist haiglasolijatel kuuel ja koju lubatutest kahel kannatanul . Noorim vigasaanu on <arv>-aastane tüdruk , kellel on rangluumurd ja näohaavad ( arsti sõnul peaks tüdruk täna , kolmapäeval , koju saama ) . Vanim on <arv>-aastane naine , kellel on hulgiluumurrud ja ajukoljuvigastus . See naine ja lisaks veel <arv>-aastane naine , kellel on samuti hulgiluumurrud ja raskemal kujul ajukoljuvigastus , on kaks kõige raskemalt viga saanud inimest , kes jäid Järvamaa haiglasse ravile . Nagu Einar Kesküla lisas , peavad nemad haiglas viibima vähemalt kaks nädalat , teised saavad varem koju . Mõlema sõiduki juhid on kogemustega Aktsiaseltsi Hazelaar Eesti transpordikorraldaja Madis Järv ütles “ Postimehele ” , et kui nende autojuht märkas kõrvalteelt lähenevat bussi viie meetri kauguselt , mõistis ta , et kokkupõrget ära hoida ei saa . “ Ta jõudis anda veel gaasi , et buss ei sõidaks sisse tema kabiini , ” lausus Järv . “ Pealtnägijate sõnul oli treileril osa rattaid õhku kerkinud . Juht sõitis edasi paarkümmend meetrit , enne kui sai autol juhitavuse tagasi ning pidurdas . Auto kiirus oli enne õnnetust <arv> km/h . Pidurdusjälg sellel <arv> tonni kaaluval täislastis autol oli pisut vähem kui <arv> meetrit . ” Madis Järv märkis , et nüüd õnnetusse sattunud autojuht on nende firmas üks paremaid ja väga korrektne . Järv lisas , et aasta tagasi ostetud treileril läks puruks parem külg , kõveraks paindus selle raam , viga sai külmutusagregaadi kütusepaak jm. Täna peaksid kohale tulema kindlustuse esindajad , et kahju kokku arvutada . Uurija Vello Tabur kinnitas , et autojuhile ei ole midagi süüks panna , ta oli kaine ning auto kiirus lubatud piires , <arv> km/h . Aktsiaseltsi Assotrans tegevdirektor Hannes Künnapuu ütles eile “ Postimehele ” , et ta ei oska öelda , miks nende bussijuhiga õnnetus võis juhtuda . “ Ta on kogemustega autojuht , staazhi paarkümmend aastat ning enne seda liini ka sõitnud , ” lausus Künnapuu . “ Miks õnnetus juhtus , on arusaamatu . ” Nagu tegevdirektor sõnas , ei keeranud bussijuht õnnetuse vältmiseks rooli ega pidurdanud . “ Oletame , et kui juhtus midagi rooliga , siis oleks ta pidanud pidurdama , kui piduritega juhtus , oleks pidanud rooli keerama , kõrvaltee on lai . Kas tal võis olla mingi tervisehäire ... Ekspertiis näitab , kas bussiga oli kõik korras . ” “ Mitmed meie juhid on ütelnud , et see ristmik on selline , kus ei tunneta , kui oled peateele välja jõudnud . Kõrvaltee on väga lai , peatee tuleb puude vahelt välja ja tundub väikese teena , ” rääkis Hannes Künnapuu , nentides , et enne ristmikku seisab siiski märk “ Anna teed ” . Künnapuu lisas , et bussijuht Lembit S. töötas varem Paide Autobaasis ( millest kasvas välja Assotrans ) , seejärel Mootoris ning nüüd jälle aasta nende firmas . Siiani ei olnud Künnapuu kinnitusel Lembit S-ile tema töös midagi ette heita . Kilomeeter enne ristmikku oli tekkinud veel üks avariiohtlik olukord , kus buss oleks peatusest väljudes võinud ühele sõiduautole külje pealt sisse sõita . Sõiduautojuhi abikaasa ütles eile , et tema mees oli sõitnud mööda peateed , kui nägi , et buss keerab peatusest suure kiirusega välja . “ Ta nägi , et buss küll pidama ei saa , et peatub parem ise . Muidu oleks võinud buss talle küljelt sisse sõita . ” Juba teine raske bussiõnnetus Esmaspäevane bussiõnnetus oli viimase nelja päeva jooksul juba teine bussisõitjatega juhtunud avarii . Reedel sattus Tartumaal avariisse Soome turistide buss , milles sõitis <arv> inimest . Õnnetus juhtus enne kella kolme päeval Räpina maanteel Tartust <arv>,<arv> kilomeetri kaugusel Räpina maantee ja Võnnu tee ristmikul . Seal sõitis Scania buss kõrvalteelt peatee suunas , pidurdas , kuid tööle hakkasid ainult esipidurid ning buss sõitis üle peatee teetammist alla . Selles õnnetuses said viga <arv> inimest , kaks soomlast jäeti haiglaravile . TIINA KAALEP Tegelikult on võimatu sotsiaalpsühholoogiliselt seletada , miks keskeas inimesed sellisel viisil kokku tulevad . Aga ma arvan , et malev on nende inimeste jaoks mingil moel elulaad . Nad erinevad teistest ka tavaelus . Mitte küll niivõrd teravalt kui näiteks punkarid , rokkarid ja ma ei tea kes veel , aga niisugusel lähemal vaatlemisel saad sa inimese jutust , käitumisest ja kodust aru , et see mees peab olema kunagi malevas olnud . InBoil , kokkutuleku korraldaja EÜE kogemus laseb tunda äripartnerite võimete ja taluvuse piiri . Mulle tundub , et endised malevlased käivad nii töises kui eraelus läbi palju ja meelsasti . Intsikurmu tulid kokku põhiliselt kolmekümnendates inimesed . Mul on niivõrd hullumeelne idee nagu EÜE taaskäivitamine . Küsimus ei olegi töövõimaluses , küsimus on seltskonnas ja selles , et keegi peab seda hakkama vedama . Nädalavahetusel kogunes Intsikurmu üle <arv> inimese , kes tudengiaegadel veetsid oma suved ehitades ja sidusid end Eesti Üliõpilaste Ehitusmalevaga ( EÜE ) . Ehkki EÜE viimasest kidurast suvest on möödas juba viis aastat , oli teadjate sõnul Intsikurmus tunda vana head EÜE vaimu . Mandaate võeti välja <arv> , kolmepäevane laager oli välja peetud vanade kokkutulekute vaimus , telkide ja taidlusega . Ajas kõige kaugem esindatud rühm oli <arv>. aastast , esindatud olid kõik ehitussuved alates <arv>. aastast kuni lõpuni . Kõige rohkem oli neid , kes elasid malevaelu <arv>ndate keskel . Ürituse rahalise poole võtsid enda kanda heal järjel olevad endised malevlased . Kuigi registreeruti üksikisikutena , võeti traditsioonilisest malevataidlusest osa rühmadena . Esinejaid oli <arv> , neist neli rühmade nime all . Kolm päeva pidasid vapralt vastu ka kõige vanemad osavõtjad . Kokkutuleku vaimustust jagas “ Postimehega ” üks neljast korraldajast Andrus Rootsmäe , malevanimega InBoil . Milliste autodega kunagised malevlased Intsikurmu saabusid ? Telke ümbritsesid autod alates <arv>. aasta Opelist kuni kõige uuemate ja kallimate autodeni välja . Üldiselt ollakse heal järjel , võis märgata . Kui palju vastasid malevakutsele need , kes EÜE hiilgeajal korjasid enda ümber kõige jõulisemad seltskonnad , nn. malevalegendid ? Nad tulid . Tuli Sassa , Sukles , Mölder , Molekul , Leido , Tormak , Murakas . Pea kõik olulisemad inimesed olid seal . Muide , kuigi paljudele tundub , et malevanostalgia on rohkem meeste asi , oli kohale tulnud ka palju naismalevlasi . Mehed on küll põhilised organiseerijad , kuid naised teevad väga hea meelega kõik kaasa , ja mina väidan , et naistel on sääraste koosluste puhul , nagu EÜE seda on , emotsionaalne tagapõhi hoopis tugevam . Huvitav oli Intsikurmus see , et ka need kõige vanemad olijad olid kuni lõpuni kohal ja nad olid rahuloleva moega . Milline kõrgkool EÜEs tooni annab ? Ülikool , TPI ja Peda . Kuivõrd eksisteerib EÜEs loodud suhete võrk edasi tänases poliitikas ja ärielus ? Malev eksisteerib inimeste sees ja inimestevahelises suhtlemises loomulikult edasi . Mingite väikeste gruppide vahel . Aga see ei ole nostalgia , vaid teadmine , kellega maksab ja kellega ei maksa asju ajada . EÜE kogemus laseb tunda äripartnerite võimete ja taluvuse piiri . Mulle tundub , et endised malevlased käivad nii töises kui eraelus läbi palju ja meelsasti . Intsikurmu tulid kokku põhiliselt kolmekümnendates inimesed . Mis ajast pärit laule lauldi ? Igasugust . Nii vanu , mida enam keegi ei mäletanudki , kui päris uusi , mis olidki nüüd selleks kokkutulekuks tehtud . Malevahitte lauldi muidugi ka . Kas malev on korporatsioon ? Malev on vähem korporatsioon kui selle sõna otseses tähenduses . Ta on lahtine , kõigile avatud . Erinevalt korporatsioonidest tuuakse ka oma naised-lapsed teistele vaadata . Intsikurmu oli tulnud ka päris palju neid , kes tundsid lihtsalt huvi , misasi see malev on ja ei uskunud säärase maailma olemasolusse . Paar kohalikku inimest ütlesid minu küsimuse peale , mis neile EÜE kokkutulekus tõmbeks on , et kuidas , see on ju malevakokkutulek , me oleme kõikidel malevakokkutulekutel käinud . Tegelikult on võimatu sotsiaalpsühholoogiliselt seletada , miks keskeas inimesed sellisel viisil kokku tulevad . Aga ma arvan , et malev on nende inimeste jaoks mingil moel elulaad . Nad erinevad teistest ka tavaelus . Mitte küll niivõrd teravalt kui näiteks punkarid , rokkarid ja ma ei tea kes veel , aga niisugusel lähemal vaatlemisel saad sa inimese jutust , käitumisest ja kodust aru , et see mees peab olema kunagi malevas olnud . Kuidas selle ikkagi ära tunneb ? Tunnusteks on niisugused tabamatud momendid , kerge lõõp näiteks , aga ka ka võime tõsiste asjade üle nalja heita . Ja veel : kõik malevategijad on aktiivsed , see neid omal ajal kokku tõigi . Ega see omadus neis ka praeguseks kadunud ole . Kogu Intsikurmu üritus oli avatud , kõik , kes tahtsid , võisid tulla ja vaadata . Seal olid ka mõned praegused tudengid , kes olid EÜEst ainult ähmaselt kuulnud . Millises valdkonnas EÜE praegu kõige tugevamalt sees on ? Kogu skaala on esindatud . Endised malevlased tegutsevad praktiliselt kõigega . Kõvemad mehed on välja jõudnud valitsusse ja Riigikokku , kusjuures kõigil on teadupärast kõrgem haridus . Mulle on jäänud mulje , et akadeemilisi inimesi , kraadiga teadlasi , on EÜE ridades vähe . See on tõesti nii , ainult mõned üksikud . Põhjusi ei oska öelda . Milline oli Intsikurmu kokkutuleku meeleolu ? Põhimeeleolu alguses , esimese paari tunni jooksul oli nuusutamine , et mis nüüd on , on nostalgia või ei ole . Ja siis käis äkki miski krõks ja käivitus see EÜE , see , mis on olnud aastaid . See ei olnud nutune ? Absoluutselt mitte , vastupidi , olemine oli kuidagi väga võitlusvalmis . Kogu õhustik oli eluterve ja vaimne , nagu see oli omal ajal. Kas korraldajatel on tahtmine seda võitlusvalmidust ja ootel energiat ka kuidagi kasutada , ehk järgmisel aastal ? Kavatsen küll . Ja mul on niivõrd hullumeelne idee nagu EÜE taaskäivitamine . Kas praegustest <arv>-aastastest on kaasatulejaid ? On küll . Küsimus ei olegi töövõimaluses , küsimus on seltskonnas ja selles , et keegi peab seda hakkama vedama . Mul on nüüd talv läbi aega kukalt sügada ja mõtelda , et kuidas . Aga üks asi on kindel - säärane kokkutulek tuleb ka järgmisel aastal . Ma pelgan , et pärast esimest kokkusaamisrõõmu ei pruugita enam nii massiliselt kohale tulla . Mina ei pelga . Ma küsisin lavalt lõpetamise ajal , kas teeme järgmisel aastal ka . Vastus oli ühene : tuleb teha . See ei ole ainult minu arvamus . Korraldajad tõesti ei karda , et järgmisel aasta rahvas enam kokku ei viitsi tulla . Tegemist on millegi muu kui jällenägemisega . Kas keegi on tegelenud Eesti Üliõpilaste Ehitusmaleva arhiiviga ? Nüüd selsamal kokkutulekul pandi mitu mõtet idanema , vaatame , mis sellest tuleb , üks nendest ongi EÜE muuseum . Kui kaua see nähtus Eestis kestis ? <arv>-<arv>. Kokku käis ehitusmalevast läbi tuhandeid ja see on siia riiki jätnud oma jälje , tahame seda või ei taha . Sind täidab praegu , nagu näha , sügav rahulolu . Mitte niivõrd rahulolu , kui selline sügelemine , et mis edasi teha . Ja ma ei korraldanud Intsikurmu kokkutulekut üksi . Meid oli viis : Tõnu Rüütel , Heiki Pagel , Andres Joosep , Raili Juks ja ning mina . UUDISTETOIMETUS Vabariigi valimiskomisjon ei rahuldanud Vene Erakonna Eestis kaebust , milles paluti eelseisvateks kohalikeks valimisteks mitte registreerida valimisliitu nimega Vene Ühine Valimisliit , kuna sellest nimest ei selguvat , kas valimisliidu moodustajaks olid erakonnad või hääleõiguslikud Eesti kodanikud . Vastavalt kohaliku omavalitsuse volikogu valimise seadusele ei või valimisliidu nimi olla ebaesteetiline või eksitav , keelatud on valimisliidu nimena kasutada valimisliitu mittekuuluva erakonna või mõne muu valimisliidu ametlikku nime või sellega sarnast nime . Vabariigi valimiskomisjoni liikmete arvates ei ole Vene Ühine Valimisliit seadust rikkunud ja seetõttu jäi kaebus rahuldamata . AITA OTTAS Eile esitas Tartus esimesena kohaliku volikogu valimisteks kandidaatide nimekirja Eesti Keskerakond , kes on valimisteks liitunud Tartu Üürnike Ühingu ja Tartu Pereliiduga . Valimisliidu nimekirjas on <arv> kandidaati , sama arv kohti on Tartu linnavolikogus . Keskerakonna Tartu piirkonna esimees Tõnu Kauba ütles , et valimisliidu nimekirjas on pooled keskerakondlased , teine pool jaguneb võrdselt üürnike ja perede esindajate vahel . Nelja valimisringkonna esinumbritena nimetas Kauba peale enda Tartu Ülikooliga seotud teadlasi - Lembit Allikmets , Hanno Ohvril ja Aleks Lenzner . “ Ülikool on Tartule ääretult tähtis , kuid siin on veel palju teisi kultuuriasutusi , mida ei tohi samuti ära unustada , ” lisas Kauba . Nimekirjas on veel mitmeid arste , kultuuritöötajaid , ajakirjanikest Inge Pauska “ Russkaja Gazetast ” , mitu diskorit , näiteks Ervin Hurt . Teisi Riigikogu liikmeid peale Kauba ei kandideeri . “ Meie valimisliit pöörab põhitähelepanu tartlase kodule . Linlased elavad nii oma majades , korterites kui ka tagastatud majades ning nende probleemid on erinevad . Ükski kodanik , kes maksab makse ja ei kahjusta kaasinimesi , ei peaks elama hirmus , et ta tõstetakse oma kodust välja , ” resümeeris Kauba valimisliidu programmi , mis tervikuna peaks tema sõnul valmima järgmiseks nädalaks . Ka valimisliidu kandidaadid linnapea ja volikogu esimehe kohale selguvat järgmise nädala lõpuks . Kauba ütles vaid , et arutusel on kaks kandidaati , kellest vaid üks kuulub Keskerakonda . Parlamenti kuuluva parteina saab Keskerakond valimisteks kasutada maksumaksjate raha , Tartu organisatsioonile tulevat sellest umbes kümme tuhat krooni . Ülejäänud kulutused maksvat kandidaadid ise kinni . TOOMAS SILDAM Järgmisel nädalal alustab Riigikontroll revideerimist politseiametis , kus siseministeeriumi sisekontrolli hinnangul on rikutud riigieelarve , raamatupidamise ja riigihangete seadusi . Kaks Riigikontrolli <arv>. osakonna ametnikku alustavad järgmise nädala lõpus ligi poolteist kuud kestvat politseiameti kontrollimist . Seni viibis see Riigikontrolli sisemiste muudatuste tõttu - tänavu kevadel moodustati seal eraldi osakond kaitse- ja siseministeeriumi järele vaatamiseks . “ Neil kahel ministeeriumil on riigieelarves suur osakaal , seetõttu vajavad nad ka suuremat kontrolli . Näiteks ainult politseiameti tänavune eelarve on pool miljardit . Kuna riigieelarve üldse on <arv> miljardit , on see väga suur summa , ” põhjendas osakonna peakontrolör Liidia Heinlo huvi politsei vastu . Seppik ootab Riigikontrollilt lahendusi “ Kohtumisel meiega oli politseipeadirektor Ain Seppik mures , et tal puudub ettekujutus oma süsteemist , et ta ei oska seda süsteemi efektiivselt juhtida , kuna ei ole pidevat tagasisidet , ” meenutas peakontrolör . “ Politseijuht Seppik peab tagama riigis sisekorra , majandusküsimused ei tohi talle olla esmatähtsad , kuid paraku võtavad need pool tema tööajast . ” See suhtumine ühtib siseminister Märt Raski plaanidega koondada alguses hanketegevus ja investeeringud , hiljem ka eelarve ja koolituse probleemide lahendamine ametitest siseministeeriumisse . Nii vabaneksid ametid kõrvalistest muredest ning politsei saaks kaitsta avalikku korda ja avastada kuritegusid , piirivalve piiri valvata , kaitsepolitsei püüda korruptante , terroriste ja spioone jne. Liidia Heinlo sõnul on Seppik tõsiselt huvitatud , et keegi kõrvalt süveneks politseis toimuvasse ja pakuks välja senisest paremaid lahendusi . “ Politseiametis ei ole palju neid , kes väga hästi tunneksid majandust , eelarvet , raamatupidamist . Headele spetsialistidele pole see tööle minekuks populaarne koht , ” tõdes Liidia Heinlo . Ta loetles kolm teemaderingi , mida Riigikontroll hakkab politseiametis erilise tähelepanuga uurima . Esiteks , riigivara kasutamine . Teiseks , liiklustrahvidega seonduv . ( “ Parlament pommitab selles küsimuses ka riigikontrolöri , et kas trahvide laekumist , ülekandmist ja kasutamist ei saaks korraldada nii , et ei tekiks vääriti kasutamise võimalust . ” ) Kolmandaks , eelarveliste rahade kasutamine ja võimalused finantseerimise korrastamiseks . Möödunud nädala lõpus saatis siseministeerium Riigikontrolli politseiameti revideerimise materjalid . Liidia Heinlo nimetab neid objektiivseteks ning kahetseb , et seni puudub oma sisekontroll näiteks kaitseministeeriumis . Muidu malbe olemisega peakontrolör muutus resoluutseks , kui “ Postimees ” tahtis kuulda tema arvamust politseiametis avastatud konkreetsetest puudustest : “ Ma ei ole volitatud neid materjale kommenteerima . ” Küll aga möönis Liidia Heinlo , et Riigikontrolli teisi kontrollakte lugedes paneb imestama , kui väga erinevates ametkondades rikuvad ametnikud riigieelarveseadust . Liidia Heinlo nõustus , et praegu on ametniku vastutus väga ebamäärane ning sageli on suurimaks karistuseks omal soovil töölt lahkumine . “ Isegi kui ta peaks täna midagi hüvitama oma kolme kuu palga ulatuses , pole see mingi karistus . Mis on kolme kuu palk võrreldes summadega , mida ebaotstarbekalt kasutatakse ? Momendil pole ametnikul mingit hirmu , kui ta tõstab riigi raha ebaotstarbekalt kuhugi kõrvale , kust edasi liikudes ka talle endale ehk midagi tasku pudeneb . Ebaeetiliselt või ebaotstarbekalt tegutsev ametnik peaks kindlasti olema karistatav . ” Politseiamet on ise seadusi eiranud ? “ Postimehe ” andmeil selgub Riigikontrollile esitatud politseiameti revideerimise kokkuvõttest , et politsei peakorteris on rikutud riigieelarve , raamatupidamise ja riigihangete seadusi . Nii võib teadliku riigihangete seaduse rikkumisena tõlgendada tänavu <arv>. märtsil sõlmitud kolme ostu-müügilepingut firmalt Swedish Radio Supply sidetehnika soetamiseks . Iga leping eraldi on napilt alla <arv> <arv> krooni , mistõttu see ei lähe riigihangete seaduse alla ning ei pea korraldama avalikku konkurssi . Lepingute kogumaksumus on aga ligi <arv> <arv> krooni ) . Ka jõudsid revidendid järeldusele , et politseiamet ei täida raamatupidamise seaduse sätteid , mille tulemusena on lubamatult kulutatud riigieelarve vahendeid . Nii tasuti tänavu veebruaris politsei rahadega ühe eraisiku “ null-kuue ” remont ning ilma põhjenduseta kaeti eraturvafirma AS Eesti Turvakeskus kulutusi . Veel kord leidis kinnitust väide , et mitmes politseistruktuuris rikutakse haldustrahvide riigi- ja kohaliku omavalitsuse eelarvesse kandmise korda . Eelkõige puudutab see liikluseeskirjade rikkujatelt sisse nõutud trahvisummade kantimist valdadesse , kust raha hiljem politseile tagasi makstakse . On arusaamatu , miks politseiamet - kus on oma õigusosakond - sõlmis sügisel <arv> õigusabilepingu ühe advokaadibürooga . Õigusosakond ei olevat sellest midagi teadnud . Samamoodi sõlmiti oma automajandi teadmata rendilepinguid autode kasutamiseks ning aasta alguses oli politseil <arv> rendiautot . “ Postimehele ” väideti , et suurem osa seaduserikkumistest pärinevat varasematest aastatest , mille eest politsei praegune juhtkond ei saa ega peagi vastutama . ENNO TAMMER Valitsus lubab vähendada valitsemiskulusid , nähes kokkuhoiuallikana eelkõige riigiteenistujate ja ametiautode arvu vähendamist . Peaminister Tiit Vähi vastas eile “ Postimehele ” , et haldusreformi käigus algab uus etapp , mis tähendab vajadust vähendada valitsemiskulusid . “ Võtame aluseks ministeeriumi valitsemisala kulutused sel aastal . Kui eelarve mahu kasv on kavandatud <arv>,<arv> protsenti , siis valitsemiskulud ministeeriumis saaksid keskmiselt kasvada <arv> kuni <arv> protsenti , ” andis ta aimu võimalikest piiridest . “ Kas nüüd <arv> või <arv> protsenti - selles lepime kokku lähema kuu-poolteise jooksul , ” täpsustas ta . Ametid kaovad edasi Vähi ei teinud saladust , et riigiteenistujate arvu vähendamine on endiselt seotud ametite ja inspektsioonide kaotamisega , kuid polnud eile veel lõplikult valmis vastama , millised ametid ja inspektsioonid jätkavad . Peaministri kinnitusel on kõik ministeeriumid oma ettepanekud esitanud ja valitsus saab neid arutama hakata . “ Eelmise aasta kogemuse järgi on erinevad ministrid suhtunud erinevalt . Mõned soovivad jätta paljud alles , mõned aga väga radikaalselt likvideerida . Valitsus peab ellu viima ühtset poliitikat nii , et kogu reform oleks võrdne kõigis valitsemisalades ning ei sõltuks persoonist , kes ministeeriumi juhib , ” arutles ta . Konkreetse näitena oli eile valitsuses eraldi arutusel küsimus elamuameti ümberkorraldamisest , millisest peab saama majandusministeeriumi osakond , kus elamuameti senisest <arv>-liikmelisest koosseisust jätkab kaheksa töötajat . Justiitsminister Paul Varul kinnitas , et eelmisel aastal valitsuse seadusega alanud ametite ja inspektsioonide ümberkorraldamine peab jätkuma ning lõppastmes viima riigiteenistujate arvu vähenemiseni . “ See ei tähenda veel automaatselt , et <arv>. eelarveaastal saavutataks olulist efekti . Sest kulude hulka lähevad vallandustoetused , kompensatsioonid . Kuid igal juhul on see samm riigijuhtimise mudeli saavutamisele , kus ametnike arv kogu aeg ei kasva nagu viimastel aastatel toimus , ” selgitas ta . Varul tuletas meelde , et põhimõttelise tähendusega oli vastu võetud valitsuse seadus , milles on kindel suund : riiki valitsetakse ministeeriumi kaudu ning ametid ja inspektsioonid ei ole selle mudelile kohased . “ Kahtlemata põrkub see subjektiivsele vastasseisule . Kui eelmisel aastal suutsime arvu vähendada , mitte päris poole peale , aga ikka , siis nüüd tuleb järgmine samm , ” seletas ta . “ Amet on põhjendatud siis , kui tal on allasutused , mille suhtes ta on kõrgemalseisev organ . Näiteks politseiamet ja politseiprefektuur . Kui ei ole allasutusi , ei ole ametil mõtet . Ameti mõte ei tohi olla seotud selle tähtsusega . Amet ei ole mitte tähtsuse näitaja , vaid juhtimisstruktuuri üks element , ” määratles Varul võimaliku lähenemise . Osakonnajuhataja võib jääda ametiautota Peaminister väitis eile , et ametiautode seis muutub karmimaks . “ Rahandusministeeriumil on valminud ametikohtade loetelu , kus võiks ette näha ametiauto . Nähakse ette isegi margid ja hinnad , ” kuulutas ta . Justiitsminister märkis olulise kriteeriumina juurde , et tahetakse hakata tegema vahet ametiautol ning riigiasutusele kuuluval sõiduautol . “ Nende isikute loetelu , kel on ametiauto ehk personaalauto , peaks saama valitsuse poolt ammendav . See isikute ring ei saa olla eriti suur . Minister , kantsler , maavanem , võibolla mõned veel , ” tõdes ta . Varul teatas , et lisaks saavad ministeeriumis olema sõiduautod , mis ei ole personaalseks kasutamiseks ega kuulu kellelegi personaalselt , kuid mis peavad tagama ministeeriumi töö . “ Praegu ongi probleem selles , et asutustele kuuluvad autod on kinnistunud personaalselt . Osakonnajuhataja , asetäitja , nõunik ... Seda praktikat tahame muuta , ” nentis ta . EPP ALATALU Eestis ringi sõites on näha suured pooleliolevad kultuuri- ja spordiehitused . On jõukate kolhooside kadumise järel pooleli jäänud suurehitusi kolhoosikeskustes , on poolelijäänud remondid vanades mõisahoonetes ja rahvamajades . Poolelijäämise põhjus on rahapuudus . Kultuuriminister küsib toetust Kultuuriminister Jaak Allik pöördus mai lõpus Riigikogu liikmete poole projektiga “ Pooleliolev kultuuri- ja spordiobjekt ” . Ministeerium on valitsuse protokollilise otsuse kohaselt kogunud infot pooleliolevate ja sulgemisohus olevate kultuuri- ja spordiehituste kohta . Maavalitsuste edastatud andmete järgi on selliseid objekte kümneid ja nende valmisehitamiseks või kapitaalremondiks kuluks üle <arv> miljoni krooni . Kogutud info põhjal on kokku pandud programm “ Kultuuri- ja spordiobjekt ” , mis nõuaks aastatel <arv>-<arv> umbes <arv> miljonit krooni igal aastal . Praeguse nimekirja alusel peaks <arv>. aastal finantseerimisel valmima kümme objekti , <arv>. aastal kaheksa ja <arv>. aastal viis objekti . Programm on selgelt regionaalpoliitilise suunitlusega maakondadele . Konkreetse objekti programmi liitmise eeltingimuseks on olnud kohaliku omavalitsuse või omavalitsuste liidu valmisolek ehituse osaliseks finantseerimiseks . <arv>. aastal tähendaks see näiteks <arv>,<arv> miljonit krooni ja finantseerimise kooskõlastatust maavalitsusega . Kultuuriminister palus Riigikogu liikmetel lülituda aktiivselt programmi täpsustamisse eelkõige oma valimisringkonda silmas pidades ja toetada seda programmi juba <arv>. aasta riigieelarve vastuvõtmisel . Iga maakond esitas oma ettepaneku Riigieelarvest kohalike kultuuri- ja spordiobjektide ehitamise ja remondi jaoks on maavalitsused taotlusi heaks kiitnud erinevalt . Viljandimaal Karksi-Nuia kultuurikompleksi , Kalmetu võimla ja Tuhalaane rahvamaja jaoks küsitakse kokku ligi kaheksat miljonit krooni , Tartumaal Rannu rahvamaja , Kambja kiriku-kontserdisaali ja Alatskivi kultuurimaja jaoks ligi <arv>,<arv> miljonit krooni , Saaremaal Kärla universaalsaali ja Kuressaare Eesti Seltsi maja valmimiseks ligi <arv> miljonit krooni . Lääne-Virumaa maavalitsus toetab Rakvere spordikeskuse valmisehitamiseks kaheksa miljoni krooni taotlemist . “ Postimees ” käis vaatamas ühte <arv>st objektist . Pärnu maakond on projekti lülitamiseks esitanud Tahkuranna kultuurikeskuse ja Agape keskuse . Tahkuranna valla keskuses Uulus on endise Uulu mõisahoone kohale vanade mõisapuude alla kolhoosikorra lõpuaastail projekteeritud ja ehitama hakatud polüfunktsionaalse saaliga spordi- ja kultuurihoonet . Tahkuranna vallavanem Sirje Jõgiste ütles , et nad loodavad riigieelarvest saadava rahaga kultuurikeskuse valmis saada <arv>. aastal . Pärnumaa maavanem Toomas Kivimägi on toetanud Tahkuranna valla soovi kultuurikeskuse valmisehitamiseks riigieelarvest raha taotleda . Tahkuranda suure kultuurimaja ehitamine aitaks lisaks Pärnu linnale , kus suurim saal on teatrisaal , ka Surju ja Häädemeeste valda , kus pole suurt võimlat , suurest saalist rääkimata . MALLE TOOMISTE Viljandlane Enn K. tahab juba mitmendat kuud oma korterit erastada , et seda müüa . Möödunud aastal viibis erastamistehing üürivõla pärast . Tänavu pole Enn K-l üürivõla tasununa tehing aga enam võimalik , sest üürivõlgade ja hooldamislepingute jahil firmad jagelevad omavahel . Enn K-le üüritava mugavustega korteri endise omaniku RAS Remondi ja Ehituse aktsiad ostis mullu sügisel erafirma Trans . E. R. Likvideeritud Remondi ja Ehituse <arv> korteriga elamufondist on jäänud erastamata vaid <arv> korterit ja need oleks pidanud kohe üle minema RAS Elumaja bilanssi , et üürnike erastamissoovi tekkides oleks korteril omanik . Trans . E. R. pidas enda kohuseks jätkata muude RAS Remondi ja Ehituse juba sõlmitud lepingute kõrval ka korteriomanikega sõlmitud hooldus- ja üürilepinguid , maksta vee- ja küttearveid , parandada katkiseid torusid . Viis kuud pärast RAS Remondi ja Ehituse müümist väljastas majandusminister Andres Lipstok käskkirja , millega käskis nimetada RAS Remondi ja Ehituse valduses olnud elamufondi bilansiliseks valdajaks RAS Elumaja ning RAS Elumaja direktoril Tiit Griffelil korraldada elamufondi ülevõtmine hiljemalt <arv>. aprilliks . Trans . E. R-i juhataja Alvin Tamm ei pea õigeks , et temalt nõutakse kogu elamufondi üleandmist . “ Mina ei ole neid maju vastu võtnudki , ” möönis Tamm . “ Pealegi ei allu ma eraettevõtjana majandusministrile , nii et tema käskkirja tuleb täita mitte minul , vaid RAS Elumajal . ” Ametnike keerutamisest nördinud Enn K. tõdes , et teda ei huvita elamufondi üleandmine , vaid oma korteri käekäik . Korterile on ostjagi leitud , aga erastada ei saa , sest pole , kellelt erastada . “ Olen helistanud erastamisagentuuri , mitu korda majandusministeeriumi ja RAS Elumajja , ” kirjeldas Enn K. ringtantsu oma korteri ümber . “ Nüüd selgub , et Eesti Vabariigi valitsuse käskkiri ei maksa mitte midagi , ” järeldas üürnik kolm kuud pärast majandusministri käskkirja täitmiseks määratud tähtaega . Vaikne sõda hoolduslepingute ja üürivõlgade pärast RAS Elumaja direktor Tiit Griffel tunnistas , et korterite üleandmine on veninud küll , kuid juuli lõpul olevat nad Trans . E. R-i juhiga jõudnud mõistlikule kokkuleppele . RAS Elumajale olevat tema sõnul ülim majandusministri käskkiri ja nad tahavad üle võtta kogu elamufondi . Griffel märkis , et RAS Elumaja on soostunud maksma Trans . E. R-i haldamise ajal tekkinud üürivõlad ja sedagi vastavalt nende laekumisele üürnikelt ja korteriomanikelt . “ Varasema ligi <arv> <arv>-kroonise üürivõlgnevuse ostis Trans . E. R. ära koos RAS Remondi ja Ehitusega ja juhataja sai sellest ise ka lõpuks aru , ” nentis Griffel . Trans . E. R-i juhataja Alvin Tamm õigustas , et pidevalt tegutseva ettevõtte bilansis oli ülevõtmise hetkel raske eristada üürivõlgnevusi ja nõustus , et ta omal ajal ei pööranud sellele piisavalt tähelepanu . “ Mul on õigus nõuda võlgu ja kohustus jätkata eelkäijaga sõlmitud lepinguid , ” kinnitas Tamm . Tamme hinnangul soovib RAS Elumaja Viljandis asuv tütarfirma aktsiaselts Vilmina omada võimalikult palju hoolduslepinguid , et nende pealt teenida . Tamme arvates on just see põhjuseks , miks RAS Elumaja tahab lisaks <arv> peamiselt üürivõlglaste erastamata korterile , mis asuvad mitmes majas hajali , üle võtta ka erastatud korterite hoolduslepinguid , seega terved majad . Aktsiaseltsi Vilmina tegevdirektor Gunnar Trofimov kinnitas , et nemad ei saa kellelegi teisele kuuluvas majas erastada osa kortereid . Trofimov ei nõustunud , et nad võitlevad hoolduslepingute saamise nimel . Vilmina saaks endise Remondi ja Ehituse elamufondi üle võttes umbes kolmandiku jagu kortereid olemasolevatele lisaks . Vilmina tegevdirektor ei söendanud võrrelda enda ettevõtte ja seni Remondi ja Ehituse elamufondi hooldanud Trans . E. R-i hoolduskvaliteeti . Kuigi Trans . E. R-i juhataja Alvin Tamm peab enda ettevõtte hooldusteenuseid odavamaks Vilmina pakutavast , tunnistas ta , et ainult korteriomanik ise saab otsustada , kellega ta hoolduslepingu sõlmib , kas Trans . E. R-iga või Vilminaga või kellegi kolmandaga , kui ühistut ei ole moodustatud . Viljandi hooneregistri töötaja kinnitas , et erastatud korteri omaniku isiklikku omandit ei saa üle anda või võtta kellegi teise omandisse . <arv>. augustil kavandatud kohtumine Tallinnas RAS Elumaja ja Trans . E. R-i vahel jäi ära . Trans . E. R-i juhataja Alvin Tamm nentis , et ta ei käinud Tallinnas elamufondi küsimust arutamas . “ Majad asuvad Viljandis ja sellega peab tegelema RAS Elumaja , ” tunnistas Tamm sobivaimaks kohtumispaigaks Viljandi . “ Minu arvates oleks imelik hakata lõhkuma endise remondi- ja ehitusvalitsuse aegadest saadik kujundatud elamute hooldamise süsteemi , ” ütles Tamm , kelle firmas võib elamufondi üleandmise korral töö kaotada kuni seitse inimest , kes seni maju hooldavad . STEPAN KARJA Alates <arv>. augustist kehtib uus notari teenistuskord . Selle kehtestamisel toetub justiitsminister notariaadiseadusele , mille praegune redaktsioon on jõustunud selle aasta aprillis . Samuti on äsja avaldatud dokument kooskõlas teiste hiljuti jõustunud seadusaktidega , nagu notari tasu seadus , notari distsiplinaarvastutuse seadus , notari järelevalve määrus jt. Teenistuskord reguleerib notari ametialast tegevust ja selle arvestust ning määratleb mitme tema töösse puutuva dokumendi vormi . Küsimusele , mida nimelt on äsja jõustunud dokument notarite tegevuses muutnud , vastas notarite koja jurist-metoodik Eve Tiro “ Postimehele ” , et teenistuskorra mõningate punktide muutmine ei puuduta kuigi palju klientide teenindamist . “ Mitmeid punkte on sõnastatud teisiti ja on lisandunud ka uusi , ” selgitas Eve Tiro , “ kuid kõige olulisemaks tuleb pidada seda , et senisest täpsemini on kirjas justiitsministeeriumi ja notari suhted . ” Teenistuskord reguleerib notari ametisse saamise protseduuri ( kandidaadi väljaõpe , eksam , konkurss ) ja ametipidamise üksikasjad - nõuded büroole , notariaalregistrile ja muudele dokumentidele , deposiitarve korraldamise , aruandluse jms. Registri kanded võivad olla talletatud arvutisse , kuid iga tööpäeva lõpul tuleb teha väljatrükk . P. <arv>. <arv>. esitab uue kitsenduse : et kindlustada tehingu erapooletus , ei ole notaril lubatud tõestada lepinguid ühe lepinguosalise ametiruumides , välja arvatud eluruumi erastamise lepingu tõestamine . Uue teenistuskorra järgi annab ametist lahkuv notar dokumendid üle kinnistusametile või teisele samas tööpiirkonnas tegutsevale notarile , kuid Eve Tiro arvas , et peatselt tulev arhiiviseadus võib kehtestada teistsugused nõuded . Olgu veel lisatud , et seaduse järgi ei tohi notar töötada ühistes ametiruumides teise elukutse pidajatega ja ta ei tohi tehingu tegemisel olla poolte vahendajaks . Samuti ei ole tal lubatud pidada teisi palgalisi ameteid , välja arvatud pedagoogiline ja teadustöö . Notaril on ka keelatud tegelda maaklerina ning ta ei tohi teha reklaami endale ega oma büroole . NASTA PINO Läinud nädala laupäeval peeti Mikitamäel kolmas Seto Kuningriigi päev . Hakatuseks õnnistati kuningriigi lipp ja tõmmati vardasse Eesti riigilipu kõrvale . Lipp ise on täiesti uus , lehvis kuninga rahva ees esimest korda . Punane vöökiri moodustab valgel põhjal risti . Mikitamäe vallavanem Inara Luigas luges ette päevakäsud ja laskis kohalikul vägimehel kuningriigi rahakassa õule tassida . Edasi läks asjaajamine Palu Hagu ehk ülemsoots'ka kätte . Tema tegi teatavaks kuningas Pekko korraldused , milles muu hulgas kuulutati ainsaks riigikeeleks seto keel , käibele jäeti siiski Eesti riigi raha , küll aga keelati tüli norida ja kakelda . Viimase väite seletuseks üks väike nali . Võrokene tulnud seto majja , natukese aja pärast küsinud perenaiselt : “ Sul poiga olõki kotoh ? Koh nö ommava ? ” Seto ema vastanud : “ Õks nä vaest kohege pidolõ lätsivä , veiga siin eelä õdago higosi väitsi teräväst . ” Võrokene teadagi kohkunud ja katsunud , et enne poegade tulekut minema sai . Oli seisusekohane , et seto tsura laadale või lustipaika minnes teravaks ihutud pussi endale saapasäärde peitis . Küllap siis mõnikord ikka vist vaja ka läks . Seekord sedasi polnud . Ülemsoots'ka ehk kuninga asemik andis sõna külade esindajatele , aga ka võrokestele , soomlastele , lätlastele , leedulastele ja Esto eestlastele . Nagu teada , on Setomaa nii suur maa , et ta pole ühte riiki ära mahtunud , paarsada küla on ikka veel Vene piiri taga . Sealsete nimel ütles oma sõnad endine Tallinna Moemaja peatehnoloog Miralda Vishnev , kes veedab oma suved vanemate talus Jatsmani külas . Selles külas olnud enne sõda <arv> talu ja <arv> inimest , nüüd on seal <arv> talu ja <arv> inimest . Piiritaguste elanike arv kahaneb kahel viisil : kes jaksavad , tulevad Eestisse elama , kes ei jaksa või ei taha põliskodust lahkuda , need kantakse ajapikku kalmistule . Jäägu see ka ainsaks murede meenutuseks . Kolmas kuningapäev oli suur lustipidu . Setod on ajast aega mõistnud muredega toime tulla , elamises ilusat näha ja ka kehvadel päevadel nalja teha . Inimest on siinkandis ikka mõõdetud selle järgi , kuidas keegi tööd teha ja laulda mõistab . ( On sellinegi ütlemine : ta olõi seto , ta ei laula . ) Pidusse tulnute võimeid võrreldi üheksal alal . Kultuurimaja pikale lauale olid seatud kodus tehtud sõirapätsid . Zhürii hindas . Muruplatsile istusid pooleks tunniks ringi sukakudujad . Kes koob kõige kiiremini ja ilusamini ? Kõige suuremal väljal selgitati Setomaa vägimees . Tursked mehepojad tassisid endaraskusi liivakotte , viskasid jämedat palgijuppi . Kõige vägevamaks tuli Mikitamäe mees Kalev Leppoja - nagu nimi , nõnda mees . Parimaks pillimeheks hinnati Voldemar Ahone . Väga tähtis amet on leelokoori eeslaulja ehk sõnoline . See tähendab improviseerimisoskust , laulusõnade loomist otse laulmise ajal. Paljude võistlejate seas hinnati sel alal parimaks tallinlane Õie Sarv , kes muuseas on Seto lauluema Anne Vabarna lapselapselaps . Päeva lõbusaim pooltund oli Seto Kuningriigi sõjaväe paraad . Üllatavalt arvukas meestevägi marssis kuninga alamate ette täiuslikus relvastuses : olid vikatid , malakad , heinahangud ja sitaviglad , aiateibad ja karjavitsad . Loomulikult tulid ka hobusemehed ja mängis lõõtspill . Päev läbi oli vallamaja ees väljas valimiskast , õhtuks selgusid hääletuse tulemused . Soots'kaks valiti uuesti Tartu Ülikooli õppejõud Paul Hagu . Õhtuni välja polnud näha ühtegi joodikut . Kuigi Tartu õlletehas oli müüki toonud pudelid , millel silt : Seto Kuningapäävä ollõkõno . Ilus oli , et naiste kõrval kandsid rahvariideid ka üsna paljud mehed ja lapsed . Kuningriigi võim sai otsa enne , kui laupäev pühapäevaks üle läks . Sealt edasi kehtivad Mikitamäel ja kogu Setomaa Eesti-poolses jaos jällegi Eesti Vabariigi seadused . Kuni järgmise kuningapäevani . URMAS KALDMAA Peaaegu kolm aastat tagasi , <arv>. aasta <arv>. septembri hommikul kell <arv> astusid Pärnus Lõuna tänava ühe maja uksest koputamata sisse <arv>-<arv> tursket nahktagides meest . Koridori lõpus seisnud korteri omanikule , kelleks on Pärnus hästi tuntud ärimees , suruti käsi näole ja lükati kööki . Nagu hiljem selgus , oli üks sisenejaist Permi grupeeringu juht Nikolai Bleskov . Tema oli ka see , kes pani korteri peremehele püstoli kõri peale ja nõudis <arv> <arv> dollarit . Väljapressijad lahkusid <arv>-<arv> tunni pärast , võttes kaasa <arv> dollarit ja umbes <arv> <arv> krooni eest kuldasju . Kuna saak osutus loodetust väiksemaks , lubasid kurjategijad <arv>. novembril tagasi tulla . Ärimees pöördus politsei poole ja väljapressimislooga pidi hakkama tegelema Keskkriminaalpolitsei büroo organiseeritud kuritegevuse uurimise grupp eesotsas Koit Pikaroga . Ärimees elas kaks aastat teadmises , et uurimine käib . Mingit tulemust aga näha polnud ja <arv>. aasta sügisel kirjutas ta teise avalduse Kaitsepolitseile . Kaitsepolitseil kulus uurimiseks veidi rohkem kui pool aastat ja <arv>. juulil jõudis Nikolai Bleskovi süüdistusmaterjal Pärnu linnakohtusse . Ärimehe väitel üritas ta kahe aasta jooksul vahetpidamatult võtta kontakti Koit Pikaro ja teiste kõrgete politseiametnikega , et teada saada , millises staadiumis on uurimine . Kõige kõrgem ametnik , kelle poole ärimees pöördus , oli Politseiameti tollane peadirektor Herman Simm . Peadirektori nimele saadetud järelepärimisele vastas Keskkriminaalpolitsei büroo direktor Kalev Prillop , kes teatas , et tegelikult pole kriminaalpolitsei väljapressimisloo kohta kriminaalasja algatanudki . Vastusest selgus ühtlasi , et ärimehe poolt politseile esitatud avaldus ning muud algdokumendid on kaduma läinud . Koit Pikaro on Kuku raadios öelnud , et temani pole ärimehe avaldus jõudnud . Kaitsepolitsei uurimismaterjalidest aga selgub , et Pärnu politseiprefektuuri zhurnaalis on alles sissekanne , mille kohaselt saadeti avaldus edasi Tallinnasse Keskkriminaalpolitseisse Koit Pikaro uurimisgrupi kätte . Maffia tuleb raha järele täpselt kell <arv> Ärimees mäletab seda septembrikuu päeva hästi . Oli ilus sügishommik . Naine oli läinud tööle ja tütar kooli . Pereliikmetest oli ta üksinda kodus , koridoris pani töömees elektrit sisse . Eelmisel päeval oli mees käinud Lätis . Seal sooritatud tehingu eest saadud <arv> USD seisis töö juures rahakapis . Naise käest kuulis ärimees , et keegi oli eelmisel päeval helistanud ja küsinud väga viisakalt tema järele . Saanud teada , et ta on Lätis ja homseks peaks jõudma koju , pani tundmatu helistaja toru hargile . Helistamisele järgnenud päeva meenutamist alustab ärimees nii : “ Punkt kell üheksa astuti minu juurde sisse . Kolm-neli härrasmeest olid ees ja surusid mind kohe kööki . Kokku tuli sisse <arv>-<arv> meest , üks jäi ukse taha ja informeeris pidevalt seesolijaid väljas toimuvast . Öeldi , et olete <arv> <arv> USD võlgu , ei rohkem ega vähem . Seejärel lükati mind tagatuppa . Eriti ei pekstud , ainult huul löödi katki . Seal pani Nikolai Bleskov püstoli mulle kõri peale ja ütles , et <arv> <arv> olgu olla , muidu tead ise , mis sinuga juhtuda võib . ” Kodus Pärnu ärimehel raha ei olnud . Ta helistas töö juurde oma äripartnerile ja käskis võtta rahakapist eelmisel päeval Lätist saadud raha . Äripartner tõigi selle talle ära . Väljapressijad laamendasid Pärnu ärimehe korteris <arv>-<arv> tundi . Telefonijuhtmed lõigati katki , korter pöörati pahupidi ja otsiti läbi . Eriti huvitasid kurjategijaid kuldasjad . Ära võeti ärimehe abikaasa kuldsõrmused , kuldkõrvarõngad ja lapse kuldkett koos ristiga . Kurjategijatel ei vea Saatuse tahtel ei õnnestunud kurjategijate plaan nii , nagu nad seda olid kavandanud . Ärimees oletab , et tegelikult taheti teda kinni võtta teel tööle . Tema tööruum asus kodu lähedal , ja sinna läks ta tavaliselt jalgsi . Kõige lihtsam oleks kurjategijatel olnud talle tee peal juurde karata , autosse toppida ja minema viia . Kuna ärimehel oli kodus remont pooleli , siis sel päeval ta välja ei läinud ja väljapressijatel ei jäänud muud üle , kui talle koju tulla . Ootamatult saabus koolist koju ärimehe tütar , kes oli vihiku maha unustanud . Tütar ei olnud üksinda , vaid koos klassiõest sõbrannaga . Kummalise kokkusattumuse tõttu oli selleks Keskuurimisbüroo eriti tähtsate asjade uurimise Pärnu grupi tookordse juhi ja hilisema Pärnu politseiprefekti Jüri Pikma tütar . “ Maffiamehed ei osanud midagi peale hakata , nad olid hämmingus . Mul kästi öelda , et sõbrad tulid külla . Elamine oli aga kõik pahupidi pööratud , võõrad mehed seisid toas . Igaüks oleks aru saanud , mis külalised need on . Tütar käitus väga vapralt , ta oli paar minutit toas ja läks siis väljapressijate jaoks ootamatult oma võtmega välja . Küsimusele , kuhu ta läheb , vastas tütar , et kooli tagasi , ” meenutab ärimees . Väljapressijatel hakkas ootamatult kiire . Umbes <arv> minuti pärast võtsid kurjategijad raha ja kuldasjad ning kadusid . Enne seda lubasid nad puudu jäänud rahaosale <arv>. novembril järele tulla . Väljapressijad ei teadnud , et korteris on veel teine väljapääs ja niipea , kui kurjategijad olid lahkunud , tormas ärimees sealtkaudu kurjategijatele järele . Ta lootis veel näha , milliste autodega “ külalised ” minema sõidavad , kuid jäi hiljaks . Väljapressijad tabatakse , kuid lastakse taas vabadusse Politseisse ärimees kohe minna ei julgenud , sest kartis , et teda võidakse jälgida . Ta helistas veel samal päeval oma tuttavale politseisse , kelle tütar oli alles mõni aeg tagasi kurjategijatega silm silma vastu olnud , ja palus tal oma töö juurde tulla . Avalduse juhtunu kohta andis ärimees politseisse järgmisel päeval . Samal ajal püüti asja ka omal käel uurida . Ärimees oli ajanud äri Venemaaga , kust oli Eestisse toonud ajalehepaberit . Väljapressijad olid käinud sisse nõudmas ühe sealse firma väidetavat võlga ja võis arvata , et varastatud kuldesemeid püütakse edasi toimetada Peterburi . Ärimees palus oma tuttavatel helistada piirivalvesse ja kontrollida eriti tähelepanelikult üht tumerohelist pärlmuttervärvi Fordi . Pärast seda , kui ta oli esitanud Pärnu politseile avalduse väljapressimise uurimiseks , nõustus piirivalve andma käsu kahtlustatavate meeste ja auto kinnipidamiseks . Piirivalvurid leidsid Narva turult nii mehed kui auto üles , kuigi nüüd sõitsid kurjategijad juba Moskvitshiga . Siis selgus , et üks otsitavatest meestest on Nikolai Bleskov . Piirivalvurid andsid kinnipeetud üle Narva politseile ja selle kohta koostati piirivalve andmeil ka vastav akt . Narva politsei vabastas mehed , akt nende üleandmise kohta aga on tänaseks päevaks kadunud . On väidetud , et Nikolai Bleskovi juurest leiti ärimehelt varastatud kuldesemeid . Väidetavalt ei tea piirivalve kuldesemetest midagi , sest nende ülesanne olnud ainult mehed tabada , kõige muuga oleks pidanud tegelema politsei . Koit Pikaro võtab uurimise üle Pärnu uurijad teatasid väljapressimisest Koit Pikarole kohe peale sündmuse toimumist . Teist korda võeti Tallinnaga ühendust siis , kui selgus , et Narvas kinnipeetu on Nikolai Bleskov . Kuulnud Permi grupeeringu ninamehe tabamisest , nõudis Koit Pikaro kõik kriminaalasjaga seotud materjalid enda kätte ja lubas ise sellega tegelema hakata . Samal ajal jätkas maffia ärimehe ähvardamist . Pidev pinge , iga telefonihelin võis tähendada lubadust röövida tütar või võtta ärimehelt elu . Lähenes <arv>. november , mil Nikolai Bleskovi mehed olid lubanud tagasi tulla . Selleks päevaks soovitati ärimehel kodust lahkuda . Tema korteris võttis kohad sisse K-komando . “ Mehed magasid ühe öö minu juures diivanil , automaadid pea all , ” meenutab ärimees . Sel ööl ja järgnevatel päevadel ei tulnud aga kedagi . Maffia küüsi jäänud mees ise oletab , et kusagil oli infoleke ja Nikolai Bleskovi hoiatati varitsuse eest . Peale seda päeva muutusid helistamised harvemaks . Üks K-komando ohvitseridest , kes järjekordse telefonikõne ajal parajasti kõrval viibis , soovitas öelda , et mingit võlga enam ei ole ja kõik on klaaritud . Ärimees vastaski nii , nagu soovitati . Selle peale öeldi “ ah soo ” ja ähvardused katkesid . Vaid paaril korral järgneva poolaasta jooksul helistati veel , siis saabus vaikus . Ärimees ei usu , et see oleks olnud veenmisjõud , miks ta rahule jäeti . Kuna pidevalt lekkis infot , siis tekkis nii ärimehel endal kui politseil kahtlus , et maffial on Pärnus oma informaator . K-komando hoiatas üht kahtluse alla sattunud Pärnu väikefirma töötajat , kes oli üldjoontes kursis väljapressimise ohvriks langenud ärimehe tegevusega . Peale hoiatamist ähvardused lakkasid . Politsei kaotab väljapressimisloo vastu huvi “ Elasin kogu selle aja pidevas pinges , ” ütleb ärimees . Kunagi ei võinud teada , millal taas heliseb telefon ja läbi kahina ütleb tundmatu hääl kõrva järjekordse ähvarduse . Uurimine samal ajal sumbus ja sumbus . “ Arvasin algul , et see on seotud Koit Pikaro haavatasaamisega , aga kaks aastat läks mööda ja ei mingit märki tulemustest , ” teeb ärimees kokkuvõtte Keskkriminaalpolitsei tööst . Enda sõnul helistas ta pidevalt Koit Pikarole . Paaril korral õnnestus tal kõrge politseiülemus ka telefonitsi kätte saada ja siis rahustati ta maha . “ Kõik käib edasi , ” öeldi vastuseks tema järelepärimistele . Palju kordi helistas ärimees ka K-komando ohvitseridele . Sealt kinnitati , et varsti saab Nikolai Bleskovi aeg täis . Oodaku ärimees veidi , kuni suurem punt kurjategijaid end sisse mässib ja siis nabitakse kõik korraga kinni . Midagi aga ei juhtunud . <arv>. märtsil <arv> kirjutas ärimees kirja Politseiameti tollasele peadirektorile Herman Simmile . Sellele vastas Keskkriminaalpolitsei büroo direktor Kalev Prillop . <arv>. märtsi kuupäeva kandvas dokumendis on kirjas : “ Pikarol ei ole mingit toimikut poolteise aasta jooksul üldse alustatud . ” Nikolai Bleskovi vastu algatas <arv>. novembril <arv> kriminaalasja hoopis Kaitsepolitsei ja seda mitte Pärnus toimunud väljapressimise , vaid seoses relvade ja laskemoona ebaseadusliku omamisega . Kaitsepolitsei võttis Nikolai Bleskovi vahi alla ja <arv>. aasta märtsis andis kriminaalpolitsei Pärnu väljapressimisse puutuvad materjalid nende endi andmeil üle Kaitsepolitseile . Üleantava materjali hulgast olid vahepeal arusaamatutel asjaoludel kaduma läinud mitmed olulised algdokumendid , teiste hulgas kannatanu avaldus . Kaitsepolitseile kirjutas ärimees avalduse <arv>. aasta sügisel ja peale seda võttis uurimine vedu . <arv>. juulil sel aastal jõudis Nikolai Bleskovi toimik riiklikust prokuratuurist Pärnu linnakohtusse ja pärast <arv>. augustit , kui jõuab puhkuselt tagasi kohtunik Rein Pokk , peaks selguma ka kohtuistungi alguskuupäev . MARKO MIHKELSON , Moskva , Postimees Veel selle nädala lõpul peaks oma esimesele istungile kogunema Venemaa uus valitsus . Olemasolevate teadete kohaselt ei tule selle koosseisus suuri muudatusi . Praegu on teada üksnes kolm uut nime , kes võivad liituda senise valitsuskabinetiga . Uudisteagentuurile ITAR-TASS sai usaldusväärsetest allikatest teatavaks , et läinud pühapäeval , kohe pärast peaministri kandidatuuri kinnitamist Riigiduumas , panid Boriss Jeltsin , Viktor Tšernomõrdin ja Anatoli Tšubais oma kohtumisel lõplikult paika valitsuse uue koosseisu . Samadest allikatest on saanud teatavaks , et uues kabinetis hakkab üht pearolli etendama Aleksandr Livšitš , mees , kes senini nõustas presidenti majandusküsimustes . Kinnitamata andmetel saab Livšitš lisaks esimese asepeaministri kohale ka rahandusministri portfelli . Kavakohaselt peaks just rahandusministeeriumist kujunema teatavas mõttes majanduse strateegilise planeerimise keskus , mis hakkab senisest suuremate volitustega koordineerima kogu riigi finants- ja krediidipoliitikat . Livšitš on pälvinud tööga presidendistruktuurides reforme aktiivselt toetava poliitiku maine . Ta oskab seletada raskeid majanduslikke otsuseid nii lihtrahvale kui ka poliitilistele ringkondadele . Seevastu Venemaa suuruselt neljanda , ONEKSIMi panga president Vladimir Potanin , kes ootab määramist esimese asepeaministri kohale , pole seni poliitikas veel kaasa löönud . Tema hallata jääksid üldised majandusküsimused . Potanin on esimene suurfinantsist , kes on kutsutud Venemaa valitsusse . Kolmas uus tegelane valitsuses peaks olema Viktor Iljušin . Aastaid Boriss Jeltsini juures esimese abina töötanud Iljušin peaks esimese asepeaministrina hakkama lahendama esmapilgul võimatuna tunduvat ülesannet : stabiliseerima olukorda sotsiaalsfääris . Vladimir Kadannikov säilitab esimese asepeaministri koha . Üldiste majandusküsimuste asemel jäävad tema kompetentsi kodumaiste töösturite ja kütusekompleksi probleemid . Ka Oleg Lobov ei näi lahkuvat esimese asepeaministri kohalt , kuigi tema ülesanded on väga ähmased . Seega peaks Venemaa tulevases valitsuses töötama vähemalt viis esimest asepeaministrit . Ülejäänud ministrikohtade osas ei ole praegu ette näha mingeid tõsiseid muudatusi . Seejuures on ka kindel , et kommuniste Tšernomõrdini uude valitsusse ei kutsuta . Rahulikult võivad end tunda kõik presidendi otsealluvuses olevad jõuministeeriumid . Seda enam , et kaitseminister Igor Rodionov ja Venemaa Föderaalse Julgeolekuteenistuse direktor Nikolai Kovaljov määrati ametisse alles hiljuti . Ka välisminister Jevgeni Primakov ning siseminister Anatoli Kulikov võivad oma tulevikus kindlad olla . TARMO VIRKI , Helsingi “ Kindlasti ei jää vahele ! ” Seda teavad umbes pooled <arv>-<arv>-aastastest ja paarkümmend protsenti alaealistest käibki ise endale alkoholi ostmas . Soome seaduste järgi alla kaheksateistkümneaastastele mingisugust alkoholi müüa ei tohi . Iga teine üheksanda klassi ( <arv> a. ) poistest kiidab heaks enda põhjaliku täisjoomise üks kord nädalas , kaheksanda klassi poistest on sellega nõus iga kolmas . Vaid iga viies <arv>-<arv>-aastastest suhtub alkoholi tarbimisse negatiivselt . Sellised tulemused avaldas STAKES suurest koolitervishoiu uurimusest . Kokku küsitleti selle aasta aprillis <arv> vallas <arv> <arv> noort . Alkoholi tarbib noor sugupõlv nagu vanemad soomlased , eesmärk on ennast korralikult täis juua . Üheksanda klassi poistest <arv> protsenti väitis , et on olnud väga purjus üle kümne korra , sama vanadest tüdrukutest oli <arv> protsenti ennast üle kümne korra täis joonud . Iga kümnes <arv>-<arv>-aastane soomlane tarbib alkoholi regulaarselt , vähemalt korra nädalas . Üheksanda klassi poistest <arv> protsenti , tüdrukutest <arv> protsenti , kaheksanda poistest üheksa protsenti ja tüdrukutest kaheksa protsenti joob midagi piimast kangemat korra või rohkem nädalas . Hoolimata sellest , et õlu ja kangemate jookide müük on kauplustes ja ka restoranides alla <arv>-aastastele keelatud , on noortel alkoholi lihtne hankida . Tavaliselt on aitajaks siiski sõbrad . Kaks kolmest noorest teatas , et viimati kas sõbrad ostsid või pakkusid alkoholi . Tundmatute abi ei häbeneta paluda . Iga viies oli oma viinad hankinud tundmatu abiga . Alkoholi ja narkootikumitablette korraga oli proovinud peaaegu neljandik <arv>. klassi tüdrukutest ja ainult <arv> protsenti poistest . Narkootikumide tarbimine on Soomes veel vähe levinud , aga võib loota , et viinast oma kaifi hankiv rahvas eriti narkootikume ei vajagi . Uurimuse tulemused on karskluse eest võitlejaile muidugi rasked uskuda , tegelikult nendes aga midagi üllatavat ei ole . OLARI KOPPEL , San Diego , Postimees San Diegos Kalifornias alustasid eile öösel oma suurt valimiseelset kokkusaamist Ameerika vabariiklased . <arv> päeva kestva konvendi tulemusena valitakse Bob Dole partei ametlikuks presidendikandidaadiks . Bob Dole kinnitas entusiastlikult , et Bill Clintoni ajastu on möödas . “ See oli suurepärane õhtu . Me saime asja ilusti käima , ” ütles Dole ajakirjanikele . Kohalike analüütikute hinnangul saavutati esimesel päeval üks oluline võit : vabariiklased teadvustasid ennast ühtse parteina . Pärast eelvalimisi kardeti , et väga erinevaid seisukohti esitanud kandidaatide poolt hääletanud partei pooldajad ei oska ennast ühe mehe taha koondada . Suur meediasündmus Pühapäeval , kui San Diego lennuväljale hakkasid tulema saadikud üle maa , olid linna viiva tee ääred täis manifesteerivaid noorukeid . Põhiline teema oli muidugi abort , sest Dole esindab selles küsimuses vanamoodsat suhtumist . “ Vabariiklased , tulge mõistusele , ” kutsuti üles ühel suurel loosungil . Kui kogu San Diego elab vabariiklaste elevandikujude all , siis kohati paistavad linna peal silma lärmakad noorukite kambad , kes toetavad hüüdlausetega ja plakatitega Clintonit ja Gore'i . San Diegosse on vabariiklastega koos saabunud hulganisti kõiksugu väikseid huvi- ja survegruppe , kes loodavad suure sündmuse kõrval ka ise ajakirjanduse tähelepanu köita . Poliitiline aktiivsus on tohutu . Kogu linn ja kogu riik jälgib sündmust suure huviga . Saalis istub <arv> <arv> saadikut ja <arv> <arv> ameerika ajakirjanikku ning tuhatkond ajakirjanikku välismaalt . Vahetpidamata käivad otseülekanded ja õhtuti esitatakse päeva tipphetki veel erisaadetes . Üritust müüakse selgelt nendele inimestele , kes õhtul istuvad televiisorite ees ja vaatavad , mis vabariiklastel on neile öelda . Sõnavõtud saalis on suunatud telekaameratele , mitte saali veenmiseks . Bob Dole'i otsus võtta oma asepresidendiks Jack Kemp on uuemate andmete põhjal kahandanud Clintoni edumaad Dole'i ees varasemalt paarikümnelt protsendilt juba alla kümne protsendi . Mehed on omal ajal olnud pigem vaenujalal kui suured sõbrad . Ameerika ajakirjandus on välja noppinud mahlasemaid lauseid , mis praegune tandem on teineteise kohta ütelnud . Kemp oli näiteks kunagi aastate eest Dole'i kohta nalja teinud , et kas teate - Dole'i raamatukogu põles maha . Mõlemad raamatud põlesid ära ja ühte nendest polnud Dole jõudnud veel lõpuni värvidagi . Nüüd on Kemp nagu ümber sündinud . Kõike , mida tahab saavutada Bob Dole , tahab ka Jack Kemp , on ta kinnitanud . Esimese päeva olulisem sõnavõtt oli kahtlemata kindral Colin Powellilt . Suurepärase kõneoskusega Powell suudab vabariiklastele olulised mõisted , nagu ausus , väärikus , riigimehelikkus , tuua tavalise ameeriklaseni ilma võltsi paatoseta , aga seda mõjuvamalt . Just sellistele väärtustele on üles ehitatud vabariiklaste kampaania ning need on asjad , mille puudumist Clintonile ette heidetakse . Konservatiivid rõhutavad , et nemad kannavad edasi ameeriklastele olulisi väärtusi , näiteks nagu hea haridus ja ausus ja õiged eeskujud . Praegusel ameerika noorsool ei pidavat olema õigeid kangelasi , on vaid Hollywoodi antikangelased . Presidendikandidaat Bob Dole seevastu on Teise maailmasõja veteran , kes on oma vere hinnaga Ameerika ideaalide eest võidelnud . Ronald Reagan on ideaalkuju Selleks isikuks , kelle kaudu vabariiklikke ideaale publikuni tahetakse viia , paistab olevat Ronald Reagan . Konvendil esines tema abikaasa Nancy Reagan , kelle esinemine oli päeva emotsionaalne tipphetk . Saal oli pisarateni liigutatud . Reagan oli ka vana mees , kui presidendiks sai , aga vaata , mis suutis ära teha , on kampaania mõte lihtsalt kokku võttes . <arv>-aastast Bob Dole'i peetakse presidendikandidaadi kohta liialt vanaks . Esimesel päeval keskendus vabariiklaste kampaania selgelt persoonidele , vähem räägiti ideedest ja valimisplatvormidest . Laval käisid väga tuntud näod , ekspresidendid ja kindralid . Teisalt on püütud pidevalt tuua välja seda , mis kõik on Clintonil tegemata jäänud . Tõstatatakse probleeme , kuid kohalike analüütikute meelest pole ise suudetud neile seni veel vastuseid leida . MÄRT KIVINE , Postimees Ameerika presidenditoolil istub praegu demokraat Bill Clinton . See tähendab , et ei temal ega ta parteil pole eetriajaga ega ajaleheveergudega probleeme . USA presidendi sõnad-teod on pideva tähelepanu all nii omal maal kui kogu maailmas . Vabariiklastel on pisut raskem . Bob Dole'il tuleb eetrisse pääsemiseks midagi kräbedat öelda . President Clintonist rohkem tähelepanu võib ta püüda aga ainult siis , kui ta näiteks mõne võõra naisega kuskil kaamera ette jääb . Dole'il tuleb seega vaid keelt teritada ning istuvat presidenti kritiseerida . Ameeriklane ei vali presidenti selle järgi , mis presidendil on kavas teha näiteks välispoliitikas . Kandidaadi juuksekasv ning soeng on palju määravam , näitavad uurimused . Bob Dole on siingi Clintoniga võrreldes paratamatult kehvemas seisus . Dole'i relvaks on paradoksaalselt mitte tema ise oma ideedega , vaid ajalugu . Vabariiklastel on demokraatidega võrreldes välja tuua märgatavalt pikem rivi elusolevaid presidente . Kõige võimsam hääl nende hulgas on mehel , kes ei suuda tänapäeval enam isegi rääkida . Dole'i kampaaniamasin on ilmselgelt ja väga oskuslikult toonud Ronald Reagani oma mehe kõrvale . Reagani ajast on just nii kaua aega mööda läinud , et see näib tagantjärele tegelikust kuldsem . Reagani ajal sai USA konkurentsitult maailma tugevaimaks riigiks . Reagan kirjutas oma arvele Nõukogude Liidu lagunemise . Need on asjad , millega Teise maailmasõja veteran Dole meeleldi samastub . Bill Clinton on olnud rahvamehelik poliitik . Nüüd püüavad vabariiklased müüa Dole'i kui rahva isa , kellele võiks alt üles vaadata . Clinton oli oma mees meelelahutustööstuses . Nüüd on Dole'i pooldajatel vaja halvasti öelda Hollywoodi kohta . Dole'i kõige nõrgem koht on naised . Abordi vastu olemine on väga populaarne parempoolsete vabariiklaste seas . See on aga äärmiselt ebapopulaarne enamiku teiste hulgas . Naiste soosik on konkurentsitult Clinton . Ameerikas samuti nagu kogu maailmas on naisi umbes pool kogu kodanikkonnast .