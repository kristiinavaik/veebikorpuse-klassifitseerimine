kirjak	ilu_belials_jutt8.tasak.ela	Veiko Belials " Daamid ja härrad . Pöördun järgmise palve/ettepanekuga . Tuli kange tahtmine kirjutada mõni paroodia ja ühe saingi valmis ( Berg ) . Ja läks mõte vähe suurema projekti peale . Nii et kõigepealt tahaks paroodiate subjektide käest nõusolekut paluda , et ega kellelgi midagi vastu pole . Olen mõelnud nii , et on raam ( Belialsi/Simpsoni Existerion ) , mille sisse paigutuksid lühemad lood ( <arv>-<arv> lk ) . Ja kavatsengi parodeerida Orlaud , Veskimeest , Caini , Bergi . Aga mure on veel selles , et äkki viitsiks keegi ka Hargalt parodeerida , et siis saaks need asjad kokku kleepida . " Nii kirjutas Indrek Hargla <arv>. mail . Ja sellest kirjast ajendatuna sündis järgmine lugu , mis loodetavasti sisaldub selles Indreku suuremas projektis , nagu ka lugu , mille ma Indreku eelnevale palvele vastu tulles Grpowski kohta kirjutasin . " Peatus ! " kamandas Willard , WSA turvateenistuse erirühma juht , väsinult . " Jacks , Ricardo , hoidke ümbrusel silm peal . " Mehed noogutasid vaikides ja kadusid hääletult rohekasse hämarusse , teised toetasid end kergendustundega väänlevate tüvede vastu , pühkisid higi ja üritasid puhata . Nad sumpasid teist päeva selles neetud mülkas , mis meenutas mangroovisood , ning maskeerimismaalinguid , mis nad eelmisel hommikul näole olid kandnud , polnud enam tarvis /mdash ; nad olid niikuinii pealaest jalatallani sopaga koos . " Kuule , pealik , mida või keda me seekord otsime ? " päris Olafsen , viikingikasvu norralane , tülpinult . Willard õngitses pluusitaskust filtrita Cameli ja klõpsas vanamoodsa bensiinitulemasinaga põlema . " Pole aimugi , " raputas ta suitsu pahvides pead . " Ei peetud vajalikuks seletada . Ainus , mida ma tean , on see , et mingi eksperiment on jälle kontrolli alt väljunud ja et me peame silmad lahti hoidma . Kõrgem salastatuse aste . Kõrgem ohu aste . Ja kõrgem tasustamise aste . " " Hobusepask ! " pomises Olafsen . Planter ja Davidson vahetasid murelikke pilke . Nemad , nagu ka poolakas Pozniewsky , keda kõik Pan'iks kutsusid , kõhetu korealane Li-jen ja Switsky , kelle rahvust keegi ära ei osanud arvata , olid rühmas uued . " Rohelised " , nagu Dutch rahulolevalt märkis . Jacks ilmus välja nagu lummutis . Willard ei suutnud ikka veel lõpuni harjuda indiaaniküti verd kaaslase hääletu oleku ja erakordse ohutajuga , mis tegi ta piiluri ja valvurina asendamatuks . Willard kustutas suitsu ja vaatas Jacksile küsivalt otsa . Too raputas tummalt pead , nii et kotkasulg ta juustes pendeldama hakkas . " Ei meeldi see kõik mulle , seeru , " lausus ta sosinal , kasutades Willardi kunagist , sõjaväeaegset , auastet . " Kuula ! Kuuled sa midagi ? Vaata ringi ! Näed sa midagi ? Ei meeldi mulle see hääletu ja liikumatu maailm ! " Willard vaatas ringi . Seda , et soos oli vaikne , oli ta juba ammu märganud . Nüüd pani ta aga tähele , et vaikus oli tõepoolest kõikehaarav . Ei ühtegi heli peale nende , mis mehed tekitasid . Ja ka need sumbusid kohe . Ja mis veelgi kummalisem /mdash ; kogu maastik oli liikumatu . Päikese viltused kiired , mis läbi puude võrade soo liikumatut pinda valgustama küündisid , seisid paigal . Ei värelust , ei võbinat . Ükski oks , ükski leht ei liikunud . Ja ka kiired ise ... Päeva edenedes oleksid need pidanud suunda muutma . Ja langemisnurka ... Willard nipsas koni minema ja jälgis selle lendu . See kukkus mustavasse vette ja kadus . Hääletult . JA RINGE JÄTMATA ! " Raisk ! " vandus ta ja haaras oma <arv>-millimeetrise Star Z-<arv> tüüpi püstolkuulipilduja . Mehed vabastasid tema eeskujul oma MAC-id kaitseriividest ja koondusid ringi . " Mis me teeme , Will , " päsis Olafsen sosinal . " Me peame sellest neetud soost välja pääsema . Jacks , sina juhid . Kus Ricardo on ? " " Patrullib , " vastas Jacks ja huikas vaikselt . Hääl sumbus kohe , kuid ilmselt oli mehhiklane seda siiski kuulnud , sest ta ilmus kohale , automaat laskevalmis . " Olaf /mdash ; sina katad Ricardoga tagalat . " Rohelised " keskele . Ja sina , Dutch , hoia neil silma peal . Igaks juhuks . " Dutchi kirikuõpetaja-ilme väändus hapukasse grimassi . " Lähme , lasteaed ! " pomises ta löödult . Nad sumpasid minema ja nende sammud ei tekitanud soo liikumatusse pinda vähimatki lainetust . *** Põrgu läks lahti pisut pärast lõunat . Willard oli just harjumuse sunnil pilgu päikese poole tõstnud , et kellaaega ja asukohta määrata ( see oli kiirem ja mugavam moodus , kui kella ja kompassiga jamamine ) , kui tardunud valgusvihkude nägemine talle nende olukorda meenutas . Ta vandus vaikselt ja samal hetkel lülitati päike nagu suur lamp välja . Korrapealt valitses ümberringi pilkane pimedus . " Öise nägemise seadeldised ! " kamandas ta sekundikski enesevalitsust kaotamata ja tõmbas elektroonikat täispikitud optika ette . Soe vesi läikis läbi seadeldise rohekalt , puud moondusid mustavateks varjudeks . Mehed jätkasid Jacksi juhtimisel teed , kui Davidson ootamatult mülkasse sattus . Olafsen oli esimene , kes teda välja tõmmates mõistis , et midagi on valesti . " Will , jalad ! " hüüatas ta äkki hoiatavalt . Willard pööras pilgu allapoole . Esimene asi , mida ta märkas , oli halvenenud nähtavus . Esimese hooga mõtles ta , et seadeldise toide jupsib , kuid taipas siis . Ta oli juba mõnda aega tundnud , et jalgu liigutada on üha raskem . Esialgu oli ta selle mülka arvele kirjutanud ja muretsenud vaid , et keegi teine peale Davidsoni sisse ei vajuks . Nüüd äkki taipas ta , mis tegelikult teoksil on . Soo jahtus . Ja kiiresti . " Soo hangub ! " röögatas ta . " Jalad käima , kui te kinni ei taha jääda ! " Mehed sikutasid jalad üha tahenevast pinnasest välja ja tammusid nagu kari pühvleid . See oleks olnud naljakas . Aga ei olnud . Jalgu välja sikutada oli üha raskem , aga kui tekkis esimene kirmetis , läks kergemaks . Nad ei vajunud enam kohe läbi ning pikapeale õnnestus neil esialgu veel haprale pinnale püsima jääda . Vaid Li-jen oli ühte jalga pidi kergelt kinni jäänud . Ja loomulikult Davidson , kelle nad selle müttamise käigus olid unustanud . Davidson istus vööst saadik sees ja ainus hea asi oli see , et ta enam ei vajunud . Aga teda ei saanud ka välja tõmmata . Willard lükkas kasutuks muutunud öise nägemise seadeldise otsmikule ja süütas sellesse monteeritud tillukese prožektori . Sile must pind jalge all meenutas asfalti . Ta põrutas paar korda prooviks jalaga ja noogutas siis . " Labidad ! " kamandas ta . " Kang oleks parem , kuid seda meil pole . " Veel mõned prožektorid süttisid ning Switsky ja Pan , kes olid varustuse hulgast kokkupandavad sapöörilabidad välja otsinud , asusid Davidsoni lahti päästma . Pinnas oli rabe ja murdus kergesti ning näis juba , et Davidsoniga rohkem probleeme ei teki . Nad eksisid . Dutch oli just käe sirutanud , et Davidson välja tõmmata , kui too äkki nagu šampusepudeli kork avardatud august välja lendas . Tema järel purskus august välja simipimestava valguse voog , mis Dutchi sõrmeotsad minema viis ja Li-jeni , kellel ainsana öise nägemise seadeldis veel ees oli , pimedaks tegi . Ka teistel tulitasid silmad veel pikalt pärast seda , kui valgussammas juba kadunud oli ja nägemine taastus . " Kas sa nägid sama , mida minagi ? " sosistas Olafsen , kes oli Willardile külje alla nihkunud . Willard noogutas süngelt . Ta oli arvanud , et nägemine teda petab , liialt jube oli vaatepilt , mis talle enne pimestumist valgussambas avanes . Davidson tõmbles hääletult karjudes valgusvoos ja teda oleks nagu läbi valgustatud /mdash ; keha oli kadunud ning skelett paistis . Siis nägemine kadus ja see säästis teda edasisest . Olafsen osutas silmadega jalge ette . Willard vaatas ja nägi paari konti , siledat , otsekui poleeritut . " Pask , " pomises ta Olafseni lemmikväljendit laenates ning taipas alles siis , et näeb ilma öise nägemise seadeldiseta . Päikest polnud endiselt , kuid puutüved olid hakanud kergelt helendama . Sellest piisas , et ümbrust eristada . " Läksime ! " hüüatas ta . " Eluga ! " Mehed hakkasid sõnagi lausumata liikuma . Tahkunud soo oli sile nagu asfaltplats ja peagi lasid kõik kerget sörki , isegi Li-jen . Soo kõmas , nagu jookseksid nad suurel trummil ja see kõmin kasvas . Maapind jalge all hakkas sammude rütmis võnkuma ja enne kui Willard mehi hoiatada jõudis , hakkas see pragunema . Kiiresti laienedes ning lõhanguid ja kuristikke moodustades jooksid praod raginal laiali . Willard , kes kartis , et pragudest ilmub taas see seletamatu ja tappev valgus , hingas kergendatult /mdash ; praod olid küll ohtlikud ja ähvardasid neid üksteisest eraldada , kuid mingit valgust sealt enam ei paistnud . Pani karjatus sundis Willardi ümber pöörduma . Poolakas oli hetkeks seisma jäänud , et ohutumat suunda valida , kui pragu otse ta jalge all avanes . Willard jõudis veel näha ta kätt , mis serva külge üritas klammerduda , siis kadus seegi . Ta hüppas lähemale ja kummardus üle ääre vaatama , kuid põrkus siis pööritust tundes tagasi . Hetkeks tundus talle , et ta on hulluks läinud , nii võimatu näis pilt , mis silmadele avanes . Kuristikust ta jalge all paistis sügavmust lõpmatus , mis oli tähti täis . Kõle kosmiline tühjus näis kutsuvat ning Willard taganes pikkamisi , näidates kaaslastele , et nood eemale hoiaksid . Alles kümnekonna sammu kaugusel andis tühjuse tõmme niipalju järele , et Willard sai end ümber pöörata . Olafseni küsiva pilgu peale raputas ta vaid pead ja norralane ei hakanud rohkem pärima . Willard lasi pilgul hindavalt ringi käia . Pragunemine oli lõppenud ja väike salk seisis otsekui keset hiiglaslikku ämblikuvõrku , mis neil tee igas suunas ära lõikas . Siiski ... mitte igas suunas . Lõuna pool avanes kitsuke läbikäik.Willard krimpsutas nägu . Talle ei meeldinud , kui talle midagi peale sunniti . Nüüd ei olnud neil aga valikut ja ainus tee võis tähendada lõksu . Ta ohkas ja viipas käega . Mehed läksid liikvele . *** See oli lõks . Rada lõppes ovaalse platsiga , millel hiiglaslikele puudele sarnanevad sambad pööristena ringi kihutasid . Rada nende selja taga hakkas pragunema , sundides neid aina edasi , vastu nendele hullunud titaanlikele vurridele . Nagu vari , vilksatas Willardi teadvuses korraks midagi tuttavlikku , kuid tal polnud aega järele mõelda , mis see oli . Üks sammastest sööstis otse Li-jeni poole ja korealane , kelle nägemine ikka veel polnud taastunud , pööras end välkkiirelt ümber , laskus ühele põlvele ning tõstis raketiheitja . " Ei ! " hüüatas Willard , kuid oli juba hilja . Ta oli alati imetlenud korealase võitluskunstidega treenitud meeli ja reaktsioonikiirust . Mürsk tabas samba alumist kolmandikku ja lõi sinna suure , siledate servadega augu . Korraga näis , nagu oleks tohutu tolmuimeja tööle lülitatud . Kord ühte ülesannet täites oli lennuk , millega Willard lendas , tabamuse saanud ja väljas valitseva alarõhu tõttu olid nad kurja vaeva näinud , et neid lennukist koos asjadega välja ei imetaks . Nüüd juhtus midagi samalaadset . Li-jen , kes oli sambale kõige lähemal , karjatas , kui õhuvool ta kaasa viis ja samba sisse vedas . Siis kärgatas plahvatus , sammas paiskus kildudeks ning jalge all olev kummaline pind sulas ainsa hetkega . Sambad tardusid puudeks ja Willardi rühm leidis end seismas põlvist saadik tuttavas soos . Eespool hakkas maapind tõusma ning Willard juhtis mehed puudega kaetud künkale . Jacks ja Ricardo vaatsid koha üle ja noogutasid /mdash ; plats oli puhas . " Puhkus ! " kamandas Willard . " Öö veedame siin . Homme liigume edasi . Olafsen /mdash ; valvad teisena , minu järel . Siis Jacks , Dutch , Ricardo , Switsky . Ja nüüd vaikust /mdash ; ma tahan mõelda ! " Ükski leht ei liikunud , kui tohutu vari künka kohale kerkis . Näha polnud midagi , vaid õhk väreles vaevumärgatavalt ning tähed paistsid veidi tuhmimalt seal , kus varju heitev keha oleks pidanud asuma . See seisis hetke puude kohal ja prantsatas siis alla nii et ümbrus rappus . Künka harjale tekkis ruudukujuline jälg , kus maapind oli jala sügavuselt sisse pressitud . Näha polnud endiselt midagi ja ainult õhk väreles seal , kus oli olnud laager . *** Lew.R. Berg pani punkti ja luges jutu üle . Willardi sari oli ennast juba ammendanud ja oli paras aeg asi ära lõpetada . Lõpetada nii , et Willard ei saakski aru , millega ta seekord kokku puutus , lõpetada müstiliselt ja saladuslikult . Berg noogutas rahulolevalt ja kirjutas pealkirja : " Viimane ülesanne " . Siis kustutas ta tule . *** Willard lükkas lehed kõrvale ja piilus ettevaatlikult välja . Kõik oli vaikne , ainult õhk väreles vaevumärgatavalt seal , kus nad laagris olid olnud . Ta lasi lehtedel tagasi langeda ja roomas meeste juurde . " Te nägite , mis juhtus , " sõnas ta sosinal . " Mul oli õigus . Ma tean , kus me oleme ja mis teoksil on . See pidi olema meie viimane ülesanne ja ma tean täpselt , kes siin kontrolli alt on väljunud . " Jah , tal oli tekkinud kahtlus kohe , kui ta nägi sambaid . Midagi oli neis tuttavlikku , kuid alles siis , kui nad olid laagrisse jäänud ja tal oli aega selle peale mõelda , meenus talle , miks . Ta oli midagi sellist lugenud . Berg , meenus talle . Lew . R. Berg . Ja halba aimates oli ta mehed laagrist välja viinud . Viinud vaikselt , märkamatult , vähimagi krõbinata . Ja tal oli õigus olnud . " On üks mees , kes kirjutab jutte /mdash ; Berg . Me oleme tema loodud maailmas , tema fantaasias . " " Mis , see on siis mingi tindisolkija unenägu või ? " vahutas Olfsen . " Hobusepask ! " " Tss ! " sisistas Willard ja noogutas . " See ongi see " eksperiment " , mis kontrolli alt väljus . " " Mis edasi ? " päris Dutch asjalikult . " Töö ootab , " mühatas Olafsen . " Ülesanne on ju veel täitmata . " " Viimane ülesanne , " noogutas Willard . " Aga mitte sel põhjusel , mis tema arvates . " Ta tõmbas kuuli rauda ning muigas süngelt . " Lähme vaatame , mis puust see Berg õige ise tehtud on ! "