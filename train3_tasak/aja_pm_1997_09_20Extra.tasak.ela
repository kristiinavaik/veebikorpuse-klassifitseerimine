kirjak	aja_pm_1997_09_20Extra.tasak.ela	VEIKO MÄRKA Tartu Ülikooli Raamatukogu direktor Peeter Olesk ( <arv> ) on varem kandnud kaht valitsusliikme portfelli : rahvussuhete ning kultuuri- ja haridusministri oma . Sel nädalal püüti talle pihku sokutada kolmandat - kaitseministri portfelli . Teema oli kuum . Mõelda vaid : opositsioonilise Isamaaliidu liige valitsusse ! Lugu läks nii tõsiseks , et partei esimees Toivo Jürgenson pidi avalikult selgitama , et Isamaaliit ei ole soine nähtus nagu mõni teine partei . Suure koheva jutumulli taga võib ometi aimata “ kinnitamata andmete ” autori loogilist mõttekäiku : esmaspäeval oli Olesk pikka aega Lennart Meri seltskonnas Tartus . Kodukaunistamise peakogu juhataja Olesk ning kodukaunistamisaktsiooni väljakuulutanud president rääkinud pikemalt just sel teemal . Teisipäeva õhtul oli omakorda Olesk Kadriorus presidendi juures . Muide , ametimajad ja ametiasjad pole siiski olnud kahe vana tuttava ainukesed kohtumiskohad ja jututeemad . “ Mina tahan teha oma tööd , ” ütleb Peeter Olesk ise . “ Kui olen raamatukogu juhataja , siis nimelt seda . Aga minu käest küsitakse tihti arvamust mitmesugustes asjades , ka kaitseküsimustes . Ka kõige kõrgemal tasemel . Minu meelest oleks viga , kui oma ideid varjaksin või nendega äritseksin . ” Uut kaitseministri kandidaati ei puudutatud Oleski sõnul Kadriorus kogu kohtumise jooksul mitte silbigagi . Neljapäeva hommikuks oli pingelist tavatööd teinud Olesk oma üllatavast tähelennust teadlik üksnes raadiouudiste kaudu . Keegi tuttavatest polnud veel jõudnud selle üle naljagi visata . Olesk täpsustab oma seisukohta kaitseküsimuses : “ Kui kaitseminister , kantsler ning kaitseväe juhataja ühel ajal lahkumispalve esitavad , on olukord tõsine . Aga kui püüda kõiki lahkumisavaldusi rahuldada , siis on ühes Kirde-Euroopa piirkonnas varsti plats puhas . ” Kuigi oma lopsakate vuntside ja käitumismaneeridega meenutab Peeter Olesk tõesti husaarikaptenit mõnest austria või ungari operetist , pole ta tegelikult sõjaväes käinudki . Abikaasa , Eesti Kirjandusmuuseumi teadusdirektor Sirje Olesk ütleb otsekohaselt , et tema oma meest kaitseministrina ette ei kujuta . Peeter Olesk ise seda võimalust siiski ei välista : “ Praegu küll mitte . Aga küsimus on poliitilises perspektiivis . Isamaaliidus on arutatud võimalust , kui meile kuuluks kaitseministri portfell . Ka siis on minu arvamust küsitud . Olen öelnud seda , mida ütlen “ Extralegi ” : kaitseminister peaks olema tehnoloogilise haridusega isik . Mina olen filoloog . ” Agentuuriuudistes nimetati Peeter Oleskit Mart Siimanni sõbraks . Sirje Olesk : “ Minu meelest nad ei ole sõbrad . Tunnen oma abikaasa sõpru üsna hästi . Mart Siimanni ma ei tunne . ” Peeter Olesk on pikemat aega kuulunud Eesti avaliku elu juhtfiguuride hulka . “ Mind on kõigisse neisse ametitesse kutsutud , ise pole ennast pakkuma läinud . Üsna sageli olen ka “ ei ” öelnud - näiteks Tartu linnapea ning linnavolikogu esimehe koha pakkumise peale . ” JAAK ALLIK , kultuuriminister Kaevan hauda . Väike koerake sõideti kodu ees muruplatsil surnuks . Ta näris konti ja ei saanud arugi , et noored ärikad sajaga kihutades ajasid vaikse aedlinna nurgas ühe kurvi sirgeks . Pisitütreke nutab juba teist päeva ja ei suuda kooli minna . Raadiost tuleb teateid Kurkse lahes toimunu kohta . Mõte otsib mingit ühenduslüli selle tragöödia , möödunud aastal Pala kruusateel juhtunu ja isegi meie perekondliku õnnetuse vahel . Kuulen kaitseministrit ütlevat , et tegu oli liigse uljusega . Sõna on õige . Küllap oli uljas ka tühja metsaveoautoga kitsal ja kurvilisel teel kihutanud noormees ja uljalt tõmbasid takka ka need poisid , kes meie väikese sõbra tapsid . Kartmatus ... uljus ... hoolimatus . Kust läheb piir ? Kus lõpeb enda eluga riskimise romantika ja algab surma külvamine teistele ? Tegelikult ei tuleks rääkida uljusest , mis toob kujutlusse kartmatud musketärid või Robin Hoodi . Rääkida tuleks “ meri põlvini ” sündroomist , mis Kurkses nii traagiliselt sõna-sõnalise tähenduse sai . Seoses sellega on korduvalt kõlanud väljendus “ ei osatud asjaolusid õigesti hinnata ” . Aga vaadakem endale näkku - poliitikud ja ajakirjanikud ! Kas me mitte ise ei sisendagi kogu aeg rahvale , et meri on põlvini ? Kuulates raadiot või lugedes lehtede kommentaare näeme , et maailm jaguneb mitte probleemseks vaid bipolaarseks - mustaks ja valgeks , targaks ja rumalaks . Nädalast-nädalasse sisendatakse rahvale , et meid juhivad rumalad varganäod ( või vastupidi - tänaste juhtide kriitikud on kindlasti kasuahned tobukesed ) , kui aga rollid vahetuksid , siis laheneksid kõik sotsiaalsed ja majanduslikud probleemid nagu nõiaväel . Otsustamine , hinnangute langetamine ning sellest tulenev siltide kleepimine on tehtud niivõrd lihtsaks , et analüüs ja asjaolude igakülgne kaalumine tundub lihtsalt anakronistlik . Kas me õpetame seda , et iga kurvi taga võivad olla lapsed ning et madaliku kõrval on tihti sügavik ? Nii palju , kui mina asjast aru saan , ei pea ÜRO rahuvalvajad ületama veetõkkeid ega harrastama mägironimist , mis rohkem nagu võõrleegioni repertuaari kuuluvad . Nende ülesandeks on vaenupooli lepitada ja tulistamine ära hoida . Kas nende surmapõlgavate meeste õppeplaanides on ellujäämise õpetuse kõrval ka ellujätmise õpetus ning kas neile enese ja teiste elude suhtes hoolimatusele lisaks ka aukartust elu ees õpetatakse ? Kõhe hakkab mõeldes , et sellist õpetust saamata satuvad uljad noormehed paikadesse , kus inimesed sõdivad mitte huvist ja armastusest relvade vastu , vaid seepärast , et kaitsta oma kodukollet ja rahvuslikku väärikust . Ning mis peaasi - sõdivatel pooltel on kummalgil püha õigus oma õigusele ! Nende inimeste vahele rahu toomiseks ja selle valvamiseks pole vaja inimkatseid vastupidavuse piiril , vaid hoopis kirglikku soovi just nimelt rahu , mitte sõja järele . Ja mis peamine - õpetust , et kahel vastandlikul seisukohal asuval mehel võib korraga õigus olla . Loomulikult leidub igas populatsioonis mehi , kes füüsilist jõudu ja relvakandmist romantiseerivad . Ja siit algab ühiskonna tarkus vahendite leidmiseks selliste huvide kanaliseerimiseks . Olen endiselt arvamusel , et me peaksime püüdma seda jõudu maksimaalselt suunata nende noormeeste õdede ja emade kaitsmisele K-komando taolistes üksustes . Neil meestel aga meri-põlvini-tunnet vist ei teki , sest nad liiguvad kogu aeg reaalses ohuväljas . Kui me suudaksime tragöödiatest teha sisulisi järeldusi ja leppida ka sellega , et tõdesid võib olla üsna mitu , siis teeksime suure sammu sallivuse poole . Sallivusest aga kasvab välja hoolitsus , sellest viimasest ehk kaastunnegi . Mitte ainult leinapäevadel väljenduv vaid see kõige lihtsam inimlik hoolitsus ja kaastunne iga elusolendi suhtes , ka eksinu , ka abitu , ka ise oma õnnetuses süüdi oleva suhtes . VEIKO MÄRKA Mitmest telekanalist saatejuhina tuttav ning viimastel aastatel hoolsalt pedagoogitööd teinud Tiina Park ei tee oma eelistustest ja ebasümpaatiatest saladust . Ta jumaldab must-valgeid fotosid ning televisiooni . Intervjuu päeval on tal seljas must kleit ja halli-valgeruuduline jakk . Ajakirjanikesse ja fotograafidesse suhtub ta seevastu ülima umbusuga : “ Ühel suvel , kui Ameerikast koju käima tulin , kogunesid ajakirjanikud lennujaamas minu juurde . Kui pärast ühe intervjuu andmist teada sain , millise väljaandega on tegu , ütlesin , et nad ei tohi seda trükkida . Mind küsitlenud neiu vastas : “ OK , ei trüki . ” Järgmisel päeval ilmus lugu ikkagi . ” Tiina Pargile ei meeldi suvaliste fotode lehte panemine : “ Ma ei taha näha seltskonnakroonika pilte , kus järjekordselt on mõnda mu tuttavat pildistatud , suu lahti ja sülditaldrik pihus . ” Veel ei meeldi Tiina Pargile väljend “ end proovile panema ” . Tema kasutab võimalusi ning hangib kogemusi . Kunagi “ Hommikutelevisiooni ” saatejuhina tuntuks saanud Tiina Park seob oma selle hooaja plaanid rohkem kui ühe telekanaliga . “ Et ETVs on praegu väga põnevad ajad ja kõik muutumas , ei taha ma oma plaanidest rääkida , ” lükkab Tiina Park konkreetsema jutu tulevikku . Äratuntavalt omaaegset Mati Eliste “ Reklaamiklubi ” meenutav Kanal <arv> saade “ Nota Bene ” on oma koha leidnud . “ Tellimusi on väga palju . Firmad vajavad reklaami ja kasutavad seda võimalust korduvalt , ” leiab saatejuht Tiina Park . Pedagoogikarjäär algas Ameerikas Bakalaureuse erakoolis loeb Tiina Park esimest aastat ärireklaami kursust . “ Mulle meeldivad Fazeri presidendi Felix Björklundi sõnad : “ Et müüa oma kaupa , pead müüma iseennast ja oma ideed , ” toob ta näite selle aine põhitõdedest . “ Minu abikaasa , professor ja akadeemik Andrus Park toonitas pidevalt , et suudan oma mõtteid küllalt selgelt ja konstruktiivselt väljendada . Et igavus Ameerikas viibimise esimestel aastatel nagunii kallale tükkis , kandideerisin Washingtoni Language Learning Enterprise 'i eesti keele õpetaja kohale - ja võitsin , ” meenutab Tartus ajakirjanikudiplomi saanud Tiina Park . “ Õpetasin seal <arv>-<arv>. Mulle meeldis ameeriklaste komme kutsuda iga õpetajat professoriks . ” Oktoobris alustab Tiina Park AS Helke korraldatavatel kursustel teletöötajate väljaõpetamist aga siinsamas Tallinnas . “ Helke Keskuse direktor Hillar Johanson helistas mulle ja tegi vastava ettepaneku . Võtsin pika mõtlemisaja , sest sel alal on mul üksnes algteadmised . ” Otsustavaks saanud Tiina Pargile Johansoni argument , et Eestis on väga palju inimesi , kes peavad TVs esinema , ilma et neil selleks vähimatki ettevalmistust oleks . Eriti kehtivat see pretiizhsetel ametikohtadel töötajate , näiteks firmajuhtide kohta . “ Näen ju ise , kui abitud on inimesed kaamera ette astudes , ” toob Tiina Park näite oma tööst . Ning meenutab üht missivõistluste tutvustusklipi tegemist , kus kaamera ette astunud neiu suutis öelda üksnes : “ Tere . Mina olen Tartust . Mu nimi on ... ” Nimi aga enam meelde ei tulnud . AS Helke kursus lõpeb telesaate tegemisega , mis läheb ka Kanal <arv> ekraanile . “ Kui mõni kursuslane suudab kaamera ees sära silmadesse manada - see on aga teletöös kõige raskem - , võib ju juhtuda , et ta satub edaspidi televisiooni tööle . Võibolla tuleb just neilt kursustelt mõni tulevane supertäht . Elus sõltub ju palju juhusest , ” arvab juhendaja . Tiina Park on üllatunud , kui küsin , kas ta tunneb end paremini siin või Ameerikas . “ Kõik küsivad seda . Miks ? ” Ja vastab kohe : “ Ameerikas tundsin ennast väga hästi . Eestis tunnen end kõige paremini . ” VEIKO MÄRKA Televatajaile ETV seriaali ühe peaosalisena ( Allan ) ning paljude Kanal <arv> multifilmide teksti pealelugejana tuttav Linnateatri näitleja Raivo E. Tamm ise oma teletööst tagasisidet ei saa . “ Mulle antakse tihti videokassett kaasa , et võiksin kodus enne pealelugemist filmiga tutvuda . Aga mida ma sellega teen , kui mul pole televiisorit ega videomakki ? ” Raivo E. Tamm on paaril korral pöördunud Kultuurkapitali sihtkapitali poole , et tööks vajalikku videoaparatuuri hankida , kuid seni pole see tulemusi andnud . “ Sama lugu on “ Õnne <arv>ga “ , ” jätkab kitsikuses näitleja . “ Ma ei ole seda aasta otsa ise näinud ega teagi , kuidas ma seal välja näen ja mis seal üldse toimub . Stuudios teksti peale lugedes olen rohkem ninapidi tekstis . Vahel on mõni osa siiski nii põnev , et kisub vaatama , aga see hakkab tööd segama . Näiteks praegu pooleliolev “ Jonny Questi seiklused ” , kus ekraanil näeb väga palju minule seni võõrast virtuaalset maailma . ” Loeb multifilmidele tekste Üldlevinud arvamuse kohaselt olid vanad vene multifilmid head ja õilsad , praegu näidatavad ameerika omad aga tühised ning vägivaldsed . Raivo E. Tamm ei ole sellega päriselt nõus : “ Tapmist ameerika multifilmides ei ole . Halvad , kes kere peale saavad , on järgmiseks seeriaks jälle elus . Aga vägivaldsed on nad tõesti , ehkki mind isiklikult see ei häiri . Vanad nõukogude multifilmid loomulikult lausa õhkasid headust - nagu kogu selle riigi poliitika . ” Raivo E. Tamm , kelle esimene töö multifilmile teksti pealelugejana oli “ Bob ja Bobek ” ETVs , leiab , et on tänaseks jõudnud professionaalsele tasemele : “ Mul ei ole stuudios aega , et eksida . Peaaegu kõik seeriad , mida näidatakse , on peale loetud katkestuseta . Võiksin samahästi ka otse eetrisse minevale filmile teksti peale lugeda . ” Linnateatri vabaõhuetendus “ Kolm musketäri ” , kus Raivo E. Tamm hiilgas kahes karakterrollis - härra Bonacieux'na ning külaküreena - lõpetas oma eksistentsi <arv> etenduse järel . Teatri ees avati sel puhul mälestuskivi . Tahaks teatris rohkem tööd Raivo E. Tammel suveetendusest kahju ei ole : “ Mõnest suuremast rollist olen tõesti puudust tundnud - näiteks küüraka osast Mrozheki samanimelises näidendis Vanalinnastuudios . Tunnen , et sel hooajal võiks mul teatris rohkem tööd olla . Samas on see hea , sest nii jääb rohkem aega kodu jaoks , ” leiab näitleja . Tööl käib Raivo E. Tamm jalgrattaga . “ Spidomeetri järgi on teekonna pikkus <arv>,<arv> kilomeetrit , ” teab ta . Sama viisi kohale jõudmiseks kasutab näiteks Tarmo Männard . Unistada on ilus : “ Kui mul oleks rohkem raha kui televiisori jaoks vaja , siis järgmisena ostaksin pesumasina . Siis tolmuimeja . Ja siis veel palju asju , ” ütleb Raivo E. Tamm , kes koos abikaasa Katariina Lauguga hiljuti uude korterisse kolis . Täht E eristab Raivot paljudest teistest samanimelistest . On ju Tamm Eesti levinuim perekonnanimi . Kentsakaid seiku on siiski ette tulnud : “ Pärast keskkooli lõpetamist läksin autojuhiks . Esimesel päeval töödejuhataja kabinetti minnes nägin laual suurt nimesilti “ Raivo Tamm ” . Olin soojast vastuvõtust väga meelitatud - lihtsale autojuhile , kes esimest päeva tööle tuleb , on juba nimekaart lauale pandud ! Pärast selgus , et töödejuhataja nimi on samuti Raivo Tamm . ” Põllumajandusminister ANDRES VARIK : Võtan muidugi , või õigemini - mu naine praegu võtab . Meie kartulipõld on Paikusel , kus elame . See pole eriti suur , kasvatame enda tarbeks . Me pole kunagi kartulit poest ostnud . Riigikogu liige LIIA HÄNNI : Mitmeid aastaid kasvatasime Tõraveres ise kartuleid . See käis niimoodi , et mees vedas atra eest ja mina lükkasin tagant . Nii need kartulid maha ja võetud said . Kui poliitiline elu läks pingelisemaks , vähendasime ka oma kartulikasvandust , sest aega jäi väheks . Paaril viimasel aastal oleme kasvatanud ainult enda tarbeks varajast kartulit . Tänavune saak on juba korjatud ja see oli hea . Saame uue aastani varajase kartuliga läbi . Mu vennad elavad Saaremaal ja olen nendelt kingituseks kartulit saanud , nii et ma ei muretse seegi kord , et kartulita jään . Seal , kruusase mulla sees kasvavad tõeliselt head kartulid . Ostnud ma kartulit ei ole , kui , siis seemneks , ja sedagi on rohkem sõbrannadega vahetatud . Kunstimuuseumi direktriss MARIKA VALK : Viimased paar-kolm aastat ostame , varem kasvatasime ja võtsime . Meie kartulikasvatuskoht on Läänemaal , kus ka suvitame . Põhjus , miks me nüüd kartuli kasvatamisest loobusime , on puhtmajanduslik , sest see pole enam rentaabel . Poes on väga head kartulid müügil ja osta tuleb odavam . Erilist nostalgiat minus kartulipõllundusest loobumine ei tekita . Küll aga see , et me ei ole leidnud poest nii head kartulit , mis oleks võrreldav sellega , mida ise kasvatasime . Kas oli meil nii hea sort , nii hea maa või tegi enda nähtud vaev need kartulid nii maitsvaks - ei tea . Estonia Teatri solist HELGI SALLO : Ostan . Kolleegi käest , vabariigi parim bass , tema oma maakodus kasvatab . Mitmeid aastaid juba , väga head kartulid on . Eesti Maapanga nõukogu esimees MALLE EENMAA : Võtan ise . Meil on Mahus oma kartulimaa , selle saagist piisab terveks talveks . Ma ei ole kartulit ostnud . Eksmiss LIIS TAPPO : Ostame , sest ise me kartuleid ei kasvata . Oleme käinud isa juures abiks kartuleid võtmas ja siis sealt saanud , aga ka mitte igal aastal . Tänavu vist ostame . Tavaliselt ostame maalt tuttavate käest , kes kartuleid kasvatavad . Telediktor MARITE KALLASMA : Võtan ja ostan . Mu koduaias on kartuleid võtmiseks ja kui neist väheks jääb , siis ostan . Varajane kartul on meie aias traditsiooniline sort , nüüd juba võetud ja söödud ning ka seemne jagu alles jäetud . Kui on hea saak , siis võib juhtuda , et veame veebruari-märtsini oma aia kartulitega välja . Kui ei ole nii hea kartuli aasta , siis tuleb juba poolest talvest turult või poest juurde osta . Eesti Ringhäälingute Liidu tegevdirektor URMAS LOIT : Mul pole nii palju aega , et maalapil mütata . Las see jääb neile , kes vajavad mõõdukat kehalist koormust . Ostan poest vastavalt vajadusele , paari kilo kaupa . Ma ei söögi nii palju kartulit , et seda ämbrite viisi peaks soetama . Kartulivõtt pole mind kunagi veedelnud , ka ülikooli ajal mitte . Aga kui kellelgi tuttavatest peaks abi vaja olema , ju ma siis ikka läheks . Õnneks pole mul kartulikasvatajatest tuttavaid . KÄRT HELLERMA Teisipäeval esitles TV <arv> Lohusalu restoranis pidulikult uut TV-draamasarja “ Waba Riik ” . Kohal olid produtsendid Urmas Reitelmann ja Toomas Kirss , esimeste osade stsenaristid Tiina Soon ja Inga Raitar , peaosatäitjad Diana Konstantinova , Mait Malmsten ja Kärt Kross , samuti sponsorid Esma Autost ja E-grupist ning sarja tehniline personal . Esitlusel väljendas sarja produtsent Urmas Reitelmann heameelt selle üle , et sarja tegemiseks pole kulutatud sentigi maksumaksja raha , vaid kasutatakse lahkeid annetajaid , kes “ saavad selle eest ka kõvasti vastu ” . Tema sõnul lööb võrreldes eelmise hooajaga ja seriaaliga “ V.E.R.I ” . uues sarjas kaasa “ palju rohkem kirjanikke ja palju vähem näitlejaid peaosades ” . Kui eelmisel aastal oli palju rahastajaid väiksemate summadega , siis sel aastal on vähem toetajaid , aga see-eest suurema rahanumbriga . Peasponsorid on Mazda , Esma Auto ja E-grupp . Ülejäänud sponsorite osalus on tunduvalt väiksem . “ Tänu neile näeb vaataja sel aastal <arv> osa sarjast “ Waba Riik “ , ” kinnitas Reitelmann . Esimesed kuus osa on juba valmis . “ Waba Riik ” erineb eelmistest TV-sarjadest selle poolest , et iga osa on iseseisev lugu , stsenaristid peavad arvestama vaid kindlate peategelasetega , mitte mingite sündmuste ja liinidega , mis eelmistest osadest pooleli jäid . Kahte peategelasest ajakirjanikku kehastavad Mait Malmsten ja Diana Konstantinova , päevalehe peatoimetajat mängib Kärt Kross . Mait Malmsten ütles “ Extrale ” , et ajakirjaniku roll on temale nagu mistahes teinegi roll , mida tal näitlejana on mängida tulnud . Tema sõnul polevat selles midagi erilist . Kärt Kross avaldas pisut kahtlust selle üle , kas tema tüpaazh ajalehe peatoimetajaks ikka sobib . “ Kuid tegijate eesmärk oligi stereotüüpe lõhkuda , ” ütles Kärt Kross . JAANUS ÕUNPUU Miami , <arv>. juuli , kell <arv>.<arv>. Maailmakuulus moelooja Gianni Versace ( <arv> ) naasis lonkides oma harjumuspäraselt hommikuselt jalutuskäigult . Järsku ilmus välja üks noor mees ja laskis talle kaks kuuli pähe . See oli homoprostituudi Andrew Cunanani ( <arv> ) viies mõrtsukatöö kümne nädala jooksul , mistõttu Cunanan kuulus USA kümne kõige tagaotsitavama isiku hulka . Föderaalne Juurdlusbüroo oli saanud hulk vihjeid , et Cunanani oli Miamis nähtud . Mõrtsukat jälitas üle tuhande agendi . Ometi õnnestus Cunananil rohkem kui kuu aega Miami tänavatel ja klubides uut mõrva plaanitsedes ringi uidata . Cunanani elus ja tegudes oli palju iseäralikku . Miks ta Versace õigupoolest tappis ? Paljud on oletanud , et Versace nakatas ta AIDSi ning ta tahtis kätte maksta . Kuid nii see polnud . Lahangud näitasid , et kumbki polnud nakatunud AIDSi . Andrew Cunanan - kõrgklassi prostituut Mõrvaks oli teine motiiv . Selginema hakkab pilt raevutsevast kaotajast kogu oma armetuses . Kui maailm ei tahtnud anda talle seda , mida ta ihaldas , siis püüdis ta vähemalt hoolitseda selle eest , et teisedki ei saaks elu nautida . Gianni Versacel oli olemas kõik , millest Cunanangi unistas . Versace oli maailmakuulus ja päratult rikas , edukas ja lugupeetud . Ta sõbrustas paljude teiste kuulsustega . Keegi ei tea , kas Versace ja Cunanan tundsid teineteist . Teada on vaid nii palju , et <arv>. aastal tervitas Versace Cunanani San Francisco gay-klubis Colossus . “ Me oleme vist kohtunud ? ” küsis Versace . “ Como järve ääres , eks ole ? ” “ Vist küll , ” vastas Cunanan . “ Rõõm taas kohtuda ! ” Ühel Cunanani endisel rikkal partneril on Itaalias Como järve ääres Versace palee läheduses villa , kus selline kohtumine võis tõepoolest aset leida , kuigi Versace perekond seda veendunult eitab . Samuti võis homoseksuaalne Versace Cunanani mõne teise nägusa noormehega ära vahetada , mida too tõttas ära kasutama . Cunanan unistas läbikäimisest kuulsustega . Tähelepanu ihkas ta juba koolipõlves . Cunanan käis San Diegos La Jolla konservatiivses ja snooblikus koolis , kus keegi tema homoseksuaalsusest valjusti ei kõnelnud . Keegi peale Cunanani enda . Cunanan kõneles rõõmuga oma seksuaalsest kalduvusest ning käis koolipidudel erepunaste nahktunkedega . Ja võitiski tähelepanu . Koolikaaslased pidasid teda geeniuseks . Ta oli väleda keelega ja kooli parim jooksja . Ikka ja jälle valiti ta “ klassi mälestusväärseimaks isikuks ” . Kui Andrew sai kaheksateistkümneseks , toimus ta perekonnas katastroof . Tema filipiinlasest isa Modesto oli börsimaakler . <arv>. aastal põgenes ta tagasi Filipiinidele , sest teda süüdistati pettuses . Abikaasa Maryann ja neli last jäid vaesusse . Andrew sõitis isale järele , kuid tuli peagi tagasi , shokeerituna isa haletsusväärsest elust Manila agulis . Seejärel asus noormees endale San Francisco gay-maailmas kohta otsima . Ta nimetas end Andrew De Silvaks , Hollywoodi filmiprodutsendiks , suure villa omanikuks või sõjalaeva kapteniks Cummingsiks , kes on USA laevastikust lahkunud ja impordib Euroopast antiikesemeid . Oma uues elus kandis Cunanan üksnes rätsepa õmmeldud spordijakke ja suitsetas kangeid kuuba sigareid . Sõi kallist toitu . Raha teenis ta prostitutsiooniga , võrgutades vanemaid rikkaid mehi - nii rikkaid , et nood võisid talle kinkida kalleid autosid ja käekelli . “ Ta oli kõrgklassi prostituut , ” meenutab tema ema kibedalt . Cunanan rääkis vabalt nelja keelt ja oskas kõigest lobiseda . Ta võis kõnelda kunstist , poliitikast , teatrist , alkoholimarkidest . Ta tundis end rikaste sofistlikus maailmas nagu kala vees . Esimesed mõrvad allakäiguteel Kuid ükski pidu ei kesta igavesti . Cunanan , kes oli varem joogat harrastanud ja oma keha eest hoolitsenud , muutus lohakaks . Rikaste klientide leidmine muutus aina raskemaks . Raha teenimiseks hakkas Cunanan uimasteid müüma . Samuti hakkas ta ise meelemürki pruukima . Selle aasta aprilli lõpus istus ta San Diego gay-baaris The Flick ja kaebas baaripidajale Nigel Mayerile oma raske elu üle , lubades San Diegost jäädavalt lahkuda . Kaubelnud välja järjekordse laenu , kutsus ta mõned sõbrad hüvastijätulõunale , kus mõistagi söödi austreid ja joodi shampanjat . Siis ostis ta lennukipileti Minnesotasse . <arv>. aprillil läks ta Minneapolises arhitekt David Madsoni ( <arv> ) juurde . Madson oli tema vana armastus , kes lõpetas temaga suhted , mõistes hukka noormehe narkoafääri . Kaks päeva hiljem kutsus Cunanan sinna homoseksuaalse mereväeohvitseri Jeffrey Traili , kes oli äsja laevastikust lahkunud ja pidas loenguid turvaseksi teemal . Veel kaks päeva hiljem leiti Madsoni korterist vaiba sisse keeratud Traili surnukeha . Madson ja Cunanan olid kadunud . Traili viimase partneri Jon Hacketi sõnul polnud Jeffrey Cunananiga kunagi suguliselt läbi käinud . “ Nädal aega enne surma rääkis Jeffrey mulle , et tal oli olnud Cunananiga hirmus tüli , ” meenutas Hackett . “ Ta ütles , et tal on nüüd palju vaenlasi ja ta peab põgenema . ” <arv>. aprillil kuulsid Madsoni naabrid karjeid ja tumedaid mütsatusi . <arv>. aprillil nägid naabrid kaht meest Madsoni koeraga jalutamas . Paar päeva hiljem sõitsid Madson ja Cunanan Madsoni punase dzhiibiga East Rushi järve äärde ( Minnesota põhjaosas ) , kus Cunanan laskis Madsoni Traili püstoliga maha . Mõlemat ohvrit tundis Cunanan väga hästi . Olid need kiremõrvad ? Cunanani kolmas ohver oli miljonär Lee Miglin ( <arv> ) , kes leidis otsa <arv>. mail oma garaazhis Chicagos . Cunanan tappis ta kirkaga . Arvatavasti oli ta nõudnud Miglinilt sularaha ja autot . Kuid miks oli ohvri pea kleeppaberisse mähitud ? Teatavasti harrastas Cunanan perversseid seksimänge . Võimalik , et ka antud juhul oli tegu tema seksifantaasiaga . Niisama külmavereliselt tappis Cunanan ühel New Jersey kalmistul surnuaiavahi William Reese'i ( <arv> ) , kelle laip leiti <arv>. mail . Ta tahtis saada Reese'i autot . <arv>. juulil pantis Cunanan Miamis Miglinilt varastatud kuldmündi , jättes kviitungile oma õige nime ja koguni sõrmejälje . Ühes telefonikõnes sõbrale naeris ta politsei üle , öeldes , et too ei saa talle iial jälile . Versacest võlutu viimased lasud Karussell keerles edasi . Oma järge ootas moekuningas Versace . Cunanan oli temast võlutud . Ta kandis Versace disainitud aluspükse ning oli sõpradele Versacest ja tema maailmast palju rääkinud . Itaalia moelooja oli tipus . Tal oli palee Milaanos ja Como järve ääres ning maja Manhattanil ( kaheksateistkümne Picasso maaliga ) . Miamis oli ta <arv>. aastal ostnud kuue miljoni dollari eest kaks tagasihoidlikku hotelli , mille <arv> ruutmeetrit kujundati luksuslikult ümber . Samuti oli Versace ehitanud mitmeid gay-klubisid ja restorane . Kõikjal maailmas saatsid Versacet ihukaitsjad , kuid Miamis tavatses moekuningas hommikuti üksi tühjadel tänavatel jalutada ja ajalehti osta . Ta nautis seda vabadust . Kuni <arv>. juuli hommikuni . Mai lõpus tuli Andrew Cunanan Miamisse ning asus elama hotelli Normandy Plaza . <arv>. juulil kirjutas ta end hotellist välja ja järgmisel hommikul tappis Versace tema väravas . Politsei jõudis sündmuspaigale paari minutiga . Tunni aja pärast leiti kaks kvartalit eemal ühest garaazhist William Reese'i auto , samuti Cunanani riided , mis olid määrdunud Versace verega , pass ja Lee Miglini rahatasku . Cunanan põgenes purjekaga lähedalasuvasse ujuvmajja , kus varjas end mõne päeva . <arv>. juuli hommikul tuli omanik oma maja vaatama , nägi seal tagaotsitavat ja teatas politseisse . Politsei leidis Cunanani garderoobist , kus too oli enda maha lasknud . Aftonbladet , OSKAR KÖÖKS Nüüd on ka minu kannatus katkenud . Kaua pean ma kuulma seda pidevat kääksutamist , mis igal pool õhku rikub ? Hiljuti klõpsasin lustikummutile pildi ette ja pidin kreepsu saama ! Telehärradel pole paremat teha , kui jälle ühte kääksutajate killavoori näidata ! Piinlik vaadata , kuidas suured inimesed istuvad kambakesi ja kääksutavad oma pille , nii et jube kräuksumine luust ja lihast läbi lõikab ! Huvitav , mida mõtleb Eesti TV , kui ta keset päeva oratooriumi näitab ? Ma saaks veel aru , kui tegu oleks “ elava muusikaga ” ! Aga need seal ju kääksutavad kõik nootide pealt maha ! Mõtlesime perega puhkuse lõpu veeta Tamula järve ääres . Oh oleks me küll seda teadnud , et sinna on suurem hulk kääksutajaid kokku voorinud ! Toppisime oma rannamajakese akende ette küll tekke , küll patju - aga sümfooniakontsert käis omasoodu edasi ja tungis igast praost läbi ! Mida pidid küll asjast arvama kohalikud inimesed ? Igatahes meie tuksikeeratud puhkepäeva ega rannamajakese üüriraha küll keegi ei tulnud kinni maksma ! Aga seda lärmineedust kohtab ka linnas igal sammul , kuigi peaks nagu mingid lärmitegemise eeskirjad kehtima ju ! Igatahes mina küll pole veel märganud et see neid kääksutajaid vähegi tagasi hoiaks ! Kus sa sellega ! Minu töökoht asub just Niguliste kiriku vastas ja ma näen iga päev , kuidas salk kasimata inimesi sinna koguneb “ muusikat ” nautima ! Ükskord mõtlesin , et seda pilti pean mina nägema , mis seal kirikus sünnib . No ega ikka oma peaga välja ei mõtleks küll , mis minu silmale avanes ! Igasugused äraoleva ilmega karvased ja sulelised lösutasid pinkidel justkui mingis narkouimas , klaasistunud pilguga tühja jõllitades ! Selgus , et käimas on mingine “ orelifestival ” ! Ma saan aru küll , et nn “ klassikaline muusika ” on praegu popp ! Teed näiteks raadio lahti , sealt muud ei kuulegi kui Pärt ja Händel , Pahh ja Mootsart ! Üks edetabeli saade käib alalõpmata ! Selliste “ orkestrite ” eluiga pole kuigi pikk - vahest ehk paar-kolm suve peavadki vastu ja siis on kööga ! Kas keegi mäletab veel sellist bändi nagu Tallinna Linnamuusikud ? Oli sihuke ühe-hiti bänd ! Ja veel ! Kas riigiisadel on aimu , et meil tegutseb selline raadiokanal nagu “ Klassikaraadio ” ? Sealt tuleb seda kääksutamist hommikust õhtuni , sekka diskorite loba ja liiklusteated ! Huvitav oleks teada , kas sellel “ raadiokanalil ” on ka mingisugune tegutsemisluba , ja kuidas nad selle saanud on ? Normaalne tööinimene on nagu peksasaanud koer Eesti Vabariigis ! Teda ei kaitse mitte mingid seadused ! VAESLAPSE KÄSIKIRI “ Olen ilmas palju näinud . Palju kannatanud ka . Palju on mul meelest läinud . Üht ei suuda unusta ! Keegi sakslane oli mulle kõvasti raha võlgu . Lõpuks sain temalt tsheki <arv> <arv> kroonile . Viisin tsheki kohe panka , kuhu kurjad kasuvanemad omal ajal mulle arve avasid . Panga ametnikud kontrollisivad kaks nädalat varahommikust hilisõhtuni , kas tshekk on “ kattega ” . Lõpuks öeldi , et kõik on OK ja kanti raha minu hoiuarvele . Oh mind vaeslast ! Käisin mitu päeva nagu lollike soendades oma põues kallist pangakaarti ! Lõpuks võtsin südame rindu ja astusin tasa tasa ühe rahaautomaadi juurde . Lükkasin oma väikse kaardikese värisevi sõrmi pilusse , et ometi ükskord krabisevat raha oma silmaga näha ! Mõtlesin , et ma ainult korra vaatan ja panen siis kohe tagasi ! Aparaadi külm ekraan aga teatas kalgilt , et kõik minu veeringud on arvelt viimseni kadunud nagu vits vette ! Jooksujalu kihutasin läbi öö juba tuttava kontori poole , kus lampide säras ja kiiskava klaasi taga istusid uhked pankurid , otsekui printsid idamaisest muinasjutust ! Kui kukk oli kolmandat kirenud , avas üks neist oma suure punase suu : “ Teate , Saksa pangast tuli teatis , et selle sakslase tshekk on katteta ja me pidime need <arv> <arv> jälle teie arvelt tagasi Saksa panka kandma ja need närused <arv> krooni kirsturaha , mis enne teie arvel olid , läksid auditeerimiskulude katteks ! Külastage meid jälle ! ” Omad vitsad peksavad ! Kesse käskis fritsule raha laenata ? Ja oma raha pangas hoida ? Raha koht on sukasääres . Nägin täna öösel unes Olari Taali . Ta istus ühes pimedas toas ja palus , et ma talle jupi küünalt annaksin . Olgu see sulle õpetuseks ! AAPO JUPP , ekspert Oma elutöö käigus olen teada saanud , et ennekõike on vaja õppida , kuidas erutada meeli . Kui mees tahab naist tõepoolest seksile häälestada , tasub seda teha juba enne magamistuppa jõudmist . Näiteks on naise hing juba kord niimoodi säätud , et talle meeldivad suure söömaga mehed . Kes on närb sööja , seda naised ei taha . Mina hangin naisi nii , et lähen kuhugi poodi , võtan suure grillkana ja hakkan seda otsast närima . Seisan lihtsalt sabas , lakun rasva ja ragistan konte . Aga järjekorras kõik totsid viskavad mulle silma ja imetlevad mind ! Muud pole teha vajagi . Nad tulevad mulle ise poest kõik padinal järele . Mina jooksen vaid autosse ja tõmban ukse kinni , kui paar-kolm tükki on jõudnud peale ronida . No üldiselt on nii , et need on ka kõige kobedamad . See on looduslik valik - vanad ja haiged naised ei jõua nii kiiresti autosse karata kui vaja ! Ainult üks kord pääses üks jube krokodill peale . See oli sportlane - dressid seljas ja laubapael peas . Üleni higine ! Mul oli tükk tegemist , et ta masinast välja meelitada , ja auto salong haises veel mitu nädalat nagu koolivõimla ! Kallis sõber ! Tere tulemast meie koduleheküljele ! See aeg , kui sina suvi otsa luuslanki lõid , käis Herilase peres kibe töö . Ei jõudnud me Jacksoni kontserdile ega mereranda päevitama . Ainult ujumas sai paar korda käidud ja ühe korra politseis ülekuulamisel . Kuid see-eest on meie vaev nüüd rikkalikult tasutud . Toimetuse salved on täis ajakirjanduspõllult kogutud kvaliteetseid artikleid ja küpseid fotosid . Leidub isegi juhtkirju ! Jaa . Ajal , mil iidne juhtkirja kirjutamise kunst unustuse hõlma kipub vajuma , on korralik juhtkiri suur haruldus . Vähesed väljaanded võivad oma lugejaid väärt kraamiga kostitada . Mäletan , kui häid juhtkirju kirjutas minu vanaema . Need kajastasid tema seisukohti ja arvamusi . Meie , lapsed , ärkasime köögist tuleva juhtkirja lõhna peale . Ja siis , kui põngerjad alles hommikukohvi jõid , käis vanaisa mannerguga naabruses asuvast uudisteagentuurist värskeid uudiseid toomas ! Just seesugune idüll ootab sügishooajal ees ka Herilase lugejat . Kinnitage rihmad ja järgnege meile ! x Tallinn saab sünagoogi moosiga . x Valitsuse hädaistungil arutatakse tualettpaberitöös- tuse streigiähvardust . x Ooperiprimadonna saabub Tartu rongiga . x Kuum uudis autoomanikule : uus Mazda põleb ! Suur osa meist ei torma uue moehooaja alates kaubamajadesse , et kogu oma garderoobi välja vahetada , pigem ikka mõne üksiku rõivaeseme või aksessuaari võrra riidekappi täiendama . Mõned vihjed neile , kes tahavad moodsad olla , seda aga nappide vahenditega . Moeka ilme tagavad : - hall pükskostüüm , - kõrge kingakonts , - must või punane nööp jakil , pükstel , pluusil , - originaalsed kudumid , sealhulgas lühikeste varrukatega dzhemper või vööga villane jakk , - sirge lõikega , veidi taljesse töödeldud kuni põlvini ulatuv pintsak või mantel , - samet , - toon-toonis triip , - punane vastavas rõivaansamblis , - karusnahksed äärised varruka otsas või kaeluses , - mikromini ( alla <arv>-aastastele ja saledatele ) , - üle pahkluu ulatuvad püksisääred . Vahelduseks võiks loobuda - mustadest sukkpükstest ja vahetada need ihuvärvi sukkpükste vastu , - platvormkingadest , - neoonvärvidest , - silmatorkavatest ja suurtest nööpidest , - psühhedeelsete mustrite ja kujunditega kangastest , - nailonjopist , - shoti ruudust , - mantlil ja jakil vööga kokku tõmmatud keskkohast . BRITT ROSEN Lancôme'i sügistalvine meik Hypnotic on pilkupüüdev ja salapärane . Kogu värvigammas on esindatud erinevate metallide läige : pronks , pruunid , beezhid ja roostekarva toonid on liidus vase ja kullaga , lilla ( kahvatust sirelilillast tintja granaatõunapunaseni ) lisandiks on plaatina , kroomi ja hõbeda varjundid . Uudsusega hakkavad Hypnotic-jumestussarjas silma kulmu- ja juuksetushsh Lumi Hair ning läbipaistev ja kullaselt või hõbedaselt helklev jumestuskreem Maquisuperbe . Eesti oludesse sobitas Lancôme'i sügistoone jumestaja Katrin Sangla . Näidismeigi tegemisel kasutas Katrin Sangla firma uusi meigivahendeid . Toonide oskuslik sobitamine on meigi võti - piisav annus läbipaistvust ja helki sealjuures annavadki soovitud tulemuse . Helendav ja läbipaistev jumestuskreem toob esile modelli näo reljeefsuse . Ettevaatlik soovitas jumestaja olla neil , kes uue jumestuskreemiga näo vigu katta üritavad : see ei peida midagi ! Ebaühtluste peitmiseks võib helkleva jumestuskreemi segada tavalisega . Kuldne puuder hajutatakse ühtlaselt põskedest lauba piirini ning sellega kaetakse ka lau liikuv osa . Heledat puudrit kantakse kulmu alla . Silmakontuur tuuakse esile laineriga - laineri joon tõstab silma paremini esile . Ripsmemtushsh on pikendav ja tihendav , kulmud toonitatakse veidi pärlmutrise , oranzhika kulmuspiraaliga . Sama vahendiga toonitatakse ka juukseid ja ripsmeotsi . Huulepulga toon on sinakas-violetne , huulte keskosale lisatakse hõbedast läiget . “ Selline helklev meik paneb näo särama just õhtuvalguses , ” iseloomustab Katrin Sangla Lancôme'i müstiliselt mõjuvat uut sügisjumestust . BRITT ROSEN Kui tüütu oma käte eest hoolitsemine kellelegi ka ei tunduks , murduvad või suisa “ kihilised ” küüned on tõsiseks nuhtluseks . Iluajaloos värvilise küünelaki leiutajana tuntuks saanud Revlon pakub küüntele uut kompleksset hooldust : vahendeid , mis mõeldud haigete küünte intensiivseks raviks ning hooldusvahendeid , mida võib küünte korrashoiuks ja hädade ennetamiseks pidevalt kasutada . Ravikuuriks sobib Intense Therapy emulsioon , mis moodustab küünele kaitsva kihi , tugevdab neid , kaitseb välisärrituste eest ja toetab küüne kasvamist soovitud pikkuseni . Grow <arv> on hooldav lakk kuivadele ja kergesti murduvatele küüntele . Geeljas vahend Calcium Gel moodustab küüne pinnale küünt tugevdava kihi - juba pärast nädalast kuuri on küüned tugevamad ega murdu nii kergesti . Cuticle Remover With AHA on küünenahka pehmendav-niisutav vesi , mille kasutamine lihtsustab kinnikasvanud küünenaha eemaldamist . Igapäevasemaks hooldusvahendiks on hästi imenduv käsi ja küüsi niisutav kreem Hand &amp; Nail Moisturiser . Kõigil nimetatud toodetel on üks hind - <arv> kr. BRITT ROSEN Vistrikulise naha pärast murelikud teismelised ei pea nüüd enam välimuse pärast muretsema . Uus nahahooldussari OXY takistab vistrike tekkimist , ravib neid ning hoiab tervenenud naha puhtana . Kui pole tegu just ägeda aknega , saab korrapärasel kasutamisel vinnimurest lahti . Kõik OXY tooted sisaldavad triklosaani või salitsüülhapet , mis on nahaarstide poolt tunnustatud akne-ravijad . Akne teket ennetavad kahepoolsed puhastuspadjakesed ( <arv>-<arv> kr ) ja näopuhastusgeel ( <arv>-<arv> kr ) . Mõlemal on bakterivastane toime . Padjakesed eemaldavad nahalt lisaks surnud rakud , rasu ning toimivad ka sügavpuhastajana . Hella toimega näopuhastusgeeli võib kasutada seebi asemel . Raviomadustega kreemi ( <arv>-<arv> kr ) bakterivastane mõju ulatub ka naha alumiste kihtideni ning seetõttu kaovad vistrikud enne väljaarenemist . Sügavpuhastava toimega on ka OXY näovesi ( <arv>-<arv> kr ) . NB ! Toodete kasutamisel tuleb järgida täpselt kasutamisõpetust ! Ja kuigi OXY sari on eelkõige teismelistele , ei tähenda see , et vanemad ei võiks lapse peeglilaualt mõnikord neid laenata . Ookeanihõngu meeste põskedele Christian Dior täiendas oma lõhnaarsenali uue meesteparfüümiga Dune pour Homme . See on värske lõhn , mis sobib väljendama vaba , iseseisva ja tasakaaluka mehe loomust . Meeste Dune'i lõhnabuketis keskendutakse viigipuu lehtede ja puidu aroomile . Roheline mets ja ookean on parfüümi märksõnad . Peale tualettvee kuuluvad Dune pour Homme ( <arv> ml pihustiga pudelis <arv> kr , <arv> ml <arv> kr ) lõhnasarja vahendid , mida kasutatakse pärast habemeajamist - nahka toniseeriv ja värskendav näovesi ( <arv> ml <arv> kr ) ning nahka pehmendav õlivaba balsam ( <arv> ml <arv> kr ) . Mõlemad jätavad pärast kasutamist nahale meeldiva lõhna . BRITT ROSEN Ajaloos on kingamood läbinud vallatuid kurve , seda just kingakontsa muutumises . Tänavune sügis korraldas aga sootuks äkilise pöörde terava kinganina ning tikk-kontsa suunas . Samal ajal , kui kingatööstus dikteerib jälle taaselustunud <arv>ndaid , pole kõrge tikk-kontsaga saabas ja king meie tänavapildist tegelikult veel kaduda jõudnudki . Eksivad aga need , kes usuvad , et kapinurgas tallel hoitud jalatsid täna jalga tõmmata sobivad . <arv>. aasta sügistalve kingad ja saapad on <arv>ndatega võrreldes julgemad , agressiivsemad , väljakutsuvamad , samas elegantsemad . Kindlasti ei kogu viimase piirini teravaks-kõrgeks aetud konts meie ilmastikuoludes massiliselt poolehoidjaid - põhjamaalastena rõhume pigem jalatsi praktilisusele , kvaliteedile ja mugavusele . Mugav ei tähenda ju alati spordijalatsit - ka õigesti valitud moodne king võib mugav olla . Pealegi nõuab nõelterava kontsaga meie tänavakividel kõndimine tõelisi tasakaaluharjutusi ja seetõttu kanname neid pigem pidulikel puhkudel , õhtukleidi juures . Õnneks mõtleb jalatsimood inimeste erinevale maitsele . Kingamood hiilgab praegu lihtsa ja konkreetse vormiga . Vaid nüansid annavad just sellele sügisele iseloomulikke jooni . Peale tikk-kontsaga (sukk)saabaste , poolsaabaste ja kingade soosib mood erineva kõrgusega plokk-kontsaga kinnist tänavakinga ja (pool)saabast - tunduvalt jalasõbralikumaid jalavarje . Plokk-kontsal suhteliselt laia ninaga tänavaking sobib ka ideaalselt mehe garderoobist laenatud naistemoe lemmiku pükskostüümi juurde . Saapa lõige järgib jala kuju ning plokk-konts ulatub kannast veidi tahapoole . Poolsaabas meenutab tihti meeste saapaid . Tänavakingki sarnaneb mõneti meestekingaga - väga madala kontsaga mudelid on viimastega lausa äravahetamiseni sarnased . Noorem põlvkond võib aga rahumeeli mõnusaid platvormkingi , kirkavärvilisi platvormsaapaid ja sportlikke jalanõusid edasi kanda - needki pole kuskile kadunud . Moelavadel näidatud uusim kingamudel on terava ninaga ja madal nagu toasuss . Piduliku kinga shokivariant näeb ette ülipeenikest metallist tikk-kontsa . Ka kulla- või hõbedaläikeline kunstmaterjal on peokingale olnud ajastaega iseloomulik ja on praegugi . Eelistatumateks värvideks on must , pruun , roostepruun , merevaigu- ja puidutoonid . Tagasihoidliku vormiga mudelid muudetakse põnevamaks ühe värvi eri toonide ja lõigete kombineerimisega -ruudukujulistest nahatükkidest kokkuõmmeldud kingapealsed on vaid üks variant . Palju kasutatakse ka seemisnaha ja tavapärase naha kooslust . Materjalidest kasutatakse nii naturaalset kui kunstnahka - lakknahk , ussinaha imitatsioon , metalliläikega materjalid . Minimalism on moes . Peale koti ja vöö on just elegantsed , kvaliteetsed ja hoolitsetud jalatsid need , mis annavad sellele stiilile viimseni viimistletud , õige ilme . ANNIKA KOPPEL Toomas Lepa töölaud on täis kõikvõimalikke televisiooniga seotud pabereid . Mees kandideerib Eesti Televisiooni peadirektori ametikohale . Televisioon on kuum koht ja Lepp võistleb direktoritooli pärast Vallo Toometi ja Mark Soosaarega . Neid on juba ETV kolmeks printsiks nimetatud . Eesti Televisioon oleks siis nagu Lumivalgeke , kes printsi suudlust ootab . “ Suudlusega ” peab aga kannatama oktoobri lõpuni , mil Ringhäälingunõukogu oma otsuse teeb . Kas teist oleks võinud saada näitleja ? Ei oleks , see tundmine oli mul küll . Mu õppejõu Raivo Trassi õhutusel mõtlesin lavastajakutsele . Lavakas tekkis selline mõõnaseisund . Kogu aeg räägiti , et kui te nüüd seda asja ära ei tee , siis võite lahkuda . Käisime Moskvas ja tundus , et suuri asju tehakse seal , siin nagunii midagi ei sünni . Ühesõnaga , Mihkel Smeljanskiga viisime ära lahkumisavaldused . Panso ütles küll , et kui ta meie isa oleks , võiks ta nõu anda , kas tasub enne mereleminekut sadamast tagasi pöörduda . Aga ütles ka , et tema ei saa meile isa olla , ja me peame ise otsustama . Nii oligi . Mina läksin siis televisiooni tööle . Kuivõrd kahest kursusest lavakunstikateedris teile teletöös tulu on tõusnud ? Lavakunstikateedri aastatest saadud loominguline säde on siiamaani sees . See , mis Voldemar Panso ja Grigori Kromanov , Mikk Mikiver ja Helmi Tohvelman meisse istutasid . Vaimselt on need aastad andnud loomulikult väga palju . Mõistagi on sellest ajast kasu olnud , sest kogu aeg peab näitlema . Ka näitlemine on mingi suhtlemisvorm ja suhtlemine võib olla mingi näitlemisvorm . Igaühel on oma roll . Teie olete ajakirjaniku rollis , üritate küsida . Mina üritan tähtsat nägu teha ja targalt vastata . Teeme selliseid väikseid kokkulepitud rolle ja kumbki pole me ise ... ETV oli teie esimene töökoht . Kas ring on täis saamas ? Tõepoolest , ETV oli mu esimene töökoht . Tulin ETVsse <arv>. aastal rezhissööri assistendiks . Tegin läbi bürokraatliku kategooria- ja palgaastmestiku peatoimetajani välja . Olen õppinud kõike , mida televisioon suudab pakkuda . Tsensuuri viljastavates tingimustes õnnestus vahel ka saateid ja filme teha . Ja kui <arv> tekkisid esimesed võimalused vabaks televisooniks , siis leidsime , et kogu struktuuri ja kohmakat masinavärki saab ka lihtsamalt ja efektiivsemalt tööle panna . Selles mõttes on ring täis , et tegelikult ei ole ETVs sellest ajast midagi muutunud . Seesama süsteem töötab edasi . Kuigi programm on arenenud , ei võimalda süsteem paindlikku asjaajamist ja puudub kaasaegne mänedzhment . Miks te otsustasite kandideerida ETV peadirektori kohale ehk teisisõnu : miks see ametitool teid ahvatleb ? Ega tool ahvatlegi . Ma pole kunagi tahtnud juhtida juhtimise pärast . Tahaksin , et Eesti Televisioonist saaks tõeliselt rahvuslik televisioon , et see saaks televisioonimaastikul Eestis erilise koha , et seal töötaksid kõrgprofessionaalid , et tehtaks ainult kvaliteetset eestikeelset teleprogrammi . Tahaksin teha eestikeelset televisiooni . See mul ETVs pooleli jäigi . Kas see on siis missioonitunne ? Te võite seda nimetada missioonitundeks . Need , kes on direktoritoolil istunud ja püüdnud masinavärki juhtida , ei ole seda halvasti teinud , aga teha saab ka natuke teistmoodi , nüüdisaegsemate vahenditega . Mis saab teie praegusest teleprogrammi tootvast firmast Meediapress , kui osutute valituks ? Müün oma osaluse ära . Teie televisioonitee on kogu aeg kulgenud koos Mart Siimanniga , nüüdse peaministriga . Missugused on teie suhted praegu ? Siimanniga koos oleme käinud läbi mitu televisiooni ja tema oli see , kes Eesti Televisiooni juhtima tulles tõi sinna täiesti teistsuguse mõtlemise , avatuse uutele ideedele . Sellest ajast peale on meie koostöö hästi istunud . Oleme saanud headeks sõpradeks . Pärast seda , kui Mart Siimannist sai peaminister , on ta sõpradele kadunud . Ta on pühendunud riigile ja kokku saades me tööasjadest ei räägi . Sõltumata sellest , kus või missugusel kohal Siimann töötab - meie suhe jääb ikka heaks ja sõbralikuks . Kui tähtsad on teie elus olnud sõprussuhted ? Loomulikult on sõprussuhted tähtsad ja mul on palju väga häid ja lähedasi sõpru . Mõnedega käime koos kooliajast peale , saame kokku , mängime bridzhi , käime koos sünnipäevadel - need on südamesõbrad . Tööalaseid kontakte , mida võib nimetada sõprussuheteks , on ka väga palju . Paljud sõbrad on eri televisioonide vahel laiali pudenenud . Üks mu parimaid sõpru , kellega oleme veetnud palju puhkusi paadis , süstas ja autos , on Priit Aimla . Sõbrad räägivad omavahel kõikidel teemadel , ja need ei pruugi sugugi olla töised jutuajamised . Ma pole püüdnud oma tarkusi teise ala inimestele peale suruda . Aga kui tehakse kriitikat töösuhete pinnal , siis ega seepärast pea sõprus katkema . Tõeline sõprus ei katke ka siis , kui tehakse tõsist kriitikat . Kuidas ise kriitikat talute ? Keegi pole mind eriti kritiseerinud . Kui seda teeb sõber , olen tänulik , kui vaenlane , siis sellepärast ta kritiseeribki , et on vaenlane . Ülejäänud kritiseerivad sellepärast , et end tähtsaks teha . Nii et te ei pea pikka viha ? No ei pea , see on küll täiesti välistatud . Vihastama ajab lollus või kellegi pahasoovlikkus . Vihastada võib ka enda peale . Väga hea on omada näiteks plekk-kruusi , mille peale vihastada . Inimesed käituvad erinevalt , sageli ettearvamatult , psühholoogilised põhjused nii või teisiti toimimiseks on tihtipeale varjatud . Mõned asjad on tingitud spetsiaalsetest ärihuvidest , aga väga palju on ka salakavalaid inimesi , kelle tegevus ongi suunatud ainult pettusele , alttõmbamisele . Selliste inimeste peale muidugi vihastan , aga viha pole mingi püsiv nähtus . Teed lähevad siis lihtsalt lahku - nagu ikka elus juhtub . Olete tsiteerinud ühte USA meediakonsultanti , väites , et “ sõltumatu televisioon peaks valitsust kogu aeg hammustama ja kommertstelevisioon peab end tulusalt majandama ” . Kas ETV võiks teie juhtimisel kujuneda sõltumatuks televisiooniks ? Tsiteerisin Sturges Dorrence'i , kes tuli USAst konsulteerima Ringhäälingute Liitu . Ajakirjandus peab olema alati valitseva võimu vastu kriitiline , see on absoluutselt kindel . The Medium is the message ehk meedium on sõnum on teine tsitaat , mida olen kasutanud ja see pärineb Marshall McLuhanilt . See on hoiatus . Ringhääling ei tohi muutuda teateks , iseenda objektiks , vaid ta peab olema sõnumitooja , andma inimestele võimaluse ise mõelda , jäädes sõltumatuks . RTVs töötasite koos oma praeguse konkurendi Vallo Toometiga , kes siirdus sealt ETVsse uudistetoimetust juhtima . Kuidas suhtusite omal ajal tema lahkumisse RTVst ? Vallo Toometi lahkumisse suhtusin nii nagu iga direktor suhtub , kui tema firmas välja õppinud ja professionaalsuse omandanud töötaja lahkub konkureerivasse firmasse . Inimesena saan küll Vallo Toometist aru , aga firma juhina just nii suhtusingi . Aga ajad muutuvad , elu läheb edasi . Rindejoon ei püsi kunagi paigal . Professionaalsus ilmneb kriisiolukordades . Olite Eesti esimese eratelevisiooni sünni juures , samuti olete teinud kaasa selle samm-sammulise arengu . Miks te ikkagi soovite tagasi pöörduda riigifirmasse ? Kas erasektor ei osutunud piisavalt tulusaks ? Miks ei , läheb väga hästi . Aga avalikul televisioonil on rohkem võimalusi . Arvan endal olevat ideid ja ka piisavalt tahet , et Eesti Televisiooni tõeliselt avalikku teenust pakkuvaks arendada . Niisiis ei soovi ma pöörduda riigifirmasse , vaid soovin juhtida riigile vajalikku protsessi . Eratelevisoon on põhimõtteliselt teine asi . Arvan , et meile on vaja rahvustelevisiooni , nagu on meile vaja rahvusooperit ja rahvusraamatukogu . Ma ei kujutaks ette , et rahvusooper oma ruumid ööseks striptiisiks välja üüriks - sealt saaks ju raha “ Don Carlose ” tegemiseks - , nagu rahvustelevisoon praegu just teeb : tiivakeste vahele natuke ajakirjandust . Paranoiline on menstruatsiooni arvelt sümfooniakontserdi salvestust finantseerida . Kui aga kommertsmüügi raha kaob , tuleb see loomulikult ETV finantssüsteemis asendada . Variandid on olemas ja ka välja pakutud . Miks te õieti TV<arv>st ära tulite ? Tahtsin teha rohkem eestikeelset programmi , ent omakeelse programmi tegemine on alati väga kallis . TV <arv>s tekkisid samasugused probleemid kui Eesti TVs vanasti , ehkki mitu korda väiksemad . Olen püüdnud toota sellist programmi , mis annaks ainet mõtlemiseks , leida uusi inimesi ekraanile . Matti Mihkelson , TV <arv> peadirektor , ütles , et kuule , sul on nii head ideed , tee üks tootefirma , kus sa saad neid rakendada ja oma toodangut pakkuda . Praegu teengi “ Risttuld ” Martinsoni , Ruussaare ja Luigega , “ Pealinna päevikut ” Läntsi , Borni ja Kunglaga , “ Ajameetrit ” Rummi ja Tammeriga . Tänu Rein Ratase initsiatiivile panime käima regulaarse “ Keskkonnauudiste ” saate , Kalle Mälbergi kustumatu energia hoiab elus loodussaateid - Vee-Eesti projekt kujunes väga töömahukaks . Venekeelsetele teeme “ Subbotejat ” , Zukermanni töö on paljutõotav . Politseisaadet teen juba viis aastat Kalle Mihkelsiga , kellele lisandus Ain Allas . Oktoobris alustame Mart Mardisalu showga TV <arv>s ning väga tõsise saatega euroteemadel “ <arv> pluss ” Eesti Televisioonis . Kuidas hindate ennast kui juhti , mida peate oma tugevateks külgedeks ja mida nõrkadeks ? Arvan , et suudan õppida , ka vigadest . Mul on organiseerimisvõimet . Tunnen , et logistilised süsteemid istuvad . Tahan jõuda tulemuseni . Tuleb ära tunda head ideed ja head inimesed . Minu kabineti uks peab alati lahti olema , sealt peab saama sisse ja välja käia , ja kui kellelgi on hea idee , võib ta seda ka öösel esitada . Teid tunti omal ajal kui ETV parimat rezhissööri . Miks teid loominguline karjäär enam ei köitnud ? Sai tehtud meelelahutussaateid ja muusikafilme . Aga televisioon on koht , mis loomingulist inimest kõvasti koormab , imeb energiat välja , ja kui pead aasta aastalt uut , paremat , kvaliteetsemat tegema , siis inimene lihtsalt põleb läbi või tahab uut sammu astuda . Näiteks mu väga hea kolleeg Jüri Pihel , keda oleksin Eesti Televisiooni juhina meelsasti näinud uues meeskonnas , on läinud eratelevisiooni , täpselt nii nagu mina omal ajal. Tuleb piir ette , näed süsteemi puudusi - töö organiseerimatust , minnalaskmist , ja siis tekib küsimus , miks see nii on . Kui inimene mõtleb loovalt , on ta koht kusagil ülevalpool . Kas noorus Tartu boheemlikes ringkondades on teie eluvaateid senini kuidagi mõjutama jäänud ? Olen Tartus kasvanud . Tahtsin minna ülikooli eesti keelt õppima . See oli <arv>ndal aastal . Kahe nelja ja kahe viiega olin <arv>. , esimene , kes välja jäi . Jäin vabakuulajaks . Oleks mul olnud koolist parem iseloomustus , siis oleksin punkte juurde saanud . Minu puhul kommunistlik kasvatus mingisugust vilja ei kandnud ja eks siis ühel päeval öeldigi , et selliseid üliõpilasi meil vaja ei ole . Tallinnasse tulles tundsin , et see maailm on natuke teistsugune küll . Aga see läheb kiiresti meelest . Olen Tartu juurde ka tagasi tulnud - Vaino Vahinguga tegime filmi “ Minu Tartu ” , mille stsenarist , muide , oli Hagi Shein . Seda filmi oli üldse võimalik teha sellepärast , et oli Tartu <arv>. aastapäev . Kogu sotsialistlik jama pidi seal sees olema , aga meil ei olnud . See oli tolleaegne tüüpiline ühe filmi tee sahtlisse ja sinna ta jäi . Aga ma ei ole Tartut kunagi unustanud . Nõukogudeaegne elu Tartus sundis loovinimesi kuidagi teistsugusele väljenduslaadile , seal olid oma kirjandusrühmitused ja kunstiikoonid . See oli nagu kohustuslik eluülikool , mis tuli läbi teha . Sellesse aega jääb ka teie esimene abielu , Leelo Tunglaga . See oli nooruse abielu , olin siis kahekümnene . Kui tähtis on teile raha ? Raha on väga suhteline mõiste . Rääkisin hiljuti sõber Mattiasega , keda äri oli viinud Usbekki . Usbekis ei ole raha praegu konverteeritav . Sul võib olla hullupööra raha , aga sellega pole midagi peale hakata . Kui on head ideed ja ühiskonnas aktsepteeritavad ideed , siis leitakse nende teostamiseks ka raha . Aga iseenesest ei oska ma raha kohta suurt midagi öelda . Ma ei ole ärimees , pole kunagi olnud . See on ka põhjus , miks praegune eraettevõtlus paneb mind mõnikord ebamugavalt tundma . Ma ei ole raha tagaajaja . Mis teid siis liikuma paneb ? Raha on vaja mingi asja tegemiseks . Ma ei tee neid asju selleks , et raha teenida , vaid otsin raha selleks , et oma ideid ellu viia . Millal te viimati Hispaanias puhkust veetsite ? Möödunud aastal sõitsin koos abikaasaga Hispaania läbi ja ilmselt lähen sel aastal veel korra . Mis teid Hispaanias võlub ? Hispaania on nii ilus maa ! Seal on nii sõbralikud ja avalad inimesed . Kui te viitate mu hispaania päritolule , sellele , et mu isa on hispaanlane , siis arvan , et mitte selles pole asi . Mulle meeldib see maa , kuna seal on hea olla , hea puhata , suhelda . Seal tunnen ennast täiesti vabalt , mitte võõrsil olevana . Mul on Hispaanias õde ja poolvend . Kas pälvite seltskonnas sageli naiste tähelepanu ? Ei . Ja ise vaatan ikka ainult oma naist . Kuidas te oma abikaasaga tuttavaks saite ? See oli väga lihtne . Minu naist Innat tutvustas mulle tema endine abikaasa . See oli tõesti nii . Kuid legend räägib , et teie lähemal tutvumisel oli oluline osa televisioonil ? Mul ei olnud televiisorit ja siis ma käisin tema juures “ Dallast ” vaatamas . Ja nii see tuli ? Jah , nii see kuidagi tuli . Inna töötas siis ja töötab ka praegu televisioonis . Praegu on ta ajakirjandusliku programmi vastutav sekretär . Ta on toimetajana olnud paljude kultuuri- ja haridussaadete sünni juures . Viimati , kui koos töötasime , tegime Mati Talvikuga sarisaadet eestlastest . Nii et televisioonist ei pääse te ka kodus ? Jah , paratamatult . Ikka räägime , mis päeva jooksul juhtus , kuid see pole valdav ega obligatoorne . Kas lapsed on samuti telepisikuga ? Lapsed on suured . Erkki , Inna poeg esimest abielust , õpib praegu turismi ja hotellimajandust . Hendrik õpib õigusinstituudis , ta on teinud ka Meediapressi võttegrupis kaasa . Aga ma ei tea , mis televisioonipisik on . Kui inimene satub sellesse süsteemi tööle , siis nagu ei oskagi enam muud teha . Mõnda programmi vaadates tunnen , et selline professionaalne idiotism on kindlalt sees . Mida teete siis , kui te ei tegele televisiooniga ? Sõidan autoga , ja väga kiiresti . Muidugi , Eestis lubatud kiirusega . Hispaanias ja Saksamaal käin ennast sealsetel kiirteedel nö välja elamas . Sel aastal käisin ka Shotimaal vasakpoolset liiklust proovimas . Mingi teistsugune mehhanism hakkab autorooli taga tööle , minule on see täielik lõdvestus . Isegi siinsamas linna peal , kui on paha tuju , teen autoga tiiru . Kuid teil on ju ka suvekodu . Suvekodu on mul Joaveskis , imeilusas kohas , jõekäänus metsa sees , Lahemaa südames . See on koht , kus saab täiesti omaette olla . Mida aasta edasi , seda rohkem üksi olemine naudingut pakub . Ega ma kaua eremiitluses vastu pea , aga vaieldamatult annab see hea laengu . TOOMAS LEPP Sündinud <arv>. märtsil <arv> Kasahhi NSVs Kengiri külas . Lõpetas Tartu <arv>. keskkooli <arv>. Õppis Tartu Riiklikus Ülikoolis eesti filoloogiat ( kaugõpe ) <arv>-<arv> , Tallinna Riikliku Konservatooriumi lavakunstikateedris <arv>-<arv> , Tallinna Pedagoogilises Instituudis <arv>-<arv> , diplom näitejuhtimise erialal . Televisiooni juhtimise kursus USAs <arv> , diplom . Töö : <arv> Eesti Televisioonis rezhissööri assistent , <arv> rezhissöör , <arv> meelelahutussaadete peatoimetaja , <arv> AS Reklaamitelevisooni peatoimetaja , <arv> AS Reklaamitelevisooni direktor , <arv> AS TV <arv> programmidirektor . <arv> OÜ Meediapressi omanik ja direktor . Pole kuulunud ühtegi poliitilisse liikumisse ega parteisse . Eesti Videotootjate Liidu asutajaliige <arv> , Eesti Kinoliidu liige <arv> , Eesti Ringhäälingute Liidu asutaja ja juhatuse liige <arv> , Eesti Filmiloojate Liidu liige <arv> , Eesti Meediakeskuse nõukogu liige <arv>. PAPAREX &amp; TORGAND Lõpuks on siis asjalood niikaugel , et rulluisutamise ajad hakkavad seks ( loe : selleks ) korraks läbi saama . Vihikute hinnad on poolel teel universumi lõpmatusse , toonekured põrutavad neegripapadele meelehärmi tegema ja trenditeadlikumad neiud peidavad vaikse ohke saatel nabarõnga sahtlisügavusse . Ühesõnaga - sügis pole enam mägede taga . Põhjus , miks kõige põnevama koha pealt tuleb “ Ämblikmehe ” vaatamine vanaemale ülesandeks teha ( karmi korraldusega lõpp üles kirjutada ) , ranits haarata ja õue kihutada , on enamikule “ Jessi ” lugejatele selge . Ei aita siin voodi alla pugemine , palaviku simuleerimine ega põhjalik selgitustöö , et neegripoistel on sellise ilmaga külmapühad ja üleüldse oled sina ainus loll , kes ennast kohale viitsib vedada . Kool on koht , mis lastevanemate arust peaks olema nüüdsest teiseks koduks . Ja enne kevadet see pull ei lõpe - see on üks , mis kindel . Seekord tulebki panna paberile mõned õpetussõnad , mis peaksid mitte eriti usinaid õppureid pisut aitama . x Tark pinginaaber on pool võitu . x Rumal õpetaja on teine pool võitu . x Pidev mobiiltelefoni plärin tunni ajal muudab ka kõige rahumeelsema õpetaja varem või hiljem närviliseks . x Ajalooõpetajad on enamasti vastuvõtlikud päevapoliitilistele teemadele . Kui sul õnnestub tunni alguses jutt valitsuse vigadele juhtida , on tunni lõpuks terve klass sulle tänulik . x Ära eksita õpetajat , kui ta hakkab enesest rääkima . x Vahetunni alguses ukse vahelt sisse piiluva klassijuhataja manitsustele ei tohi mingil juhul reageerida . Vastasel korral on viimane lupsti klassis ja juttu jätkub kauemaks ... x Kui konspekteerida kohe ülitillukeste mõõtmetega kaustikusse , ei lähe enne kontrolltööd/eksamit elu nii kiireks - minikonspekt on kohe võtta . x Kontrolltöö ajal ei maksa oodata pinginaabrilt armuande , neid tuleb võtta ise . x Õpetajale ei meeldi harilikult see , kui õpilane käib koolis parema autoga kui tema . x Oma suvevaheajast rääkides ei tasu õpetajale meenutada , et sina teenisid suvel kolme kuuga rohkem kui õpetaja poole aastaga ( pedagoogid on sageli materialistid ) . x Pidev jutt , kui väga sulle meeldib õppida , hajutab õpetaja tähelepanu . x Kui jutt ei aita , tuleb lõpuks süda rindu võtta ja endale siiski üht-teist selgeks teha . x Pugemisel on omad piirid . Ära üle pinguta . x Loll õpib , tark teab isegi . Aga ära seda õpetajale ütle . x Koolipäev ei koosne ainult söögivahetunnist ja kehalisest kasvatusest . Ära unusta koju koolitarbeid . x Unusta pidevalt koju koolitarbeid , neid on hea ettekäändena tuua , et tunni ajal koju lipata . x Kaasaegne õpilane ei pane õpetaja toolile knopkasid ega määri seda kriidiga kokku . Kaasaegne õpilane kasutab originaalsemaid ja trendikamaid vahendeid . x Mood on küll tore asi , aga igaks ainetunniks erineva garderoobi kaasaskandmine jätab sinust liialt edviku mulje . x Pea pole prügikast , mis kõike kinni hoiab . Kui midagi ei mäleta , siis ära põe , alati saab kusagilt järele vaadata . SIIRI PÄRKSON Meie ( mõtlen noorte ) ühiskond on klassiühiskond . Noored on paigutatud <arv>.-<arv>. klassi . Kooliklassi . Klassis istutakse tavaliselt kahekesi . Pinginaabriga . Milline ta on ? <arv>. Pabistaja tüüp - pole asju , mis teda segadusse ei ajaks . Isegi kui tal on õpitud , kordab ta seda lõutult . See on märk eneseusu puudumisest . Ainuüksi õpetaja pilk paneb ta juba rahutult nihelema ja laua kohal kössi tõmbuma . Ettevaatust ! Käitumine võib olla nakkav . Kui ta parasjagu ei närveeri , võib ta olla päris lahe kaaslane . <arv>. Omakasupüüdlik tüüp - valib pinginaabriks endast edukama õpilase . Mida kõike ta välja ei mõtle , et sõbra vihikusse piiluda ! Kord on ta prillid koju unustanud , siis ei saa mõnest tähest tahvlil aru või tahab teada , kas sina lahendasid ülesande samuti kui tema . Õpikutest ehitatud vaheseinast pole mingit kasu . Sellise pinginaabri plussiks on võime teistelt vajalikku infot hankida , mis võib ka sulle kasuks tulla . <arv>. Seltskondlik ehk käratseja tüüp - rahutu hing , kes istuks meelsamini üksinda kui nädal aega järjest sama pinginaabriga . Kümme minutit klassi tähelepanuorbiidist väljas olemine on tema puhul mõeldamatu traagika . Seda ei juhtugi , sest ennem teeb ta ennast veel rumalamaks kui on , pärides õpetajalt asju , mida isegi teab . Järgmisel hetkel võib ta valjuhäälselt pinginaabrile käratada : “ Tee ise ka midagi ! ” Seejärel võib ta hakata üle klassi oma vastusevariante hõikuma . Tundi hilinemine ja klassist välja küsimine kuuluvad tema imago juurde . Selline tähelepanu püüdmine võib teistele närvidele käia , kuid ilma taoliste sebijateta oleks koolis hoopis igavam . <arv>. Võistleja tüüp - temas tunned võrdväärset partnerit . Aga kohati kipub ta sinust olema parem , võimekam ja ettevõtlikum . Kui nina norgu ei lase ja pingutad , tuleb ta ise appi ega solvu , kui sina teda milleski ületad . Ideaalilähedane pinginaaber , innustab isikliku eeskujuga ja kui kipud libastuma , toetab . <arv>. Oiviku tüüp ( mitte segi ajada nohikuga ) - tema loosungiks võiks olla : “ Uurida , üle kontrollida ja ära õppida ! ” . Tema ei tuubi ega näe vaeva spikrite kirjutamisega , sest ta tahab kooli lõpetada medaliga . Kui teil on vaja teda kiiresti leida , otsige raamatukogust . Tegelikult on ta väljaspool kooli tore ja huvitav inimene . Kui Sinu silmaringi või lähikonda on sattunud mõni seniavastamatu pinginaabri tüüp , võid välimäärajat täiendada ning tema kirjelduse “ Jessi ” saata . AGO RIISTAN ARGO RIISTAN Seitsekümmend kaks minutit ja kaksteist laulu . Selline näeb välja tuntud Briti rokkbändi Oasis verivärske plaat “ Be Here Now ” . Järgnevalt räägib bändi üks liikmetest Noel Gallagher ajakirjale “ Q ” antud intervjuus , kuidas sel plaadil olevad lood sündisid . “ D'You Know What I Mean ? ” ( <arv>. <arv> min ) Töötasin parasjagu ühe laulu refrääni kallal , mis hästi välja ei tahtnud tulla . Siis ma ümisesingi omaette : “ All my people right here , right now/D'you now what I mean ? /Yeah , Yeah . ” Mõtlesin lauldu üle ja see hakkas mulle meeldima , niisiis otsustasingi seda kasutada . Idee , et laulus võiks kasutada tausthelina morsekoodi , andis mulle “ Strawberry Fields ” . Kui keegi oskab selle morsekoodi lauseks ümber teha , siis olgu ta nii kena ja teatagu mulle ka . “ My Big Mouth ” ( <arv>. <arv> min ) “ Into my big mouth you could fly a plane , ” - isegi mina ei ole huvitatud sellest , mida äsja laulsin . Inimesed räägivad , mõtlemata , mida nad tegelikult parasjagu räägivad . “ Magic Pie ” ( <arv>. <arv> min ) Mõned sõnad laenasin ma Briti peaministri Tony Blairi kõnest , mille ta pidas möödunud sügisel Labour Party konverentsil . Laulu nimi tuli üsna kummaliselt . Ma vaatasin niisama sõnaraamatusse ja lugesin sõna “ magic ” , kuid mulle tundus see rohkem sõnana “ magic pie ” . Arvasin , et see sobiks hästi laulu pealkirjaks ning nii see läkski . “ Stand By Me ” ( <arv>. <arv> min ) Lugu algab sõnadega “ Made a meal and threw it up on Sunday ” . Kui ma Londonisse kolisin , siis päris mu ema pidevalt , et kas ma ikka söön korralikult . Loo mõte ongi see , et alati on hea , kui keegi sinu eest hoolitseb . “ I Hope , I Think , I Know ” ( <arv>. <arv> min ) Ainus põhjus , miks see laul plaadile sai , on see , et tegu on mõnusalt kiire looga . “ The Girl In The Dirty Shirt ” ( <arv>. <arv> min ) Ära arvasite , musta särgiga tüdruk on Meg ( Noeli tüdruk ) . Olime Megiga ühes Brightoni hotellis ja Megil oli seljas must särk . Liamile ( Noeli vend ja bändikaaslane ) see lugu ei meeldi , sest ta arvab , et see räägib temast . Ta arvab isegi , et “ Wonderwall ” räägib temast . “ Fade In ” ( <arv>. <arv> min ) See on esimene bluusihõnguline lugu , mille ma teinud olen . Johnny Depp mängib seal kitarri . “ Don't Go Away ” ( <arv>. <arv> min ) See on väga kurb lugu kellestki , kes on väga kallis ja keda sa kaotada ei taha . ( <arv>. <arv> min ) Kõndisime Kate Mossi ja Johnny Deppiga Mick Jaggeri juures rannas , kui äkki nägin , et liival lebab väike mänguklaver . Kui nupule vajutasin , mängis see madala tooniga mõnusat lugu , mis mulle väga meeldis . Kuulasin seda oma kaks tundi ja Meg sai väga vihaseks . Võtsin klaveri koju kaasa , mängisin seda Owen Morrisele ( Oasise produtsent ) , kellega töötasime samasuguse meloodiaga laulu välja . Seejärel kirjutasin loole sõnad ja oligi kõik . “ All Around The World ” ( <arv>. <arv> min ) Kirjutasin selle laulu aasta tagasi , siis oli see <arv> minutit pikk . See on hea lugu , võib rahul olla . Ma tean , mida inimesed räägivad , kuid ausalt öeldes ei huvita see mind põrmugi . Mulle meeldib selle laulu ambitsioon . Mis oli siis , kui me polnud veel ühtegi singlit teinud ? Dzhinn ja toonik , ah ? “ It's Getting Better Man ! ” ( <arv> min ) Kirjutasin selle Ameerika-tuuri ajal. Kuigi lugu ise tundub väga õnnelikuna , läks meil endil tegelikult kõik sitasti . Lugu räägib osaliselt bändist Rolling Stones . “ All Around The World ” ( lisalugu , <arv>. <arv> min ) Tinistasin kitarri , kui äkki tuli mõte kasutada mingeid erilisi helisid . Varsti oligi nii , et kõik mängisid trompetit . SATANIZER Just niimoodi on kirjas bändi viimase albumi “ Tenebrarum Cadent Exsurgemus ” plaadiümbrisel . Kuulates plaati ennast , võib selles ka isiklikult veenduda - kurja black metal it tehakse tõepoolest ka mujal kui Norras . USAst pärit kollektiiv sündis <arv>. aastal , kui neli tumedat hinge selle nimel oma loovad jõud ühendasid . Nendeks meesteks olid Nyarlathotep ( bass ) , Morgul ( kitarr ) , Cythrall ( kitarr ) ja Warhead ( trummid ) . Peagi ühines nelikuga laulja Crom , kes mängib ka sünti . <arv>. aasta septembris saadi maha debüütalbumiga “ Channeling The Ethereal Moon ” . CD anti välja oma kulu ja kirjadega ning seda müüdi üle <arv> eksemplari . <arv>. aastal sõlmiti leping plaadifirmaga Elegy Music ja peagi ilmus ka uus album . Seda iseloomustab jõhker ja võigas black/death metal , milles on tunda mõjutusi bändidelt Possessed ? Darkthorne ja Black Funeral . Kohati on muusikas ka sümfoonilisi elemente , mis loovad omapärase ja müstilise õhkkonna . Et grupi kohta pisut rohkem teavet saada , võtsin isiklikult ühendust bassimehe Nyarlathotepiga ning esitasin talle mõned küsimused . Üldiselt arvatakse , et parimad ja ehedamad blackbändid eksisteerivad vaid Norras . Milline on sinu arvamus ? Norrakate tehtud stuff istub mulle väga ja ma saan sealt palju inspiratsiooni , kuid häid gruppe tuleb tänapäeval igast maailmajaost . Mis Abazagorathi puutub , siis me ei kavatse ühegi ansambli varju jääda , olgu see siis norrakate oma või mitte . Kogu see bändidevaheline võistlemine , kes on rohkem evil , tundub üsna lapsik . Mida tähendab mustmetall sulle ? See on kindlasti mu elustiil , ainus viis elamiseks , mis mind täielikult rahuldab . Kindlasti ple see lihtsalt mingi hobi , millega oma vaba aega sisustada . Samas on sellise ekstreemse muusika tegemine kahtlemata ka hea moodus pingete ja viha maandamiseks . Teie viimase albumi sissejuhatav lugu meenutas okultistlikku rituaali . Kas Abazagorathi liikmed on selliste asjadega seotud ? Jaa , mõned meist osalevad teatud okultistlikes rituaalides . Mis aga sellesse loosse puutub , siis see kujutab endast jah rituaali kurjade vaimude esilemanamisest . Üldiselt on kõik bändi liikmed huvitatud satanismist ja okultismist , ehkki küll erinevalt . Oskad sa defineerida kurjust ? Kurat ! ( Naerab . ) Sellest teemast võib ju tundide kaupa rääkida ... Ma defineeriksin seda kui täielikku headuse , armastuse jms puudumist . See on kui täielik ja teadlik pimeduse tunnustamine . Kes või mis on sinu arvates Saatan ? Mina arvan nii , et Saatan kehastab negatiivset energiat , mis on vastukaaluks kõigele sellele , mida “ normaalsed ” inimesed nimetavad headuseks . Näiteks elu contra surm , päev contra öö jne. Mis aga satanismi endasse puutub , siis mind ajab naerma , kui mõni poisike saadab korda rea hullumeelseid tegusid ja arvab , et ongi hirmus satanist valmis . See on lapsik . Tegelikult on see usk seotud rohkem pimeduse avastamisega , oskusega otsida sealt teadmisi ja näha pimeduse ilu . On sul lõpetuseks midagi Eesti bläkisõpradele öelda ? Ärge laske end valgusel pimestada ning valele teele meelitada ! Suured tarkused ja võimsad jõud peituvad pimeduses ... CHARLOTTA Backstreet Boys on üks kuumimaid poistebände kogu maailmas . Taas on ta vallutamas edetabelite tippe ning miljonite tüdrukute südameid . Viis Floridast pärit noormeest Nick ( <arv> ) , A. J. ( <arv> ) , Brian ( <arv> ) , Howie ( <arv> ) ja Kevin ( <arv> ) on valmis saanud kauaoodatud teise albumi . Kuigi plaadi müügilepaiskamise päevast pole kaua aega möödas , on seda raske kusagilt osta . Paljudes poodides on see helikandja juba läbi müüdud . Kui olete suure jahtimise peale plaadi siiski omandanud ja seda nüüd oma muusikamasinasse surute , kõlab avalooks “ Everybody ( Backstreet's Back ) ” . Lugu on energiline ja kaasakiskuv ning arvatavasti juba kõigile pealuu sisse kedratud . Järgneb “ Quit Playing Games ( With My Heart ) ” -tüüpi “ As Long As You Love Me ” , mis peaks olema ka järgmine singlilugu . Veel selle aasta lõpul peaks ilmuma ka kolmas singel kõnealuselt plaadilt - ballaad “ All I Have To Give ” . Eraldi kõiki lugusid iseloomustama ma ei hakka , sest plaadi ostjale peab ka avastamisrõõmu jätma . Suure plaadi laulud on mõeldud suhteliselt laia maitsega kuulajaskonnale . Kiiremate lugude pealkirjad “ That's The Way I Like It ” ja “ Hey , Mr. DJ ( Keep Playin This Song ) ” räägivad juba ise enda eest . Aeglased ballaadid “ <arv> Promises ” , “ Like A Child ” , “ If I Don't Have YouThat's What She Said ” on sügavama sõnumiga ja avaldavad muljet just valjul kuulamisel . Muuseas , viimane nimetatud lugudest on bändipoiss Briani enda kirjutatud sõnade ja meloodiaga . Plaadilt võib leida ka paar kaverit . Igatahes on BB lood teisele albumile hästi välja valitud ning ka esitajad on oma tööd korrektselt teinud . Arvatavasti kergitavad selle plaadi peale ka kriitikud oma kulmukaart ning ütlevad endale , et sellel bändil on ees pikk ja kaunis kuulsusetee . Kui oma silm pidi kuningas olema , siis oma kõrv on kuninganna . Muide , originaalplaadiümbrisel võib ka silm piltidel puhata . Hea plaat unistamiseks ja igal ajal kuulamiseks . HELAR LAMBING Noorsoopolitseinik pr. Velviste rääkis “ Jessile ” noorte kuritegevusest ja karistustest . Noorukit saab teatud kuritegevuse eest vastutusele võtta alates <arv>. eluaastast ja teatud kuritegude eest <arv>. eluaastast . Alla <arv>-aastane nooruk võib väljas liikuda kuni kella <arv>ni . Kella <arv>st kella <arv>ni ei tohi alaealine viibida avalikes kohtades ilma täiskasvanud saatjata . Sellega peavad arvestama koolipidude jt ürituste korraldajad . Kui nooruk on alla <arv> aasta vana ja ta leitakse pärast kella <arv> tänavalt , karistatakse tema vanemaid . Haldusõigusrikkumiste seadustiku paragrahv <arv> ütleb , et lapse kasvatamise ja õpetamise kohustuste täitmatajätmise eest on vanematele ja neid asendavatele isikutele rahatrahv kuni <arv> päevapalga ulatuses ( <arv> krooni korda <arv> = <arv> krooni ) . Kui laps on aga ise midagi teinud ( järelevalvetu hulkumine , ühiskonnaohtliku teo toimepanemine , vargus ) , siis selle eest karistatakse sama paragrahvi järgi rahatrahviga <arv>-<arv> päevapalga ulatuses . Alla <arv>-aastane nooruk võib ilma vanemateta olla kohvikus või restoranis kuni kella <arv>ni . On keelatud osta ja anda alla <arv>-aastastele isikutele tubakatooteid ja alkoholi . Teolt tabades saab müüja karistada , ta peab kontrollima nooruki vanust . Alkoholi ja sigarettide ostmine on noorte seas aga suurenenud . Kõige rohkem esineb Eestis noorte kuritegudest salajasi vargusi ( kauplustest , autodest varastamine , jalgrataste näppamine ) . Sagedased on ka pommiähvardused . Kui tehakse kindlaks pommiähvarduse tegija ( nagu tehti see kindlaks Tartus Veeriku ja Kroonuaia koolis ) , siis saab ta haldusõigusrikkumise järgi karistada , mille määrab talle linnakohus . Alla <arv>-aastaste puhul tuleb trahvi maksta vanematel , üle <arv>-aastastele määratakse trahv kuni <arv> päevapalga ulatuses . Siiani on kõik koolides tehtud pommiähvardused olnud , valed st pommi pole kusagilt leitud . Kuritegusid pannakse toime üha nooremas eas . Varastavad peamiselt <arv>-<arv>-aastased ( tüdrukud varastavad poest sigarette , poisid komme , kuigi peaks olema vastupidi ) . Kõige rohkem panevad kuritegusid toime <arv>-<arv>-aastased . Kui nooruk on kuriteo toime pannud , siis võetakse ta politseis arvele ning karistust hakkab ta kandma pärast kohtuotsust . Lugupeetud “ Jessi ” toimetus . Oma artiklis “ Abiks fännidele ” mainisite , et Hansonil on oma mailiboks . Palun avaldage see . Ma olen nende suur fänn , jumaldan neid . Nende pildid on mul laual ja raamitud . See tähendaks mulle väga palju , kui te selle aadressi avaldaksite . RIINA Hansonite fännidele Pärast mõningast surfamist netilainetel leidis “ Jess ” isegi mitu aadressi , mis fänne edasi võiks aidata . Kui kellegil on soov ühineda Hansonite ametliku fänniklubiga , peaks ta oma soovi meilerdama aadressil <email> Juurde tuleks lisada oma nimi , aadress ning mailiboksi aadress . Ühendust peaks saama samuti aadressil <email> Varemalt võis saata maile ka otse Hansonitele , kuid omadel põhjustel lasid nad selle aadressi varsti avalikust nimistust kustutada . Äratoodud aadressidel peaks nendega aga kontakti saama küll . Kui puudub juurdepääs arvutivõrgule , kuid soov neile kirjutada püsib muutumatuna , võib kasutada tiguposti teenuseid : Hanson c/o Mercury Records <arv> Eight Ave . New York , NY <arv> või Hanson c/o Mercury Records <arv> Santa Monica Blvd . <arv>th Floor Los Angeles , CA <arv> Kirjutades lisa juurde enda täisnimi , aadress , kui on , siis mailiaadress , oma Interneti kodulehekülje aadress ja telefoninumber . Võibolla saabub siis varsti ka vahendatud vastus , ega tea ... Turvaline laul Viimasel aja olen raadiost kuulnud laulu “ Mammi , ärge minge üle tee ! ” . Laul nagu hoiataks vanureid sõiduteele kippumast . Uue kooliaasta alguses võiks sama laulu laulda ka pisikestele koolijütsidele . Raadioreklaamis ütleb küll Mari-Liis , et ära jäta oma kohta koolipingis tühjaks , aga et asi veel mõjuvam oleks , tuleks teha laul . Refräänis võiksid olla sõnad , et “ Lapsed , lapsed , lapsed - ärge minge üle tee kiirustades , vaadake ette , et auto ei tuleks jne. ” Teatavasti on lapsed meie tulevik ning tuleviku eest peab hoolitsema . Mõni tümpsubänd võiks sõnadele rütmi taustaks teha . Kui sellist lugu raadiost pidevalt ette mängitaks , jääks manitsus ka noortele paremini meelde . Nii et kaitskem lapsi lauluga ! Miks tahan oma unistuste naise juurest jalga lasta ? Olen alati arvanud , et kui saaksin enda kõrvale toreda , tõeliselt sooja naise , oleks elu okei . Mu üks abikaasadest oli alkohoolik , teine tormas olengute ajal ühe kaisust teise kaissu . Ega mu enesegi elu ole vist normaalne olnud . Istusin seitse aastat kinni , õppisin seal süstima ja ega purjuspäi purukssõidetud autosidki mu hingel vähe ole . Ometi olen ajuti täis teotahet ja teen kaotatud päevad kiiresti tasa . Nüüd aga olen surnud . Minust on veel ainult kest alles . Veel kaks kuud tagasi arvasin end olevat õnne tipul . Sattusin siis , oma elu ühel raskel perioodil , kokku naisega , kes ongi just see , keda olen alati tahtnud . Ta on olnud nii mõistev ja toetav . Aga mina olen surnud . Miks , kurat , ometi ? Miks ma tahan selle kõige eest jalga lasta ? Miks on nii , et kui saad , mida oled igatsenud , ei oska sellest hoolida ? Ma ei raatsi talle haiget teha ja jalga lasta , aga paigale jäädes suren vist ära . Georg ( <arv> a. ) Hundist , ka haavatud ja hoolitsust saanud hundist koera ei saa . Ta kas pageb metsa tagasi või sureb , vabadusiha hinges , hoolitsuse kätte . Olgu meie puur ka kuldne ja perenaine kuitahes helde - kes pole puuriloomaks loodud , selle elujõud kustub õige ruttu . Olete siiani lubanud endale tormilist elu teid ajuti reetvate kaasade seltsis , kuid te ise pole kaasa vahetusega muutunud . Teil on endiselt tahtmine ajuti meeletusi teha , vastutus maha panna ehk hunti joosta . Praegu aheldab teid kuldpuuri veel süümepiin , ent halli ja sorgununa ei pälvi te varsti enam ka hoolitseja tähelepanu . Peab julgema tunnistada endale tõtt , millist elu elada tahetakse , ka siis , kui see näib terve mõistuse vastane . Me ei saa üleöö muutuda , kui väga seda ka ei tahaks ; ja vahel me ei tahagi muutuda . Olgugi et mõni muu eluviis võiks olla arukam . Julgege olla te ise , sest emotsionaalselt surnud olla on hullem , kui risk hüljata turvalisus . Teid hakati armastama kaotusseisus - seega pole mõtet pingutada olla keegi , kes te pole . Jäädes iseendaks , annate vähemalt partnerile ausa valiku võimaluse : kas ta jääb teie kõrvale ka siis , kui valite metsaperioodi , või otsib enesele lõplikult kodustatud koera . Lihtsaid toite tomatist Tomatitega küpsetatud munad Tomateid , muna , sulavõid , soola , pipart . Tomatid valatakse üle kuuma veega ja eemaldatakse nahk , tükeldatud tomatitest võetakse välja seemned . Tomatilõike praetakse võis , siis lüüakse peale munad , puistatakse maitseks soola ja pipart ning küpsetatakse praeahjus , kuni muna on hüübinud . Tomatid riivsaia ja küüslauguga Tomateid , küüslauku , soola , pipart , hakitud petersellilehti , riivsaia , (oliivi)õli . Tomatitel lõigatakse pealt liistak maha , õõnestatakse , sisse raputatakse soola ja pipart . Küüslauk tambitakse katki , segatakse petersellilehtede , riivsaia ja õliga . Tomatid täidetakse selle seguga , asetatakse vormi ja küpsetatakse kuumas ( <arv> kraadi ) praeahjus <arv>-<arv> minutit . Sobivad iseseisvaks toiduks või liharoogade juurde . Tomatid liha ja ubadega Tomateid , sibulat , õli , hakkliha , konservube , kaks paprikakauna , natuke chillipulbrit , soola . Hakitud sibul kuumutatakse õlis , lisatakse maitsestatud hakkliha , praetakse kergelt läbi . Lisatakse kooritud tükeldatud tomatid , ribadeks lõigutud paprika ja oad , maitsestatakse ning hautatakse kaane all u <arv> minutit . Kui toit tundub liiga kuiv , võib valada juurde veidi puljongit . Kalatäidisega tomatid Tomateid , soola , pipart , karp naturaalset või õlis kalakonservi , muna , majoneesi . Tomatid õõnestatakse , maitsestatakse soola ja pipraga . Vedelikust nõrutatud kalatükid tükeldatakse , segatakse hakitud munaga ja hõõrutakse majoneesiga siledaks massiks . Segu maitsestatakse tilli- või peterselliga , võib lisada ka muid maitseaineid , ning tomatid täidetakse . Serveerida salatilehel eelroaks , aga sama täidisega tomateid võib ka ahjus küpsetada , raputades enne peale veidi riivjuustu . Tomativorm <arv> kg tomateid , <arv> peotäit petersellilehti , soola , pool klaasi riivsaia , <arv>-<arv> spl taimeõli . Rasvainega määritud vormi põhjale puistatakse hakitud petersellilehti ja laotakse pool tomativiiludest , soolatakse kergelt . Siis pannakse peale teine osa peterselli , <arv> spl riivsaia ning taas kiht tomateid , mis puistatakse üle riivsaiaga ja peale valatakse õli . Küpsetatakse kuumas praeahjus , kuni tomatid on pehmed . Võib süüa nii külmalt kui kuumalt liha- või riisitoitude juurde . Hetkel on värskete maitsetaimede valik suur , olgu need siis pärit oma aiast , aknalaualt , turult või poest . Neid tasuks praegu varuda tagavaraks . Kuivatamine Köitke taimed sordi järgi kimpudeks ja riputage varjulises , õhurikkas ja kuivas ning soojas kohas ( näit. pööningul või katusega rõdul ) “ pea alaspidi ” nöörile kuivama . Järelkuivatamiseks hoida taimi nii kaua praeahjus ( <arv>°C juures , ahjuuks praokil ) , kuni nad hakkavad sõrmede vahel muljudes murenema . Peenestatud maitsetaimedega täita väikesed keeratava kaanega klaaspurgid , purke hoida pimedas kohas . Valgus ja õhu juurdepääs muudavad taimede värvi ning aroomi . Kuivatamiseks on eriti sobivad basiilik , till , estragon , majoraan , oregaano , rosmariin ja tüümian . Sügavkülmutamine Pestud ja kuivakstupsutatud maitsetaimed külmutada koos vartega kas alumiiniumfooliumis või külmutuskottides . Peeneks hakitud taimedega täita sortide järgi või ka seguna väikesed külmutusanumad . Veel üks kaval trikk : väikeste portsjonite saamiseks jaotada hakitud maitsetaimed jääkuubikute valmistamise resti , kallata peale vett ja külmutada . Seejärel kuubikud välja võtta ja säilitada ükshaaval fooliumi pakituna . TOIVO NIIBERG Nüüd , mil tuul on õunapuude alla virnade viisi ubinaid raputanud , tasuks meelde tuletada jooki , mille tegemiseks sobivad just küpsed , ülevalminud , mahakukkunud õunad ( suuremad mädaplekid tuleb siiski välja lõigata ) . Siider on peamiselt õuna- või pirnimahlast kääritamisel saadud lahja gaseeritud alkohoolne jook ( alkoholi kuni <arv>,<arv>% ) . Siider on pärit Prantsusmaalt ja klassikalist siidrit tehakse tänaseni igivanal viisil : küpsed ja ülevalminud õunad purustatakse , saadud segu lastakse <arv>-<arv> päeva soojas seista , siis pressitakse välja mahl , mida kurnatakse mitu korda ( liigne viljaliha põhjustab käärimisel metanooli e puupiirituse teket ) . Edasisel kääritamisel jälgitakse , et nõu oleks pidevalt mahla ääreni täis , käärinud virre kallatakse teise , õhukindlalt suletavasse nõusse ja viiakse jahedasse laagerduma . Soovitav on peenestatud või puruks tambitud õunad panna kaanega suletavatesse email- või puunõudesse , massi peale laotada puhas riie , sellele rest koos raskusega . Kui mahla eraldub vähe ja seda ei teki <arv>-<arv> cm üle riidepinna , võib peale valada puhast pressitud õunamahla või segada hulka mõni päev juba käärinud mahla . <arv>-<arv> päeva pärast pressida meskist mahl . Liiga hapu või liiga mage mahl siidri tegemiseks ei sobi , järelikult on kasulik kasutada mitut sorti õunu . Hapusust saab suurendada ebaküdooniamahlaga , vähendada pirnimahla lisamisega . Mahlale võib lisada veidi pärmijuuretist või õunamahla kääritamiseks sobivaid kultuurveinipärme -<arv> liitrist piisab <arv> l mahla kääritamiseks . Juuretist võib ka ise valmistada : <arv> l õunamahla ja <arv>-<arv> g pestud rosinaid lasta <arv>-<arv> päeva käärida marlitampooniga suletud pudelis . Siidri kääritamiseks sobivad õhulukuga suletavad veinipudelid või väiksemad veinivaadid . Pärast tormilise käärimise lõppu täita pudel värske mahlaga ääreni ja sulgeda uuesti õhulukuga . Järgneb aeglane järelkäärimine . Järelkäärimise lõppedes lasta virdel selgineda ja valada see sette pealt ettevaatlikult ära . Pudel pesta , valada virre tagasi , pudel sulgeda õhukindlalt ja viia <arv>-<arv> kuuks jahedasse laagerduma . Pärast laagerdumist villida siider väiksematesse pudelitesse , korgid on soovitav katta parafiiniga . Siidrit ei pastöriseerita . Siider tuleb ära juua aasta jooksul .