kirjak	tea_AA_00_4.tasak.ela	Paul Leis Ekstremaalprogrammeerimisest ehk muudatuste absolutiseerimisest Microsoft on tõestanud , et gigandid võivad tänapäeva kiiresti muutuvas maailmas ignoreerida isegi teesi “ Esimesena turule jõudja võidab ” ( vaene Netscape ! ) . Mittegigandid nii toimida ei või . Tõepoolest , raamatukaupmees number <arv> internetis on <hyperlink> - aga kas keegi teab , kes on number <arv> ? Pole üllatav , et ekstremaaltingimustes ( kiiresti turule ! ) tuleb tarkvara loomisel kasutada ( seni veel ? ) mittetraditsioonilisi tehnoloogiaid . Smalltalki guru Kent Beck , kes on juhtinud paljusid edukaid tarkvaraprojekte ning kirjutanud programmeerimisest enam kui <arv> artiklit ja raamatut , on oma kogemused kokku võtnud raamatus " Extreme Programming Explained : embrace change " . Üritamata seda raamatut ümber jutustada , toome selle paar ( põhi ) teesi . Ekstremaalprogrammeerimise tehnoloogiaga tutvumiseks ( nt selleks , et selle tehnoloogia rakendamisest põhjendatult loobuda ) tuleb aga Kent Becki raamat läbi lugeda . Programmis ( koodis ) muudatuste tegemine on odav ! - see on Kenti põhitees , mille tagamise tehnoloogia ongi ekstremaalprogrammeerimine . Võrdle “ klassikaga ” : muudatuse tegemine programmis on palju kordi ( kunagi räägiti isegi : mitu suurusjärku ) kallim muudatuse tegemisest spetsifikatsioonis . Siit ka selle tehnoloogia nurgakivi : realiseeri programmi lihtsaim variant , mis töötab , mis tänaseid vajadusi rahuldab . Täiendada jõuab alati . Ei mingit tulevikuvajaduste ennustamist , neile orienteerumist , sellega programmi ( tarbetut ? ) komplitseerimist ja programmi valmissaamisega venitamist . Kommentaar : ainus , mis on püsiv , on vajadus teha muudatusi . Programmeerimise tehnoloogia ( objektorienteeritud ja komponenttehnoloogia ) ning arendus- ja testimisvahendite areng on ümber lükanud klassikalise tarkvaratehnika ( software engineering ) ühe müütidest - väldi koodi muutmist . Testi , testi ja veel kord testi . Testid nii programmeerijatelt kui ka kasutajatelt . Kommentaar : ekstremaalprogrammeerimine on kodeerimise ja testimise täielik läbipõimumine , nende integratsioon . Ekstremaalprogrammeerimise skoobiks on mitte enam kui tosina programmeerijaga meeskonna paari-kolmekuused projektid . Seega pole ekstremaalprogrammeerimine universaalne “ rohi ” kõigi tarkvara loomise probleemide lahendamiseks . Aga - kas “ suured ” , mittedekomponeeritavad projektid arukad ongi ? Peeter Normak IT-õppejõud - kas imeinimene või heidik ? Peeter Normak - sündinud <arv>. oktoobril <arv>. Lõpetanud Tartu Riikliku Ülikooli matemaatikuna <arv> , füüsika-matemaatikakandidaat Moskva Riiklikust Ülikoolist <arv>. Täiendanud end <arv>/<arv> Oldenburgi ülikoolis ja <arv> Wilfrid Laurier'i ülikoolis . Eesti Matemaatika Seltsi liige , väljaande Zentralblatt für Mathematik und Ihre Grenzgebiete referent . Teadustöö algebra ja teoreetilise informaatika piirimail , uurinud polügoone ( algebralised automaadid , kus sisendsümbolite hulgal on poolrühma struktuur ) . Tallinna Pedagoogikaülikooli informaatika õppetooli juhataja , täidab momendil ka ülikooli teadus- ja arendusprorektori ülesandeid . Kui räägitakse infotehnoloogiaspetsialistide ettevalmistamisest , siis on toodavad faktid reeglina minoorsed : vahendeid ei jätku kaasaja nõuetele vastava õpikeskkonna väljaarendamiseks , napib õppematerjale ja häid õppejõude , üliõpilaste väljalangevus on suur jne. Samal ajal suurenevad käärid ootuste , formaalsete nõudmiste ja tegeliku olukorra vahel . Tõepoolest , näiteks õppejõudude kvalifikatsiooniga seonduvalt viidi kõrgharidusstandardisse hiljuti sisse nõue , mille järgi bakalaureuseõppes peavad vähemalt <arv> % aineid õpetama doktorikraadiga õppejõud , samas kui IT-alal Eestis viimase kümne aasta jooksul doktorikraadi kaitsnuid võiks üles lugeda ühe käe sõrmedel ! Vähe sellest , end ülikooliga sidunud värsked doktorid võiks üles lugeda lausa paari näpu abil ! Paradoks on ka selles , et kuigi ülikooli põhiülesanne on nimest ülikool tulenevalt spetsialistide koolitamine , on õppejõukaadri valikul olulisimaks kriteeriumiks õppejõu teadustöö tulemuslikkus . Samas seab kaasaegne ühiskond õppejõule järjest uusi ülesandeid . Õppejõud peab : tegema kõrgel rahvusvahelisel tasemel teadustööd ( vastasel korral tekivad tõsised probleemid tema ametikohale taasvalimisel ) olema suurepärane lektor , kes valdab sõna , oskab kasutada esitusvahendeid ning tunnetab auditooriumi ( vastasel korral üliõpilaste õppetööl osalemine väheneb ja teadmiste kvaliteet kannatab ) oskama kirjutada veenvaid projektitaotlusi ( vastasel korral ei saa ta toetusi konverentsidel osalemiseks , teadusaparatuuri muretsemiseks jne ) koostama õppematerjale , seda nii paberkandjal kui ka veebis esitamiseks olema kursis oma valdkonna uuemate saavutuste ja suundumustega . Vähe sellest , õppejõud peab olema piisavalt innovatiivne ja võimeline perspektiivseid saavutusi identifitseerima ja õppetöösse integreerima olema lihtsalt hea inimene , eeskujuks üliõpilastele kui kolleeg , nende tõsisele tööle innustaja suhteliselt suur osa õppejõude peab lisaks evima juhiomadusi kõige sellest tulenevaga ( instituudi või osakonna juhataja amet käib reeglina “ külakorda ” ) . Kõik loetletu eeldab veel terve rea muude tingimuste täidetust , nagu näiteks : võõrkeelte ( eelkõige inglise keele ) hea valdamine suhtlemisoskus ning oskus teaduspoliitilist konjunktuuri tabada . Kiiresti arenevates valdkondades nagu infotehnoloogia on teatud lõikudes õppejõu töömaht mitmekordne , võrreldes mõne teise eriala õppejõuga , tulenedes muuhulgas näiteks järgmistest asjaoludest : kui mõnel “ klassikalisel ” erialal võib ühte ja sama loengukonspekti sageli kasutada aastaid , siis IT-alal tuleb konspektid oluliselt ümber töötada enamasti igal aastal IT-ala kiire arengu tõttu peavad õppejõud pidevalt välja töötama uusi kursuseid tagamaks ülikooli lõpetanute kiire sisseelamise tööellu , on õppetöö sisu kujundamisel oluline tihe ja operatiivne koostöö tööandjatega . Eespool öeldu tekitab terve rida küsimusi : kui palju praegu ülikoolides tegutsevatest IT-õppejõududest vastavad eeltoodud nõuetele ? kuivõrd õppejõudude ametikohtadele valimisel järgitakse vastavaid kvalifikatsiooninõudeid ja kas need üleüldse on piisavalt täpselt sätestatud ? kas õppejõudude töö kohta eksisteerib piisavalt adekvaatne ja informatiivne tagasisidesüsteem üliõpilastelt , vilistlastelt ja tööandjatelt ? millised on ülikooliõppejõudude jaoks professionaalsed ametialased ( mitte erialased ! ) täienduskoolitusvõimalused ? kas rakendatav töötasusüsteem on adekvaatne ( st vastab õppejõu töömahule , töökvaliteedile ja ülikoolivälisele analoogilist kvalifikatsiooni nõudvale keskmisele tasemele ) ja innustab õppejõude paremini töötama ? On selge , et õppejõudude kvalifikatsiooni osas tuleb lahendada teatud ekstreemumülesanne : lähtuvalt eesmärgist leida tasakaal õppejõudude oskuste-teadmiste taseme ja selle tagamiseks kasutada olevate materiaalsete ressursside vahel . Probleem on keeruline , lausa haridusökonoomiline ja vajaks seetõttu tõsist uurimist . Keerulisus seisneb muuhulgas ka selles , et õppejõukaadri formeerumises omab olulist rolli mitu osapoolt - Riigikogu ( seadusandlus ja ülikoolihariduse finantseerimine ) , vabariigi valitsus ( normatiivdokumendid , investeeringud ) , haridusministeerium ( riigitellimuse kujundamine , sihtfinantseerimine ) , ülikoolid ( õppejõudude kvalifikatsiooninõuded , kvaliteedikindlustussüsteem , palgaeeskirjad , stimuleerimissüsteem ) , aga kindlasti ka ülikoolivälised tööandjad . IT-alase kõrgeima kvalifikatsiooniga kaadri piisavas arvus ettevalmistamine on mõeldamatu , teadmata vastuseid tervele hulgale küsimustele , nagu näiteks : kus on see kriitiline joon , millest alates õppejõuamet muutuks heatasemeliste IT-spetsialistide jaoks ahvatlevaks ? millisel määral peaks IT-koolitusele kehtestama eristaatuse , näiteks vastava kõikehõlmava riikliku programmi käivitamise , aga samuti ülikoolisiseste eriregulatsioonide kaudu ? kuidas saavutada olukord , et võimekad üliõpilased oleksid huvitatud õpingutest kuni doktorikraadi saamiseni ? kuivõrd laialdane ( nii regionaalselt kui ka valdkondlikult ) peaks olema IT-alast kõrg- ja ülikooliharidust pakkuvate õppeasutuste võrgustik ? Seega on momendil IT-õppejõudude kvalifikatsiooniga seonduvalt käsitlemist nõudvaid küsimusi rohkem kui vastuseid . Kuigi siinkohal on raske pakkuda piisavalt põhjendatud lahendusi nii eespool toodud kui ka muudele olulistele küsimustele , võib siiski esile tuua mõned tingimused , millistel häid lahendusi kindlalt saada ei õnnestu : kui IT-kõrgkoolitusega tegelevad institutsioonid seavad oma erahuvid kõrgemale üldistest huvidest kui eespool nimetatud osapooled loodavad , et lahendused saavutatakse iseenesest , ilma selleks piisavalt ressursse eraldamata kui objektiivsel analüüsil põhinevate otsustuste üle hakkavad domineerima poliitilised otsustused . Lahendustest sõltub see , milline on perspektiivis ka vastus käesoleva kirjatüki pealkirjas toodud küsimusele . Teiste sõnadega , leitavad lahendused määravad , mil määral Eesti riik suudab realiseerida ühe oma prioriteetidest - muutuda tiigrist rääkivast riigist Tiigririigiks . Arvo Toomsalu , TTÜ arvutitehnika instituut Kübersõda Suure juubeldamisega alanud <arv>. aasta algus infomaailmas on olnud üpriski rahutu . Juba aasta esimesel kuul langesid häkkerite ägeda rünnaku ohvriks Jaapani valitsusasutused . Rikuti veebilehekülgi , sadade meilidega ujutati üle kaitseministeeriumi server . Olukorra tõsidusele viitab kas või see fakt , et Jaapani valitsus moodustas viivitamatult võrguründeid uuriva erikomisjoni ja efektiivsemaks võitluseks arvutikuritegevusega loodi spetsiaalne politseiüksus . Häkkerite kallaletungide laine tabas ka internetinduse sünnimaad USA-d . Eeskätt püüti kahjustada internetiäris osalevaid suuri firmasid nagu E-Trade Group Inc. , Bay.com , Amazon.com. Kannatada said samuti teabeotsi- ja -levisüsteemid nagu Yahoo ja ZD-Net . Võrguturbega tegelevad spetsialistid iseloomustasid toimunut kui ühtset ja hästi koordineeritud “ Denial of Service ” -tüüpi ründeaktsiooni . Nagu Jaapanis , nii ka Ameerika Ühendriikides suhtuti intsidenti täie tõsidusega . Kohe algatati laiahaardeline kriminaaljuurdlus , millesse kaasati isegi Föderaalne Juurdlusbüroo ( FBI ) . Hiljutised arvutikuriteod on taas tõstatanud küsimuse arvutivõrkude turvalisusest ning rahvuslikust ohust , mida massilised võrguründed endast kujutavad . Kirjeldatud juhtudel oli siiski tegemist pigem tüüpiliste arvutikuritegudega , mitte aga vaenutegevuse aktiga riiklikul tasandil . Viimane tähendanuks juba väljakuulutamata info- ehk kübersõda . Et termin kübersõda on suhtelist uus , siis järgnevalt tutvuksimegi põgusalt mõnede kübersõja pidamise viiside ja vahenditega . Artiklis on tuginetud materjalidele ja seisukohtadele , mida on avaldanud kübersõja küsimustega tegelevad USA sõjandusspetsialistid . <arv>. KÜBERSÕJA VORME Info- ehk kübersõja kontseptsioon on praegu kuum teema nii Pentagonis kui ka paljude teiste suurte ning väikeste riikide kindralstaapides . “ Infosõdalased ” loodavad radikaalselt muuta klassikalisi sõjapidamise viise . Rakendades sõjanduses <arv>. sajandi lõpul väljatöötatud infotehnoloogilisi vahendeid , loodetakse sõjalistes aktsioonides vaenlast esmalt halvata ja hiljem purustada seeläbi , et selle tsiviil- ja sõjaliste infrastruktuuride vastu suunatakse kiired , salajased , massilised ja laastavate tagajärgedega inforünnakud . Uudne sõjapidamise strateegia ja taktika peaksid andma samasuguse positiivse efekti nagu tankide kasutuselevõtt Esimeses maailmasõjas või aatomipomm Teises maailmasõjas . Tegelikult on kübersõja elemente esinenud kõigis hiljutistes suuremates relvakonfliktides , kus USA sõjajõud on osalenud . Juba Lahesõja esimestel päevadel varustati USA lennuväe erilennukid erilise täpselt juhitava laskemoonaga eesmärgiga viia rivist välja Iraagi sidevõrgud ja Bagdadi elektrisüsteem . Teistsugust taktikat kasutati Haiti sõjalise režiimi vastu suunatud aktsioonis . Kõrvaldamaks võimult Haitis valitsevat klikki , käivitati varakult enne tegeliku sõjategevuse algust keerukas psühholoogiline kampaania . Kasutades turu-uuringute tulemusi , jagas psühholoogiliste operatsioonide grupp Haiti elanikkonna kahekümneks sihtgrupiks , mida seejärel pommitati sadade tuhandete režiimivastaste üleskutsetega . Vahetult enne USA vägede sissetungi Haitisse korraldas LKA anonüümseid telefonikõnesid Haiti sõduritele , kus neil soovitati tingimusteta alistuda . Ähvardusi sisaldavaid meile saadeti samuti Haiti juhtkonnale . Muidugi kujutasid taolised aktsioonid vaid esimesi tagasihoidlikke katsetusi moodsa kübersõja suunas . Kübersõja pidamise võimalikkus muutub järjest reaalsemaks tänu mikroarvutite kasvavale jõudluse ning massilisele levikule kõigis inimtegevuse sfäärides . Juba praegu töötavad kübersõja eriettevalmistusega spetsialistid USA maa- , mere- ja õhujõududes . Neile antakse mitmekülgne väljaõpe , kuidas kaitsta arvutisüsteeme vaenlase rünnete eest ja kasutada virtuaalreaalsust sõjaliste manöövrite kavandamisel . Sõjalistes õppeasutustes mängitakse globaalseid sõjamänge , mille käigus püütakse leida parimaid võtteid vastase arvutisüsteemide kahjustamiseks . Tuginedes keerukatele arvutisimu- latsioonidele , kavandatakse Pentagonis tulevaste ( küber ) sõdade strateegiat ja taktikat . Kübersõda võib põhimõtteliselt kas eelneda traditsioonilisele sõjategevusele või toimuda sellega üheaegselt . See võib osutuda isegi niivõrd efektiivseks , et vajadus klassikalise sõjategevuse järele üldse kaob . Kõrgelt arenenud infotehnika ja -tehnoloogia , korvates puudujääke tavarelvastuses , loob soodsaid võimalusi ka väiksematele riikidele oma suveräänsuse kaitseks . Kuid mitte ainult väikeriigid ei ole eluliselt huvitatud uudsetest sõjapidamise viisidest . Sõjalise eelarve vähendamine ja sellest johtuv maavägede koosseisu arvuline vähendamine <arv>,<arv> miljoni sõdurini on jätnud USA oma vägede suuruselt alles kaheksandale kohale maailmas . Arvestades aga USA kõrget infotehnoloogilist taset , loodetakse , et ka väiksemad kaitsejõud tulevad tulevikuski oma ülesannetega edukalt toime . Oma seisukohtade õigsuse põhjendamisel lähtuvad sõjalised eksperdid arvutisimulatsioonide tulemustest . Näiteks ühes mastaapses sõjamängu simulatsioonis võitles USA <arv> <arv>-meheline jalaväeüksus , kes oli varustatud kõige täiuslikumate infotöötlusseadmetega ja arukate relvadega ( nende näidised loodetakse lõplikult välja töötada aastaks <arv> ) , arvuliselt kolm korda suurema Põhja-Korea väeüksusega . Tänu lahingut juhtivatele arvutitele ja vaenlast avastavatele anduritele tehti Korea sõjaväeüksus pihuks ja põrmuks . Pole aga sugugi kindel , kas ka päriskonflikti korral oleks tulemus olnud selline . Suurt tähelepanu pööratakse küsimustele , kuidas sõjalistel eesmärkidel ära kasutada häkkerlust . Eriti tunnevad selle vastu huvi erinevad luureagentuurid . Nii näiteks National Security Agency's on loodud ülisalajased osakonnad maa- , mere- ja õhujõududes ning lisaks uuritud , kuidas mõjutada vastaste arvutisüsteeme iseäranis nakatamisvõimeliste tarkvaraviirustega . Eriti suuri lootusi pannakse nn loogikapommidele , mis märkamatult sokutatakse vastase infosüsteemidesse , kus need siis vajalikul hetkel peaksid elustuma . Ei ole raske ette kujutada , millist kahju võib teha üks loogikapomm nt riigi õhukaitsesüsteemi arvutivõrgus või keskpanga arvutisüsteemis . CIA-l on salajane programm , mis näeb ette püüniskiipide kasutamist relvasüsteemides . Püüniskiibid monteeritakse vaenulikesse maadesse tarnitavatesse relvadesse ( süsteemidesse ) . Taolisele diversioonimeetodile on antud isegi oma nimi - chipping . Teistes programmides uuritakse , kuidas kaasata sõltumatute firmade programmeerijaid , et need nakataksid alles loomisjärgus olevat tarkvara mitmesuguste salakavalate viirustega . Üks infotehnoloogilise ründe stsenaarium näeb välja umbes järgmine . Kõigepealt püütakse sisse tungida kõrgtehnoloogilisi relvi valmistava firma arvutivõrku . Kui läbimurre õnnestub , siis “ süstitakse ” sellesse puuk , mis koos relvadega , näiteks raketisüsteemiga , rändab sihtkohamaale ( tellijale ) . Kui “ nakatatud ” raketisüsteem kohale jõuab , näib selles kõik korras olevat . Viga ilmneb alles süsteemi kasutamisel lahinguolukorras , kus mingil arusaamatul põhjusel rakettide lõhkepead ei toimi . <arv>. KÜBERSÕJA RELVAD <arv>.<arv>. E-POMM Üks vanimaid ja tuntuimaid kübersõja tarbeks loodud relvi on tõenäoliselt E-pomm . USAs Los Alamose Rahvuslikus Laboratooriumis on valmistatud käsikohvrisuurune seade , mis suudab genereerida ülivõimsa elektromagnetimpulsi ( EMI ) . Kui selline seade asetatakse näiteks vaenuliku riigi keskpangahoone juurde , siis seadme käivitamisel tekkiv EMI on võimeline hävitama praktiliselt kõik hoones olevad elektroonikaseadmed . Ei hävi mitte üksnes panga arvutisüsteemis säilitatavad andmebaasid , ränki kahjustusi tekitatakse ka riistvarale . EMI-nähtusega puututi kokku esimeste õhus sooritatud tuumakatsetuste käigus . EMI on väga lühiajaline ( sajad nanosekundid ) , kuid äärmiselt tugev elektromagnetimpulss . Tekkekohast levib impulss radiaalselt , epitsentrist kaugenedes impulsi intensiivsus kahaneb . EMI tekib elektromagnetilise lööklaine tulemusena . EMI toimel tekitatakse väga tugev elektromagnetväli , mis indutseerib välja mõjualas olevais voolujuhtides lühiajalisi , kuni tuhandevoldiseid hetkepingeid . Viimased kutsuvadki elektri- ja elektroonikaaparatuuris esile pöördumatuid muutusi või nende täieliku hävingu . Eriti tundlikud EMI suhtes on arvutid , raadio- ja radarseadmed . Tavalised , mittesõjaliseks kasutuseks loodud arvutitehnikaseadmed on EMI mõju ees praktiliselt kaitsetud , sest nad sisaldavad hulgaliselt MOS-lülitusi . Teatavasti on MOS-lülitused eriti tundlikud ülepingete suhtes . EMI kahjustava mõju hindamisel tuleb arvestada veel üht asjaolu . Isegi kui genereeritud EMI enda võimsusest ei piisa pöördumatu kahjustuse põhjustamiseks , tekib veel täiendav “ energiatoetus ” , mida pingestatud elektroonikaseadmeis annavad toiteseadmed . Neist saadav lisaenergia võib EMI algatatud destruktiivse protsessi viia lõpuni . Osaliselt kahjustatud lülitused võivad säilitada küll töövõime , kuid nende töökindlus on äärmiselt madal . Seadmete voolu juhtivatest materjalidest valmistatud korpused pakuvad EMI vastu kaitset ainult piiratud ulatuses . Indutseeritud ülepingete impulsid tungivad seadmeisse edukalt ka ühenduskaablite kaudu . Viimased toimivad sellisel juhul kui tavalised antennid . Sõjalisel eesmärgil kasutatakse ülivõimsate EMI-de tekitamiseks nn elektromagnetpomme ehk E-pomme . EMI tekitamiseks võib E-pommis rakendada erinevaid füüsikalisi protsesse . Enamasti kasutatakse E-pommis kas vookompressioonigeneraatorit ( FCG - Flux Compression Generator ) , plahvatuslikku magnetohüdrodünaamilist ( MHD - Magneto-Hydro dynamic ) generaatorit , virtuaalkatoodostsillaatorit ( Virtual Cathode Oscillator ) või suure võimsusega mikrolainegeneraatorit ( HPM - High Power Microwave ) . Enim kasutatavaks tehnoloogiaks E-pommide valmistamisel on FCG . FCG-tehnoloogial põhinevat seadet demonstreeriti esmakordselt Los Alamose tuumauurimiskeskuses ( maailma esimese aatomipommi sünnikoht ) juba <arv>. aastail . Nüüdseks on valmistatud väga erineva konstruktsiooniga FCG-seadmeid nii USA-s , Venemaal kui ka mujal . Kaasaegsed FCG-seadmed on võimelised genereerima impulsi , mille energia ulatub megadžaulidesse ( MJ ) ja kestus on kümme kuni sada mikrosekundit . Impulsi tippvõimsus küünib teravattideni ( TW ) . Relvastuses olevate E-pommide indutseeritavad voolud on <arv>-<arv> korda tugevamad , kui suudab tekitada tavaline pikselöök . FCG tööpõhimõte pole keeruline . Tekitatakse plahvatus , mille abil surutakse eelnevalt tekitatud magnetväli kiiresti kokku , st plahvatusenergia transformeeritakse magnetvälja energiaks . Järgmisel joonisel on esitatud FCG-põhise E-pommi lihtsustatud läbilõige . Esmalt tekitatakse nn käivitusvoolu abil FCG-s magnetväli . Käivitusvoolu allikaks võib olla kas mingi kõrgepingeline kondensaatoripatarei , väikse võimsusega FCG- või MHD-seade . Põhimõtteliselt sobib selleks aga iga seade , mis on suuteline tekitama vooluimpulsi tugevusega <arv> kA kuni <arv> MA . FCG konstruktiivne kuju võib olla erinev , kuid levinuim on koaksiaalne ( silindriline ) . Joonisel on kujutatud just nimetatud variant . Silindriline vasktoru ( <arv> ) täidab ühtlasi armatuuri ülesannet . Seest täidetakse see tugevatoimelise ja kiiresti reageeriva lõhkeainega ( <arv> ) . Vasktoru ümbritseb segmenteeritud spiraalne induktsioonpool ( <arv> ) ehk staatori mähis . Väliselt katab staatori mähist dielektrilisest materjalist kate ( <arv> ) . Isolaatorplokk ( <arv> ) fikseerib staatorimähise kauguse vasksilindrist . Lõhkeaine süüdatakse sütiku ( <arv> ) abil . Plahvatus tekitatakse ajahetkel , kui käivitusvool induktsioonpoolis saavutab maksimumi . Tekkiv koonilise kujuga plahvatus- lainefront levib piki lõhkeainet . Lõhkeaine põlemisel tekkiv plahvatusgaas surub vasksilindri järk-järgult ( antud juhul vasakult paremale ) vastu staatorimähise keerde . Induktsioonpooli mähiskeerud lühistuvad , mähises kulgev vool satub “ lõksu ” . Lõpptulemusena tekitab generaator nn väljapressiva vooluimpulsi , mille tugevus on maksimaalne vahetult enne seadme hävimist . Generaatori vooluvõimendustegur ( genereeritava vooluimpulsi ja käivitusvooluimpulsi tugevuse suhe ) võib ulatuda kuni kuuekümneni . Veelgi tugevamate vooluimpulsside saavutamiseks lülitatakse FCG-d kaskaadselt ( jadamisi ) . FCG-de jadalülitus võimaldab vähendada ühtlasi algse käivitusvoolu väärtust . Kirjeldatud generaatori poolt väljastatava impulsi sagedus ei ületa ühte megahertsi . FCG-põhistes E-pommides on genereeritava elektromagnetimpulsi energiat raske fokuseerida soovitavas , st sihtmärgi suunas . Kui soovitakse EMI energiat täpselt suunata , siis kasutatakse E-pommi valmistamisel HPM-seadmeid . Viimased töötavad ühtlasi kõrgematel sagedustel ( senti- ja millimeeterdiapasoonis ) . Kindlasti huvitab iga militaristi , kui suur on E-pommi kahjustav toime . See sõltub mitmest tegurist ( pommi võimsus , impulsi fokuseeritus , sihtmärgi kaitstus jne ) . Näiteks HPM-seade ( mille impulsi tugevus on <arv> GW ja sagedus <arv> GHz ) , lõhkedes mõnesaja meetri kõrgusel maapinnast , hävitab praktiliselt <arv>-<arv> meetri raadiuses kogu elektroonilise aparatuuri . Põhiliseks kaitsemeetmeks E-pommi kahjustava toime vastu on elektroonikaseadmete hoolikas varjestamine , infoülekandel optiliste sideliinide kasutamine ja efektiivsete liigpingevastaste kaitselülituste rakendamine seadmete elektritoitesisendeis . <arv>.<arv>. PERSPEKTIIVSED KÜBERRELVAD Küberrelvastust kavatsetakse täiendada märksa eksootilisemate relvadega , kui seda on E-pommid või arvutiviirused . Üks suundi on elektrooniliste ja bioloogiliste süsteemide ühendamine . Nii loodetakse aretada erilisi mikroobe , mis sööksid elektroonikas kasutatavaid materjale , sh isolatsioonimaterjale , sarnaselt mikroobidega , kes õgivad prahti või õlijääke . Praegu on Pentagoni käsutuses satelliidid , luurelennukid ja mehitamata lennuvahendid , mille pardal olevate kaamerate abil saab väga täpselt fikseerida maapinnal tegutseva vaenlase paiknemist ja liikumist . Tulevikus kavatsetakse külvata õhku või maapinnale aga tuhandeid pisikesi andureid , mille abil saaks pidevalt jälgida vaenlase liikumist . MIT-i ( Massachusettsi Tehnoloogiainstituut ) Lincolni laboris püütakse ehitada sigaretipaki suurust lennuseadet , millega saaks märkamatult fotografeerida vaenlase väeosade paiknemist . Massiliselt õhus lendlevad miniatuursed andurid nuhiksid välja iga viimase vastase sõduri asukoha . Vaenlase väeosade koondumiskohti võidakse piserdada aerosoolidega , mis reageerides higilõhnale või hingamisele , reedaksid vastase sõdurite asukohad . John Hopkinsi ülikooli rakendusfüüsikalabori uurijad testivad “ kõiketeadvat ” arvutisüsteemi , mida nimetatakse Force Threat Evaluation and Weapon Assignment . Arvutisüsteem , paigutatuna näiteks staabilaevale , võtab vastu üksuse kõigi laevaradarite signaalid ja koostab nende alusel kolmemõõtmelise kujutise , mis kajastab operatiivolukorda . Tavapäraste segasevõitu tingmärkide asemel kuvatakse ekraanidele oma ja vaenlase lennukite paiknemine lahingutegevuse operatiivtsoonis . Lahingut juhtiv ohvitser saab jälgida tekkinud situatsiooni erinevatest rakurssidest , täiendav info aitab tal vastu võtta õigemaid otsustusi . Lisaks annab arvuti talle soovitusi , milliseid sihtmärke oleks kasulik rünnata , ja peab arvet selle üle , millal üks või teine sihtmärk võib ekraanilt kaduda . Kui aga peaks tekkima ohtlik olukord , teatab süsteem sellest viivitamatult lahingutegevuse juhile . Aastaks <arv> loodetakse digitaliseerida kogu reaalne lahinguväli , ühendades kõik sõdurid ja relvad ühtsesse elektroonilisse infosüsteemi . Firma Motorola tegeleb koos sõjaväe esindajatega <arv>. sajandi maaväelase infovarustuse kavandamisega . Operatiivseks sidepidamiseks tahetakse iga sõduri kiiver varustada mikrofonide ja kuulariga , neile lisandub öise nägemise seade koos termoanduritega . Ülestõstetavale ekraanile , mis asetseb silmade kõrgusel , kuvatakse sõduri asukoht maastikul . Nii on sõdurile tagatud pidev side oma komandöriga ja teatav ülevaade olukorrast oma lähiümbruses . <arv>. KÜBERSÕDA - ULME VÕI REAALSUS ? Tundub , et tulevikusõda sarnaneb paljuski ulmetrillerites nähtuga . Võib-olla tõesti saabub aeg , kui tüliküsimused lahendatakse veretul virtuaalsel lahinguväljal . Võitjat ei määra siis enam see , palju on ühel või teisel poolel sõdureid , tanke , kahureid , lennukeid , rakette ja muid hävitusvahendeid , vaid see , kellel on võimsamad ja targemad arvutid . Vähemalt praegu kipub selline lahendus rohkem küll fantaasiamaailma jääma . Siiski , arukate relvade kasutuselevõtt võib juba lähitulevikus vähendada seni nii olulises rollis oleva metallikola osatähtsust ja mõjutada kogu sõjalise süsteemi ülesehituse põhimõtteid . Mikroraaljuhtimisega relvasüsteemid suudavad ise valida optimaalseid sihtmärke ja halvata vastase tõrjevahendite efektiivsust . Infotehnoloogia massiline evitamine loob eeldused sõjaväe hierarhilise struktuuri optimeerimiseks , eriti mis puudutab käsuahelate lülide arvu . Lahingutegevust juhtiv kindral võib vajadusel anda korraldusi otse üksikvõitlejale . Aegamisi kaob selge piir “ võitlusväljal ” keerulisi elektroonilisi relvi juhtiva tsiviilisiku ja sõduri vahel . Samas on põhjust oletada , et sellised muudatused ei leia erilist heakskiitu mõnede sõjaväeliste bürokraatlike struktuuride poolt . Kuigi veretu kübersõja idee leiab järjest uusi toetajaid , ei ole kõik kaugeltki nii lihtne kui väliselt näib . Kas ülikeerulised ja ülikallid infotehnoloogilised relvasüsteemi suudavad täielikult asendada klassikalisi relvaliike ? Eelkirjeldatud Haiti-operatsiooni edu ei saavutatud mitte psühholoogilise terroriga , vaid otsustavaks jõuks oli ikkagi <arv> <arv> hästi relvastatud ja väljaõpetatud sõdurit . Näiteks kui USA orienteeruks täielikult infotehnoloogilisele sõjapidamisviisile , ei tähendaks see kaugeltki , et samuti peaksid toimima teised riigid . Eriti lokaalkonfliktides , kus põhiliseks sõdimisvahendiks on Kalashnikovi automaat ja sidegi toimub kõige primitiivsemal moel , pole E-pommist või arvutiviirusest mingit kasu . On avaldatud arvamust , et isegi kõrge arengutasemega riikide vahelises kübersõjas ei suudaks üks riik täielikult halvata oma vastase side- ja infosüsteeme . Infovahetus kui sõja vereringe ei pea tingimata toimuma ainult tsentraliseeritud elektroonilisi kanaleid pidi . Laialdaselt leiavad kasutamist mitmesugused hajutatud mobiilsed sidesüsteemid ja -vahendid , mida samaaegselt rivist välja viia on äärmiselt raske . Seda seisukohta toetab operatsiooni Kõrbetorm kogemus , kus Iraagi telefoniliinide ja elektrienergiasüsteemide kahjustamine laias ulatuses ei toonud kaasa režiimi loodetud sõjalist kokkuvarisemist . Kübersõja probleemidega tegeldakse mitte ainult USA-s , vaid teisteski kõrgtehnoloogiaid valdavais arenenud riikides . Seepärast ei saa jätta tähelepanuta nende ekspertide arvamust , kes väidavad , et võimalik infosõda võib kahjustada USA-d isegi rohkem kui madalama tehnoloogilise tasemega riike . Arvutiviirused on ohtlikud vaid seal , kus riigi normaalset funktsioneerimist aitavad tagada keerukad hiigelsuured arvutivõrgud . Vaenlase nutikas häkker koos oma võrku ühendatud koduarvutiga võib tekitada niisama suurt kahju kui miljoneid dollareid maksev infotehnoloogiline militaarsüsteem . Tõendeid taolisest ohust on enam kui piisavalt . Pentagoni infoturbega tegeleval spetsiaalsel üksusel tuleb iga kuu tegelda kuni poolteise tuhande juhtumiga , kus püütakse tungida USA sõjaväe poolt kasutatavaisse arvutivõrku- desse . Üksusel tuleb tõkestada tuhandeid häkke- rite poolt koostatud programme - “ critter'eid ” . Tavahäkkerid on Pentagoni õrritanud juba aastaid , kuid veelgi suuremat ohtu kujutavad terroristlikud grupid . Need on võimelised korraldama hästi organiseeritud , laiaulatuslikke , väga tõsiste tagajärgedega ründeid . Väliselt võivad sellised rünnakud olla maskeeritud ja näida kui tavaline häkkerlus . Rahvuslikku julgeolekut kindlustavad struktuurid ei pruugi esialgu isegi kahtlustada , et tegemist on riigi või selle institutsioonide vastu suunatud inforündega . Võib öelda , et tekkimas on uus kõrgelttasustatav palgasõdurite liik - häkkerid . Näiteks Lahesõja ajal pakkus grupp häkkereid Taanist oma teeneid Iraagile . Miljoni dollari eest olid nad valmis nurjama USA vägede hargnemise lahingupositsioonidele . Oht sõjalise operatsiooni nurjumiseks oli seda suurem , et USA kasutas Lahesõjas oma vägede juhtimiseks laialdaselt interneti abi . Luure Keskagentuuri uuringutest ilmneb , et kuigi otsest rünnet USA sõjaväe arvutisüsteemide vastu pole seni ette võetud , on mitmed välismaised salateenistused neid struktuure juba kompinud . Eksperdid arvavad , et USA sõjaväe arvutisüsteemide poole pöördutakse väljastpoolt ( volitamatult ) iga päev kuni <arv> korda . Vaid <arv> % kõigist üritustest fikseeritakse ning üksnes <arv>-<arv> neist peetakse sedavõrd oluliseks , et kantakse ametlikesse raportitesse . Omamoodi kõnekas on ka fakt , et üheks populaarsemaks raamatuks , mille vastu välissaat- konnad erilist huvi ilmutavad , on kujunenud Alan D. Campeni <arv>. aastal üllitatud “ The First Information War ” , milles autor kirjeldab Lahesõjas kasutatud infotehnoloogiaid . Kui militaarstruktuurides töötavad arvutisüsteemid on siiski suhteliselt hästi kaitstud ( vähemalt nii arvavad nende valdajad ) , siis paljudes teistes olulistes valdkondades , nagu energeetika , pangandus , transport , side jms kasutatavad süsteemid on massiliste kõrgprofessionaalsete rünnete eest praktiliselt kaitsetud . Üksainus õnnestunud infodiversioon neis võib riigile kaasa tuua raskemaid tagajärgi kui mõni lokaalne relvastatud piirikonflikt . USA valitsuse moodustatud komisjoni aruandes märgitakse , et riigi haavatavus võimalikus kübersõjas kujutab algaval sajandil üht suurimat ohtu . Küsimust loetakse sedavõrd tähtsaks , et sellega tegeleb nii valitsus kui ka president isiklikult . Kübersõja temaatikaga ei seondu pelgalt poliitilis-majanduslikud ja teaduslik-tehnilised probleemid , vaid samavõrra eetilis-moraalsed . Kas on tegemist sõjaga , kui üks riik tekitab teises riigis näiteks börsikrahhi ? Kas on tegemist sõjakuriteoga , kui halvatakse teise riigi transpordisüsteem ja seeläbi sureb massiliselt tsiviilelanikke ? Ehkki esmapilgul võib näida , et kübersõda on märksa “ tsiviliseeritum ” kui klassikalised massilised pommi- või raketirünnakud , jääb ka sellise sõja korral põhiliseks kannatajaks ikkagi rahumeelne elanikkond . ActiveX-tehnoloogia kasutamisest interaktiivse õpivara loomiseks ARVUTITOEGA ÕPPEST Selleks mõeldud õppevahendite üks olulisi omadusi on interaktiivsus . Interaktiivne õppevahend võimaldab õppijal lugeda ja vaadata õppematerjali arvuti ekraanil , lahendada teemaga seotud ülesandeid , võrrelda ja analüüsida probleemide lahendamise erinevaid variante , testida oma teadmisi ja oskusi jm. Interaktiivsus on tavaliselt omane näiteks spetsiaalsetele õpiprogrammidele ( nt keeleõpiprogrammid ) . Nende loomiseks kasutatakse enamasti programmeerimissüsteeme ja neid koostavad professionaalsed programmeerijad . Taoliste programmide loomine on üsna töömahukas ja nad on suhteliselt kallid . Tegemist on võrdlemisi jäikade monoliitrakendustega , mis peegeldavad koostajate nägemust käsitletava aine või teema sisust ja metoodikast . Õpetajal , kes kasutab programmi õppetöös , ei ole eriti võimalusi tehtu muutmiseks ja täiendamiseks , kohandamaks seda oma õppekava ja -metoodikaga . Arvutitoega õppe kiire laienemine suurendab ka nõudlust vastavate õppevahendite järele ega luba nende arendamisel piirduda ainult ülalnimetatud lähenemisviisiga . Koos infotehnoloogia üldise arenguga on pidevalt täiustunud ka vahendid , mille abil saab luua erinevat liiki õpivara , ilma et selle koostajad peaksid olema professionaalsed programmeerijad . Eeskätt peab siin nimetama üldotstarbelist rakendustarkvara ( nt MS Office programmid Word , Excel , PowerPoint jt ) ning WEB-rakenduste koostamise vahendeid , mis pakuvad suhteliselt lihtsaid võimalusi paindlike ja atraktiivsete õppevahendite koostamiseks . Kuid ka nende kasutamisel on interaktiivsuse saavutamine seotud ikka programmeerimisega . Ilma programmeerimiseta on võimalik interaktiivsust teatud ulatuses saavutada praktiliselt ainult tabeliprogrammide ( nt Excel ) puhul tänu võimalusele kasutada aktiivseid valemeid ja rikkalikku sisefunktsioonide valikut . Mõningaid võimalusi Exceli kasutamisest interaktiivsete õppevahendite ( elektroonilised töövihikud , tööriistad , aktiivteatmikud jmt ) koostamiseks on käsitletud nt artiklis [ <arv> ] . Sageli on ka Exceli rakenduste loomisel otstarbekas võtta kasutusele Visual Basic'ul põhinev arendussüsteem ( VBA ) . VBA-d saab kasutada arendusvahendina praktiliselt kõikides Microsofti ning ka mitmete teiste firmade rakendusprogrammides . Programmide koostamine selle süsteemi abil on oluliselt lihtsam kui üldistes programmeerimissüsteemides ning jõukohane ka paljudele mitteinformaatikutele . Sageli seisneb VBA kasutamine ainult üksikute suhteliselt lihtsate protseduuride ( makrode ) koostamises , milleks saab kasutada ka makrode “ lindistamisvahendite ” abi . WEB-i rakendustes realiseeritakse lihtsamad interaktiivsuse võimalused skriptimiskeelte ( JavaScript , VB Script jt ) abil . Vajalikud protseduurid paigutatakse vahetult HTML-dokumenti ning nende täitmine ( interpreteerimine ) toimub brauseri poolt kliendi arvutis . Suuremate ja keerulisemate rakenduste korral kasutatakse aga nn Java aplette ja ActiveX-komponente . Need kujutavad endast HTML-dokumendi juurde kuuluvaid erikujulisi programmifaile , mis käivitatakse põhidokumendist . Java aplettide ja ActiveX-komponentide loomise ja kasutamise tehnoloogiad esindavad kahte peamist lähenemisviisi kiiresti arenevale komponenttehnoloogiale . Selle põhiidee seisneb võimaluses luua ja arendada tarkvarasüsteeme erinevate programmeerimisvahenditega ning erinevate firmade poolt valmistatud kindlatele standarditele vastavatest komponentidest . Üsna põhjalik ülevaade erinevatest komponenttehnoloogiatest on toodud Paul Leisi A &amp; A artiklis [ <arv> ] . Allpool peatume veidi lähemalt ainult ActiveX-tehnoloogial , mis on loodud Microsoftis ja mida toetavad ning kasutavad ka paljud teised firmad oma toodetes . Seejuures peame silmas eeskätt interaktiivse õpivara loomise ja arendamisega seotud probleeme . ActiveX-TEHNOLOOGIAST Kasutatakse erinevat liiki ActiveX-komponente . Neist tuntumad ja enim kasutatavad on ActiveX-ohjurid ehk juhtijad ( ingl. k. ActiveX Controls ) . Neid saab kasutada nö tavalistes Windowsi rakendusprogrammides ( Word , Excel , PowerPoint jt ) ning ka WEB-i dokumentides . Tarkvaraturul ( ja ka tasuta mahalaadimiseks Internetis ) on saadaval sadu erinevaga otstarbega ohjureid . Windowsi enda koosseisu kuulub ka terve rida ActiveX-ohjureid , mida saab pruukida erinevates rakendusprogrammides . Need kujutavad endast peamiselt kasutajaliideste tüüpelemente ( käsunupud , spinnerid , loendi- ja ripploendiboksid jmt ) ja sageli nimetatakse neid standardohjuriteks . ActiveX-tehnoloogia kujutab endast OLE-tehnoloogia ( Object Linking and Embedding ) edasiarendust . Viimane on olnud juba pikemat aega kasutusel Windowsi rakendusprogrammides ning mõeldud koostööks ja andmevahetuseks erinevate programmide vahel . Lihtsamal juhul seisneb see ühe rakenduse poolt loodud objektide ( piltide , jooniste , tabelite jm ) sängitamises teise rakenduse dokumenti , kusjuures objekt võib säilitada seose teda loonud rakendusprogrammiga . Topeltklõps objektil käivitab vastava rakendusprogrammi , mille abil saab näiteks redigeerida objekti . VBA abil on võimalik ühes rakenduses kasutada ja muuta teise rakenduse objekte . ActiveX-ohjur ehk ka OLE-ohjur kujutab endast täitmiseks valmis minirakendust ehk programmi , mille kogu funktsionaalsus on sisse ehitatud temasse endasse . Ei oma mingit tähtsust , millise programmeerimissüsteemiga see on loodud . Kõik laialt kasutatavatel programmeerimiskeeltel põhinevad süsteemid ( C++ , Visual Basic , Delphi , Java ) omavad võimalust genereerida ActiveX-ohjurite standarditele vastavaid programme . Taolist programmi omaette kasutada ei saa , vaid see seostatakse alati mingi rakendusprogrammiga ( baasrakendusega ) või selle dokumendiga . Ta koosneb ühest või mitmest programmifailist , mille nime laiendiks ( tüübiks ) on tavaliselt . ocx ( näit. ruutvrd.ocx ) . Ohjuri kasutamiseks peab selle salvestama kõvakettale ja registreerima süsteemis . Pärast seda on tema kasutamine täiesti analoogiline standardohjurite kasutamisega . Komponendi lisamine dokumenti toimub kõikides rakendustes analoogiliselt . Enamiku Windowsi programmide View-menüüs on korraldus Control ToolBox , mille alusel kuvatakse riistakast ohjurite ikoonidega , kust saab valida suvalise süsteemis registreeritud ohjuri ja paigutada selle visuaalse kujutise ( kasutajaliidese ) vajalikku kohta baasrakenduse dokumendis . Lihtsamal juhul seisneb ActiveX-ohjuri kasutamine mingi rakenduse ( dokumendi ) loomisel selle sängitamises ( hõlmamises ) valitud baasdokumenti . Baasdokument võib olla lihtsalt hoidla ( konteineri ) rollis ning mingit otsest koostööd komponendi ja baasrakendusega ei pruugi olla . ACTIVEX-OHJURITE NÄITEID ARVUTUSLIKU ISELOOMUGA ÜLESANNETE LAHENDAMISEKS Joonisel <arv> on toodud ruutvõrrandi ax<arv>+ bx + c = <arv> lahendamiseks mõeldud ActiveX-elemendi liidese kaks võimalikku olekut . Elemendi võib sängitada suvalisse ActiveX-tehnoloogiat toetava Windowsi rakendusprogrammi ( nt Excel , Word , PowerPoint , AutoCAD jm ) või HTML-dokumenti . Praegu on näiteks tegemist Wordi dokumendiga . Ohjuri kasutajaliidesel on kolm tekstiboksi , kuhu kasutaja saab sisestada kordajate a , b ja c väärtused . Klõpsatus nupule Lahenda kuvab lahendid või teate lahendite puudumise kohta . Ülaltoodud elementi võib vaadelda kui prototüüpi arvutusliku iseloomuga ülesannete lahendamiseks , kus on olemas mingid algandmed , mille põhjal leitakse ( arvutatakse ) tulemid . Taolised ülesanded on tüüpilised paljude reaal- ja tehniliste õppeainete jaoks . Teatud õppeaine tarvis saab koostada komponentide komplekti ( nö tööriistakasti ) , mida aineõpetaja võib kasutada oma äranägemise järgi erinevate õppematerjalide koostamiseks ( soovi korral erinevate baasrakenduste abil ) .  ActiveX-komponenti on tavaliselt võimalik häälestada ja kohandada rakenduse vajadustele . Formaalselt kujutab komponent endast tarkvaraobjekti , millel üldjuhul on olemas kindel hulk omadusi ja meetodeid ning võimalik , et ka sündmusi , millele objekt võib reageerida . Need määratakse ohjuri loomisel ja nad on kättesaadavad selle kasutajale . Tavaliselt saab teatud omadusi muuta rakenduse ( dokumendi ) loomisel , kasutades ohjuriga seotud omaduste tabelit , kus on toodud omaduste nimed ja nende vaikimisi võetavad väärtused . Näiteks ülaltoodud ohjuri jaoks saab muuta mõõtmeid , tausta värvust , kirja tüüpi , suurust ja stiili . Saab muuta ka teadete tekste , koostaja võib näiteks valida mingi teise keele . VBA-protseduuride abil saab vajaduse korral organiseerida ActiveX-ohjuri koostööd baasrakendusega ja/või teiste ohjuritega . VBA-protseduurid saavad lugeda ohjuri kõiki omadusi ning muuta neid , mille jaoks see on lubatud . Meetodite abil saab lasta objektil täita ettenähtud tegevusi . Samuti saab kontrollida objektiga seotud sündmusi . Näiteks ülaltoodud ruutvõrrandi ohjuri omadusteks on ka võrrandi kordajad a , b ja c . Neid saab kasutaja muuta ( rakenduse töö ajal ) sisestamise teel , aga seda võib teha ka VBA-protseduuri abil , kui näiteks kordajad leitakse mingite eelnevate arvutuste tulemusena ( võimalik , et teise ohjuri poolt ) . VBA saab lugeda tulemuste väärtusi ja kasutada neid järgnevas töötluses . Taolised VBA-programmid on sageli võrdlemisi lihtsad , sest asi taandub peamiselt omaduste muutmisele ja lugemisele ning meetodite kasutamisele . Joonisel <arv> on toodud kasutajaliides ActiveX-ohjuri jaoks , mis võimaldab uurida erinevate ühe muutuja funktsioonide käitumist antud lõigul . Kasutaja võib anda funktsiooni väärtuse arvutamise eeskirja ( avaldise ) ning lõigu otsapunktid ja jaotiste arvu . Kui klõpsata nuppu Lahenda , joonestab komponent funktsiooni graafiku ja leiab seda iseloomustavad karakteristikud : maksimaalsed ja minimaalsed väärtused etteantud vahemikus ning nullkohad . Ka siin on võimalus VBA abil muuta lähteandmeid ja kasutada tulemusi järgnevas töötluses . Toodud element demonstreerib võimalusi arvutusmeetodite ülesannete realiseerimiseks komponentide abil . Artiklis [ <arv> ] on toodud sama ülesande lahendamise näide Excelis .  ActiveX-OHJURID TESTIDE KOOSTAMISEKS Toome näiteks veel paar ActiveX ohjurit , mida õppija saab kasutada teadmiste testimiseks ja enesekontrolliks . Taoliste elementide abil saab koostada erinevaid küsimustikke ja ülesandeid .  Joonisel <arv> toodud ohjurit saab kasutada küsimus-vastus-tüüpi testide koostamiseks ja ka mitmesuguste ülesannete vastuste kontrollimiseks . Õppija sisestab tekstikasti vastuse ja ohjur teatab , kas see on õige või vale . Küsimuse või ülesande teksti saab esitada ohjuri omadusena või lihtsalt baasdokumendi ( nt Word või HTML ) tekstina . Õiged vastused , mida võib olla ka mitu , esitab testi koostaja ohjuri omadustes . Samuti saab omaduste abil ohjuri jaoks valida erinevaid kujusid ja kasutamisviise . Enesekontrolliks mõeldud testis võib kasutada käsunuppe Test ja Abi . Esimese abil saab õppija anda korralduse vastuse kontrollimiseks , teise abil võib lasta ohjuril kuvada õige(d) vastuse(d) . Kui test on mõeldud näiteks kontrolltööks , siis käsunuppe ei kasutata ja õppija ei saa küsida õiget vastust . Joonisel <arv> toodud ohjur võimaldab õppijal valida sobiva(d) vastuse(d) etteantud loetelust , klõpsates vastavat märkeruutu . Nagu eelmise variandi korral , võib küsimuse teksti esitada ohjuri omadusena või baasdokumendi tekstina , õiged vastused määratakse ohjuri omadustena .  Leo Võhandu , TTÜ emeriitprofessor Millist varianti valida ? ( Subjektivismi objektiveerimise matemaatikast ) Millist arvutit või muud riistapuud pakutute hulgast osta ? Millist üliõpilaskandidaati antud erialale vastu võtta , et nii ülikool kui üliõpilane oleksid rahul ? Kuidas korraldada Nõmme keskuse liiklussõlm ümber , et nii liiklejad , kohalikud elanikud kui ka linnavalitsus oleksid rahul ? Kuidas ehitada midagi uut nii , et muinsus- või looduskaitsjad ja aktiivsed rohelised ei peataks projekti pärast paljumiljonilisi eeluuringuid ja algkulutusi ? Selliseid nn paljukriteeriumilisi probleeme puistab tegelik elu tippjuhtide ette igal sammul . Muidugi võib siin esineda kaks põhivarianti . Paremal juhul võib iga probleemi jaoks olla teada kogu vajalik informatsioon arvude kujul , siis kasutame nn kvantitatiivseid meetodeid . Tavaliselt on aga probleemi sõnastus üpris hägune või pole lihtsalt vajalikke arve olemas . KVANTITATIIVSED MUDELID Kui tegu on kvantitatiivsete näitajatega , siis saab kasutada klassikalisi operatsioonianalüüsi meetodeid , mille kohta on eesti keeles asjalikku kirjandust piisavalt [ <arv> , <arv> , <arv> , <arv> ] . Muidugi on nende meetodite rakendamisel üks tüüphäda . Probleemi taandamine matemaatilisele esitusele on parajalt tõsine töö , mida operatsioonianalüüsi käsitlevad raamatud kuigi täielikult ei vaatle . Äsja ilmus eelmistele raamatutele lisaks veel Tartu Ülikooli väljaandena dots. Otto Karma kasulik raamat “ Determineeritud mittelineaarsed otsustusmudelid ” ( TÜ , <arv> ) , kus leidub mõningaid mõnusaid näiteid . Eriti pakub huvi peatükk eesmärkplaneerimise kohta . Küllalt ladusalt kirjutatud raamat on mõeldud eeskätt majandusteadlastele . Allakirjutanu tahtnuks siiski näha rohkem töönäiteid pluss veel muidugi peotäit veebiaadresse , kust saab leida vajalikud programmid , mis selle või teise ülesande lahendavad . ( Kõik on ju klassika ning võrgus olemas . Soovitan vajalike programmide otsimist alustada DIMACS HOME PAGE'ilt . DIMACS on USA-s Rutgersi ülikooli juures olev väga tugev diskreetse matemaatika meetodite teadusinstituut ja koordineerimiskeskus . ) Olgu , aitab hea raamatu kallal juramisest . SUBJEKTIIVSED HINNANGUD JA MIDA NENDEGA PEALE HAKATA Tippjuhil ei ole aega pikalt ühe probleemi juures istuda ja seda põhjalikult uurida . Ta võtab vajalikud otsustused enamasti vastu alluvate poolt ettevalmistatud arvandmete põhjal , millest aga tavaliselt ei piisa , nii et juht peab lisaks rakendama ka oma intuitsiooni . Kui kvantitatiivsete meetodite korral olid valikutingimused antud piirangutega rahas , ajas , hulgas , hinnas jne , siis subjektiivsete hinnangute puhul sellist arvulist mõõtu pole ja me peame kuidagi teisiti hakkama saama . Kõige efektiivsemaks on pakutud meetodite hulgast osutunud USA matemaatiku Thomas Saaty poolt loodud nn analüütiliste hierarhiate meetod ( AHM ) , mille ta lõi põhiliselt USA valitsuse tellimisel rohelistega võitlemiseks . Saaty on tuntud operatsioonianalüüsi teoreetik , kelle mitmed raamatud on vene keeldegi tõlgitud . Subjektiivsete hinnangute võrdlemiseks tõi ta sisse nn Saaty skaala , mis põhineb hindaja ekspertsusel ja sisetundel ning käsitleb kahe või rohkema variandi vahelist valikut sõnade võrdtähtis , mõõdukas paremus , oluline paremus , väga tugev paremus , ekstreemne paremus abil . Igal vähegi andmetele otsa vaadanud inimesele on kohe selge , et tegu on nn järjestus- või ordinaalskaalaga , kus sammud ühelt mõõteskaala väärtuselt järgmisele ei ole omavahel võrdsed . Saaty teeneks tuleb lugeda seda , et ta oskas nende subjektiivsete hinnagute jaoks pakkuda ka arvskaala , mis võimaldab subjektiivsete nähtuste uurimist olu- liselt objektiviseerida ja annab ühtlasi ka võimaluse oma subjektiivsuse klappivust mõõta . Saaty soovitab kahe variandi võrdlemisel lihtsat skaalat : võrdtähtis - <arv> mõõdukas paremus - <arv> oluline paremus - <arv> väga tugev paremus - <arv> ekstreemne paremus - <arv> Kui variandid A ja B on võrdselt vastuvõetavad , siis saavad mõlemad kaaluks <arv>. Kui A on B-st mõõdukalt parem , siis A = <arv> ja B = <arv>/<arv> ( tegu on pöördvõrdelise suhtega a R b ) . Mõõt <arv> tähistab praktikas tõestatud paremust ja mõõt <arv> on lausa absoluutne tõde ( umbes selline , et “ päike tõuseb idast ” ) . PAARITISTE VÕRDLUSTE IDEAALTABEL Olgu antud n varianti V<arv> , V<arv> , ... , Vn , mida meil tuleb järjestada olulisuse või tähtsuse järjekorras . Kui me variantidel pole objektiivselt määratud omadust nagu hind või mõni muu mõõt , siis lepime eespool toodud Saaty skaalaga . ( Varasemale lisaks märgime , et paarisarvud <arv> , <arv> , <arv> , <arv> on varutud selle juhtumi jaoks , kui me ei oska eelistuse astet sisetunde põhjal täpselt määrata ja peame andma vahepealse hinnangu . ) Toome näitetabelina lihtsa <arv> x <arv> tabeli :  See tabel ütleb , et V<arv> on mõõdukalt parem V<arv>-st ja peaaegu tugevalt parem V<arv>-st . Variant V<arv> on omakorda veidi parem V<arv>-st . Selliste suhete vahekorraga väärtuste tabel on üpris tavaline . Praegusel juhul on meil aga tegemist nn ideaaltabeliga , mis võimaldab üsna täpselt ja üsna lihtsalt võrrelda variante omavahel . Vaatame ja veendume , et risttabeli teise rea elemendid saame esimesest reast selle rea iga elementi lihtsalt kolmega jagades ning kolmanda rea saame esimest rida kuuega jagades . Teisisõnu V<arv> = V<arv> V<arv> = <arv>/<arv> V<arv> V<arv> = <arv>/<arv> V<arv> Liites nüüd kõigi kolme rea hinnangud , saame V<arv> + V<arv> + V<arv> = ( <arv> + <arv>/<arv> + <arv>/<arv> ) V<arv> . Et edasises oleks kergem töötada ja keerulisemate valikuprobleemide puhul kergem võrdlusi teha , võtame kõigi variantide väärtuste kogusuuruseks ühe ( V<arv> + V<arv> + V<arv> = <arv> ) . Seega <arv> = ( <arv> + <arv>/<arv> + <arv>/<arv> ) V<arv> ja siit V<arv> = <arv>/<arv> V<arv> = <arv>/<arv> V<arv> = <arv>/<arv> Sellega oleme saanud pärast väikest rehkendust kõigi kolme variandi suhtelised kaalud V<arv> = <arv>,<arv> V<arv> = <arv>,<arv> V<arv> = <arv>,<arv> Veendume , et antud täpsuse piires on kaalude summa parajasti <arv>. ( See ei tarvitse alati täpselt nii olla , sest ligikaudsete arvutuste teooria kohaselt võib tänu ümardamisvigadele n arvu liitmisel saadava summa viga ulatuda kuni viimase koha ühikuni . ) Teine asi , mida me selle ideaaltabeli puhul kergesti näeme , on asjaolu , et aijajk = aik kõikide i , j , k kolmikute puhul . Näiteks a<arv> = a<arv>a<arv> = ½ . <arv>/<arv> = <arv>/<arv> . Soovitame lugejal veenduda , et selle tabeli iga kolmik rahuldab tasakaaluseost . Keskkoolimatemaatikast on teada , et kui vektorite süsteemi teised vektorid on avaldatavad üheainsa vektori kaudu ( praegusel juhul V<arv> = <arv>/<arv> V<arv> ja V<arv> = <arv>/<arv> V<arv> ) , siis tähendab see seda , et meil on hinnangute süsteemis vaid üksainus sõltumatu vektor V<arv> , mis edastab kogu süsteemis peituva info ja mida nimetatakse ka vastavalt baasvektoriks . Üksainuke sõltumatu vektor tähendab aga seda , et meil on tegemist hästikoostatud mõõteskaalaga , kus variandi V<arv> kaal on <arv>/<arv> , variandi V<arv> kaal on <arv>/<arv> ja variandi V<arv> kaal <arv>/<arv> . KAALUDE VEKTOR KUI VÕRDLUSTE TABELI OMAVEKTOR Eelmises punktis leitud kaalude vektori tähtis omadus on veel see , et see määrab võrdluste maatriksi suurima omaväärtuse ja sellele vastava omavektori . Asja selgitamiseks võtame võrdlusmaatriksi ja kirjutame selle kõrvale vertikaalselt kaalude vektori :  Edasi korrutame maatriksi esimese rea kolme elementi paariti veeruvektori elementidega ja liidame tulemused . Niimoodi iga reaga toimides saame : <arv>* <arv>/<arv> + <arv>* <arv>/<arv> + <arv>* <arv>/<arv> = <arv>/<arv> <arv>/<arv>* <arv>/<arv> + <arv>* <arv>/<arv> + <arv>* <arv>/<arv> = <arv>/<arv> <arv>/<arv>* <arv>/<arv> + ½* <arv>/<arv> + <arv>* <arv>/<arv> = <arv>/<arv> Võrdusmärkide taha tekkinud püstvektorile “ otsa vaadates “ on kerge näha , et see on parajasti kolmekordne kaalude vektor ( k ) . Kui võrdluste maatriksit tähistada tähega V , siis saame tulemuse kokku võtta lühikesse koondseosesse V*k = <arv>*k . Tekkis omapärane seos . Selle asemel et kaalude vektorit terve maatriksiga korrutada , piisas vektori korrutamisest arvuga <arv> ( mis on parajasti võrdne võrreldavate variantide arvuga ehk maatriksi järguga ) . Kas see on juhus ? Oh ei ! Selline seos defineerib lineaaralgebras maatriksi V omaväärtuse ( praegu <arv> ) ja omavektori k , mis peegeldavad maatriksis olevat informatsiooni kokkusurutuna . See on tunnetuslikult väga tähtis . Me võime suure ja keerulise paaritiste võrdluste tabeli ( maatriksi ) asendada lihtsa kaalude vektoriga , mis meile ühtlasi annab variantide kogusüsteemsed suhtelised kaalud ( tähtsused ) . Tore , isegi väga tore , aga kas kõik võrdlustabelid avalduvad omavektori kaudu nii täpselt ? Saaty suureks teeneks võibki pidada seda , et ta leidis praktilised tingimused , millal võrdluste maatriks on piisavalt täpsete hinnangutega , et võrreldavad variandid korrektselt järjestada . Saaty kasutas kuulsa saksa algebraisti O. Perroni teoreemi : Kui A on maatriks rangelt positiivsete elementidega , siis on tal ühekordne positiivne maksimaalne omaväärtus k , mida ei ületa absoluutselt ükski teine ( ka kompleksne ) omaväärtus . Iga maksimaalsele omaväärtusele vastav omavektor on rangelt positiivsete elementidega omavektori konstantne kordne . Selle teoreemi tõestuse võib soovi korral leida F. Gantmahheri raamatust “ Maatriksiteeoria ” . Teoreem on laialt rakendatav tõenäosusteoorias , arvutusmeetodites , majanduses ja demograafias , kõnelemata psühholoogiast ja sotsiaalteadustest . Oluline on veel ka see , et leidub mõõt , mis näitab hinnangumaatriksi ( võrdlusmaatriksi ) headust . ( Järgmises A &amp; A numbris vaatame , kuidas iga hinnangumaatriksit rihtida , nii et kõik kaalude head omadused hästi välja tuleksid ja me oma subjektiivsete hinnangute peale üsna kindlad võiksime olla . ) PALJUDE KRITEERIUMIDE KASUTAMINE VARIANTIDE JÄRJESTAMISEL Ega siin midagi keerulist olegi . Kõigepealt paneme kriteeriumidele kaalud vastavalt eelmise punkti ideedele : C<arv> , C<arv> , ... , Cn , mis on nii normeeritud , et kaalude summa on võrdne ühega . Seejärel võrdleme igat variantide paari iga kriteeriumi jaoks omaette ( isoleeritult ) . Nii saame iga j-nda kriteeriumi jaoks variantide kaaluvektorid y<arv>j , y<arv>j , ... , ynj . Iga variandi Vi kaalu Wi leiame nende kahe vektori kaalutud keskmisena Wi = yi<arv>*z<arv> + yi<arv>*z<arv>+ ... +yin*zn ( I = <arv>...n ) . Jällegi on tänu normeeritusele kaalude Wi summa võrdne ühega . Arvutusskeem AHP rakendamiseks on lihtne . Kõigepealt sõnastame selgelt eesmärgi . Selleks olgu näitena lapsele parima kooli valik . Kriteeriumid : kooli kvaliteet , kulud , kaugus . Võrreldavad koolid : A , B , C , D. Olgu kriteeriumide omavahelise võrdluse tabel selline :  Kaalude vektori leidmiseks arvutame iga rea harmoonilise keskmise , s.o korrutame omavahel kõik rea hinnangud ja võtame niimitmenda juure , kuimitu tegurit oli : kvaliteet <arv> ( <arv>/<arv> ) = <arv>,<arv> kulud <arv>/ ( <arv> ( <arv>/<arv> ) ) = <arv>,<arv> kaugus ( <arv>/<arv> ) ( <arv>/<arv> ) = <arv>,<arv> Normeerime väärtused kogusummaga läbi jagades ja saame kriteeriumide osakaalud : kvaliteet <arv>,<arv> ¼ , <arv> = <arv>,<arv> kulud <arv>,<arv> /<arv> , <arv> = <arv>,<arv> kaugus <arv>,<arv> /<arv> , <arv> = <arv>,<arv> ( märgime , et kaugus võib olla füüsiline kaugus , sõiduaeg , ohtlike tänavaületuste arv ja kogu see segu kokku ) . Nüüd jääb vaid üle koostada iga kriteeriumi jaoks analoogiline tabel võrdlusena koolide vahel . Nüüd kirjutame lühidalt välja võrdlustabelid ja saadud kaalud : Kvaliteet Kulutused Kaugus Koolide kogukaalude leidmiseks tuleb nüüd lihtsalt võtta kooli iga kriteeriumi kaal ja see läbi korrutada kriteeriumi enda osakaaluga ( Siin näiteks <arv>,<arv> = <arv>,<arv> *<arv> , <arv> jne ) Näeme , et suurima kogukaalu sai kool A ( <arv>,<arv> ) . Samas on väga kasulik uurida , millistest komponentidest see suurim kaal tekkis . Praktiliselt kõik tuleneb kvaliteedi arvelt . Edasine on juba vanemate otsustada : kas trügida laps vägisi nn eliitkooli , mis on seotud suuremate kulutustega ja ka lapsel endal ei ole nii mugav koolis käia , või valida näiteks kool B. Tõenäoliselt tuleb hoopis võtta mängu veel rohkem kriteeriume ja teha analoogiline töö uuesti . Ainuke , mida meeles peab pidama , on see , et psühholoogid on ammu tõestanud inimese võimetust enam-vähem korrektselt paariti võrrelda rohkem kui <arv>+-<arv> kriteeriumi . Mida aga teha siis , kui meil neid kriteeriume koguneb kümme või rohkem ? Vastus on üpris lihtne ega tekita rakendamisel raskusi : meil tuleb need rohked kriteeriumid jaotada sisulisteks alarühmadeks ja tuua hindamisel lihtsalt üks tase juurde . Metoodika jääb täpselt samaks . Et me oleme juba esimesed ja meie arvates üpris tähtsad kriteeriumid välja toonud ( kvaliteet , kulutused , kaugus ) , siis on täiesti mõeldav toimida näiteks nii , et lahutame igaühe nendest kriteeriumidest veel alakritee- riumideks . Näiteks kvaliteedi puhul võime vaadelda täppisteaduste taset , sporti , muusikat , usuõpetust jne kõiki eraldi ning luua jälle vastav paaritiste võrdluste tabel ja saada kvaliteedi kaal tasemekaalude koguhinnanguna , mitte aga tunde järgi , nagu me praegu oma esimeses võrdlustabelis tegime . KOKKUVÕTTEKS Selles kirjatükis me nägime , kuidas Saaty meetodi abil saada subjektiivsetel skaaladel mõõtuvate objektide jaoks enam-vähem mõistlik võrdlusskaala . Tegelikult tuleb meil meetodi täiesti korrektseks rakendamiseks teha veel mõningaid kohendamisi , aga nendest juba järgmine kord . Meetodi põhiolemus on kooli valiku näitel andmetöötluslikult esitatud . Paraku on Saaty meetodi kohta Eestis suhteliselt vähe kirjutatud [ <arv> ] . Keda huvitab kõige värskem kirjandus , see peab muidugi pöörduma veebi poole . Kõige lihtsam on seda teha päringuga “ Expert Choice ” . See on programmipaketi nimi , mida nii T. Saaty kui ta põhipartner E. Forman kasutavad ja mida võib ka üheks kuuks proovikasutuseks tasuta võrgust laenata , kartmata BSA kallaletungi .  Uudised valis ja pani kokku Uuno Vallner , Riigikantselei riigi infosüsteemide osakonna nõunik Uudiseid MAKSUAMETIGA SAAB LÄHITULEVIKUS SUHELDA TÄIELIKULT INTERNETI TEEL Maksuamet ja Phare Eesti üksus tutvustasid uut e-maksuameti kontseptsiooni , mis lubab lähitulevikus suhelda maksuametiga täielikult interneti vahendusel . Kevadel viidi edukalt läbi üksikisiku tuludeklaratsiooni elektroonilise esitamise pilootprojekt ning alates oktoobrist võimaldatakse sama teenust ka juriidilistele isikutele . Uus e-teenuste pakett annab ettevõtetele võimaluse täita kõiki maksukohustusi interneti vahendusel ning saada arvuti eest lahkumata täielikku informatsiooni oma kontoseisu kohta maksuameti registris . EESTI TÕUSIS MAAILMA KAHEKÜMNE e-SÕBRALIKUMA RIIGI SEKKA McConnell Internationali poolt Ameerika Ühendriikides avaldatud uurimuse põhjal on Eesti tõusnud internetiühenduste poolest <arv> kõige edukama riigi hulka . Tunnustatud rahvusvahelise uurimiskeskuse raporti kohaselt on Eesti edu üheks aluseks Skandinaaviamaade soodus mõju . Tänu arvukatele valitsuse initsiatiividele on Eesti tõusnud internetiühenduste poolest maailma <arv> juhtiva riigi hulka , olles eeskujuks kogu Euroopale . Tänaseks on interneti kasutajaid ligi <arv> protsenti Eesti elanikkonnast , umbes <arv> protsenti avaliku sektori töötajatest kasutab arvutitöökohta . Eesti on infotehnoloogia üheks rahvuslikuks prioriteediks seadmisega suutnud koordineerida paljude erinevate erialaste programmide läbiviimist ning teinud suure sammu infoühiskonna poole . Raporti koostajad toovad eriliselt esile Riigikogu seisukohta lugeda ligipääs internetile kodanike põhiõiguseks ning valitsuse tegevust avalike internetipunktide loomisel tagamaks erinevatele ühiskonnagruppidele võrdsed võimalused ligipääsuks infoühiskonna hüvedele . INTERNETIPANGANDUS Hansapank on uhke internetipanganduse kiire arengu üle , selle klientide arv suurenes poole aastaga <arv> <arv> võrra <arv> <arv>-ni . Suur roll internetipanganduse populariseerimisel on olnud eraisikutele mõeldud finantsportaalil hanza.net , mille kaudu on väljastatud ligikaudu <arv> protsenti hüpoteeklaenudest ja <arv> protsenti tarbimislaenudest . Teise uue teenusena tõime <arv>. aasta esimesel poolel turule WAP-panga . Järjest kasvav elektrooniliste kanalite kasutajate hulk võimaldas muuta tulemuslikumaks kõikide kontorite töö . Hansapank sulges seitse pangakontorit , kokku võttes kahanes kontorivõrgu töötajate arv <arv> inimese võrra . Rootsi Skandinaviska Enskilda Bankeni andmetel vähendab Eesti Ühispank kontorite arvu aasta lõpuks <arv>-ni . Seni on pangakontorite arvu vähendatud <arv>-lt <arv>-ni . SEB teatel keskendutakse tulevikus Balti regioonis internetipanga lahenduste arendamisele . Ühispanga internetipanga klientide arv on kasvanud <arv> <arv>-ni . Läti Unibanka internetipangal on ligi <arv> <arv> kasutajat . Vilniaus Bankases käivitati internetipank <arv>. septembril . RIIGI IT JUHTIMINE ANTAKSE ÜLE TEEDE- JA SIDEMINISTEERIUMILE Vastavalt Riigikogus vastuvõetud Vabariigi Valitsuse seaduse muudatustele andis seni riigi IT-valdkonda juhtinud Riigikantselei selle juhtimise alates <arv>. septembrist <arv> üle Teede- ja Sideministeeriumile , mis peaks tõstma valdkonna integreeritust ning suurendama poliitilist vastutust . McConnell Internationali poolt Ameerika Ühendriikides avaldatud uurimuse põhjal on Eesti internetiühenduste poolest e-valmiduselt <arv> kõige edukama riigi hulgas . Tänu arvukatele valitsuse initsiatiividele on Eesti tõusnud eeskujuks kogu Euroopale . Tänaseks on Eestis interneti kasutajaid ligi <arv> % Eesti elanikkonnast , u <arv> % avaliku sektori töötajatest kasutab arvutitöökohta . Seades infotehnoloogia üheks prioriteediks , on Eesti suutnud koordineerida paljusid erialaseid programme ning teinud suure sammu infoühiskonna poole . Riigi funktsioon IT-koordineerimises seisneb põhiliselt soodsa juriidilise ja finantsilise raamistiku loomises , aga ka riigi haldusinfosüsteemide arendamises . Riik peaks suutma kodanikele teenuseid pakkuda elektroonilisi kanaleid kaudu , muutes samas ka oma haldusaparaadi tööd tulemuslikumaks , kiiremaks ja kvaliteetsemaks . Viimase <arv> aasta jooksul , mil Riigikantselei on koordineerinud infosüsteeme , on IT-valdkonna juriidiline raamistik põhiliselt loodud . Infopoliitika põhialused kiitis Riigikogu heaks <arv>. mail <arv> , valitsus on igal aastal arutanud infopoliitika raamkava , samuti on koalitsioonileppes vastav alalõik pühendatud infoühiskonna teemadele . Valitsus on määranud <arv>-<arv> prioriteetideks dokumendihalduse , projekti Külatee , Tiigrihüppe kõrghariduses ja digitaalallkirja seaduse rakendamise . Vastu on võetud Andmekogude seadus ja Isikuandmete kaitse seadus ( ka vastav inspektsioon on loodud ja tegutseb ) ning digitaalallkirja seadus . Kõigi nende raamdokumentide ja tegevuste algatamine ja ellurakendamine on olnud üks olulisemaid tegevusi . Eesti haldusinfosüsteemide arengu eelduseks on olnud see , et alates <arv>. aastast on riigi IT-eelarve olnud selgelt väljendunud riigieelarves . Mitmete riikide põhiliseks probleemiks ongi olnud selge finantsraamistiku puudumine . Viimaste aastate märkimisväärseid tegevusi on olnud mitmeid . Üks põhinäitaja , mille poolest Eesti haldusinfosüsteemid on silma paistnud , on tänaseks küllaltki heas olukorras olev IT-infrastruktuur . Üle <arv> % vajalikest arvutitöökohtadest on tänaseks riigisektoris olemas . Kõigil valitsusasutustel on olemas veebileheküljed , elektrooniline andmevahetus kasvab kiiresti jms. Riigikantselei riigi infosüsteemide osakonna ja riigiasutuste aastatepikkuse koostöö tulemusena on riigiasutustes ametis kõrgelt kvalifitseeritud IT-juhid . Enamik suurematest projektidest või programmidest on Riigikantselei poolt algatatud . Olulisemate tegevuste ja projektide ülevaate saab internetilehekülgedelt <hyperlink> ja <hyperlink> <arv>. aastast on regulaarselt välja antud haldusinfosüsteemide aastaraamatut , mis on ka kättesaadavad viidatud lehekülgedelt . Projektid Peatee ( riiki ja juba ka omavalitsusi haarav andmeside magistraalvõrk ) , Külatee ( aasta lõpuks kõigi omavalitsusteni jõudev interneti püsiühendus , projekti teise järguna käivitus sel aastal ka rahvaraamatukogude internetti ühendamise projekt ) , Riigivõrgukeskus ( riigiasutuste ühine portaal koos kodanikele ja ka ametnikele pakutavate elektrooniliste teenuste alamsüsteemidega ) , dokumendihalduse sihtprogramm ja palju muud on viimase <arv> aasta olulisemad algatused , mis tänaseks on juba ka konkreetseid resultaate andnud . Tulenevalt ühest oma põhiülesandest - korrastada valitsusasutuste ja muude riigiasutuste asjaajamisalaste õigus- aktide eelnõude väljatöötamist ning arhiivindust - jätkab Riigikantselei dokumendihalduse programmi elluviimist . Riigikantselei ja maavalitsuste pika koostöö üheks väljundiks on maakondade andmeside programm Külatee ( <arv>-<arv> ) , mille eesmärgiks on maakondade andmeside arendamine . Tegevus keskendub maavalitsuste ja kohalike omavalitsuste koostööle , mille tulemusena luuakse kohalikes omavalitsustes internetiteenuse kasutamise võimalus . Külatee on saanud üldtunnustatud mõisteks , millega kirjeldatakse valitsusasutuste ja kohalike omavalitsuste koostööd infotehnoloogiliste infrastruktuuride loomiseks , et tagada juurdepääs riigiteenustele sõltumata geograafilisest paiknemisest . Programmi lõpuks sellel aastal omab inernetis ühendust <arv> kohalikku omavalitsust . Külatee programm teeb koostööd Tiigrihüppe Sihtasutusega koolide internetiühenduste loomiseks , ka sel aastal on plaanis kahe programmi koostöös vähemalt <arv> kooli interneti-ühendusega varustada . <arv>. aastal Kultuuriministeeriumi poolt algatatud rahvaraamatukogude intenetiseerimise pilootprojekt on hakanud kasutama nime Külatee <arv> ning plaanib sel aastal lisaks olemasolevatele luua avatud internetipunktid ka <arv> rahvaraamatukogus kokku <arv> maakonnas . Kultuuriministeerium kasutab oma projekti läbiviimiseks Külatee programmi organisatsiooni ning teadmisi . Riigikantselei poolt juhitav valitsusasutuste dokumendihalduse programmi eesmärk on riigi asjaajamise ümberkorraldamine digitaalse dokumendi kasutuselevõtuks . Programm keskendub digitaalse asjaajamise ja arhiveerimise põhimõtete väljatöötamisele ning sellekohaste asutustevahelise infohalduse põhimõtete rakendamisele . Programm töötab välja digitaalse asjaajamise ning digitaalsete dokumentide kasutamise üldised standardid ja loob tingimused , mis tekitaksid valitsusasutustes vajadust standardeid kasutada ning looksid sellise ühendatud süsteemi , kus ministeeriumide dokumendihaldussüsteemides , valitsuse istungite infosüsteemis , Riigikogu infosüsteemis ning kõigi teiste asutuste infosüsteemides oleks digitaalse dokumendi kasutamine ning vahetamine normiks . IBM INVESTEERIB <arv> MILJONIT GEENIUURINGUTESSE USA arvutimagnaat IBM rajab <arv> miljoni dollari ( <arv>,<arv> miljardi krooni ) suuruse investeerimisfondi ravimifirmade toetuseks , kes töötavad läbi tohutul hulgal inimgeene puudutavat informatsiooni , edendamaks haiguste diagnoosi ja ravi . Maailma suurim arvutifirma tegi kolmeaastase investeeringu selleks , et kiirendada teaduslikku läbimurret inimese täieliku geneetilise koodi uurimises . Arusaamine geenide ja valkude toimimismehhanismidest peaks lihtsustama haiguste diagnoosimist ja uute ravimite väljaarendamist . IBM-i hinnangul tõuseb loodusteadustes kasutatava infotehnoloogia turu käive praeguselt <arv>,<arv> miljardilt dollarilt ( <arv>,<arv> miljardit krooni ) <arv>. aastaks <arv> miljardile ( <arv> miljardit krooni ) . e-MAIL SOOJENDAB SÜDAMEID Üha suurem hulk Suurbritannia armastajaid kasutab oma suhte säilitamiseks ja soojendamiseks elektronposti teenuseid . Suurbritannias läbiviidud küsitluse andmeil vahetab üle <arv> protsendi arvutikasutajatest töö ajal oma armsamatega e-maile . Ajalehe Cambridge Evening News teatel saadavad ka pooled mobiiltelefoni kasutajatest teineteisele armuavaldusi sisaldavaid tekstisõnumeid . Küsitlust korraldanud maiustustefirma Thorntons turundusdirektor Helen Wilcox : “ Sedamööda , kuidas rahvas internetti ja mobiiltelefone omaks võtab , tulevad esile ka elektrooniliste sidevahendite südantsoojendavad aspektid . ” XML-i KASUTUS LAIENEB Mai lõpus korraldas Eesti Infotehnoloogia Selts XML ( eXtensible Markup Language ) teabepäeva IT-juhtidele.Ettekanded : XML ja riigi infopoliitika - Linnar Viik ; XML mõisted ja terminoloogia - Jüri Kiho ; XML standardite pere - Uuno Vallner ; XML/EDI - Juhan Pruuden ; XML töövahendid - Uuno Vallner ; XML - Oracle'i vaade - Madis Pärn ; XML ja Microsoft - Enn Õunapuu ; XML-i lahendus Eestis - RahaWeb - Kalev Haga ; XML-i kasutusvõimalused andmekogudes - Tanel Tammet . Ettekannete tekstid : <hyperlink> Andmekaitse inspektsioon koostöös Küberneetika AS-ga korraldas <arv>. juunil <arv> XML-i õppe- päeva . Vaata : <hyperlink> Tõlge W<arv>C soovitusest <arv>.<arv>.<arv> “ Laiendatav märgistuskeel XML <arv>.<arv> ” asub <hyperlink> VALITSUSASUTUSTE DOKUMENDIHALDUSE PROGRAMM ON KOOSTÖÖPROGRAMM ÜLEMINEKUKS INFOÜHISKONDA ( vt <hyperlink> ) Riigi muutumine avatuks ja üleminek infoühiskonda sunnib kõiki riike kompleksselt läbi vaatama oma informatsiooni avalikustamise printsiibid . Avaliku halduse tegevuse plaanimine , prognoosimine , täitmine ja kontrolli teostamine põhineb valdavalt informatsiooni töötlemisel , mille tulemused fikseeritakse õigusaktide , otsuste , aruannete või prognoosidena , mis lõpuks vormistatakse dokumentidena . Eespool toodud tegevuses on oluline koht asutustevahelisel suhtlemisel , mis toimub samuti dokumentide vahetamise teel . Riigiasutuste tegevused säilitatakse ametlike dokumentidena , millel on vormistamise reeglid ning millele tuleb panna dokumendi ehtsust tõendavad allkirjad . Taolisi kooskõlastus- või vastuskirju liigub riigiasutuste vahel päevas sadu , aastas võib dokumentide hulk ühes riigiasutuses ulatuda tuhandeteni , ja kõik need kuuluvad säilitamisele . Viimase <arv>-<arv> aastaga on kadunud masinakirjabürood , ametnik kirjutab dokumendi valmis oma töökoha arvutil ning vormistab paberile dokumendiks . On hakatud kasutama arvutisüsteemidel põhinevaid digitaalseid ( arvutil tehtud ) dokumentide registreerimise ning säilitamise süsteeme . Nii on võimalik dokumendi loomisel ning kooskõlastamisel aega kokku hoida , jälgida , millises tööjärgus ning kelle käes dokument parajasti on , pole ka vajadust dokumenti paberile trükkida ning käsipostiga edasi toimetada . Programmi tulemusena : täpsustuvad ametnike ametiülesanded , mis tagab nende töö efektiivsuse kasvu ning suurendab ametnike isiklikku vastutust vastuvõetavate otsuste eest ; muutub avatuks otsuste vastuvõtmise protsess ; tekib võimalus dokumentide üleriigiliseks seireks ; on olemas ülevaade dokumentide liikumisest , tähtaegadest , vastutajatest , tegevustest erinevate küsimuste lahendamisel ; asutuse efektiivsuse toetamisekskasutatakse sihipärasemalt valitsusasutuste infotehnoloogilist potentsiaali ( arvutivõrke ) ; tekivad infotehnoloogilised standardid ( ametlike dokumentide spetsifikatsioon , asutustevahelised dokumendivahetuse vormingud , andmeturbenõu ded , dokumendihoidlate paiknemine ( serverid ) , süsteemihaldamise töökord ( administreerimine ) , mida saab kasutada asutusesiseste dokumentide haldussüsteemide loomisel ) ; areneb horisontaalne koordinatsioon valitsusasutuste vahel - töö sihipärasesse korraldamisse kaasatakse kõigi asutuste asjatundjad ning arendusprojektid ; luuakse seosed olemasolevate süsteemidega : Õigusaktide andmekogu Riigi Teataja Rahvusarhiivi infosüsteem Riigikantselei vabariigi valitsuse istungite tugisüsteem Riigikogu Kantselei seaduseelnõude menetlemissüsteem Valitsusasutuste infosüsteemid , sh dokumendihaldussüsteemid .