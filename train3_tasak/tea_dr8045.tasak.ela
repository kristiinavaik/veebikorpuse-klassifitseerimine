kirjak	tea_dr8045.tasak.ela	Marina Aunapuu Viimasel ajal , seoses uute immunoloogiliste , molekulaarbioloogiliste ja histoloogiliste meetodite kasutusele võtmisega , on neerukahjustuse progresseerumise mehhanismidest arusaamine tunduvalt paranenud . Kroonilise neeruhaiguse progresseerumisel mängivad tähtsat osa nii hemodünaamilised kui ka mittehemodünaamilised faktorid . Reniin-angiotensiin süsteemil ( RAS ) ja proteinuurial on peamine roll kroonilise neerupuudulikkuse progresseerumisel ning seetõttu on nende faktorite uurimine kesksel kohal . Kroonilise neerupuudulikkuse korral , kui kriitiline arv nefroneid on hävinud , toimuvad järelejäänud nefronites kompensatoorsed muutused . Selle protsessi ajal kaotavad järelejäänud nefronid oma võime autoreguleerida glomerulaarset voolu ja rõhku ning kahjustuvad süsteemse ja intrakapillaarse rõhu tõusu , hüperfiltratsiooni ja hüpertroofia tõttu . Angiotensiin II , tugev vasokonstriktor , on tähtis glomerulaarse hemodünaamika regulatsioonis . Ateroskleroosi ja glomeruloskleroosi patomehhanismides ning haiguse kulus on leitud väga palju sarnasusi hormonaalsel , tsellulaarsel ja molekulaarsel tasandil . On avastatud , et samad riskitegurid , mis on olulised ateroskleroosi arengul , on olulised ka glomerulosklerootiliste seisundite puhul : hüpertensioon , humoraalsed faktorid , hüperlipideemia . Kuna nii ateroskleroos kui glomeruloskleroos seostub põletikulise komponendiga : leukotsüütide infiltratsiooniga , proinflammatoossete tsütokiinide ekspressiooniga , rakkude proliferatsiooniga , on vaskulaarbioloogias ning neeruhaigustes kasutatavad uurimused sageli väga sarnased ja seotud . Samuti on leitud , et näiteks RAS blokeerivate vahendite kardio- ja renoprotekteerivas toimes on palju sarnast : varajaste geenide ekspressiooni vähendamine ja põletikulise reaktsiooni allasurumine . Kroonilise neeruhaiguse progresseerumise pidurdamiseks kasutatakse esmajärjekorras madala valgusisaldusega dieeti ja RAS blokeerivaid vahendeid . RAS blokeerivate vahendite kasutamine on muutunud aasta-aastalt aktuaalsemaks , kuna nendel ravimitel on intraglomerulaarset rõhku alandav ja renoprotektsiooni soodustav toime . Seetõttu on õigustatud uute mooduste kasutamine , mis on juba leidnud kasutust vaskulaarhaiguste modifitseerimisel , näiteks radiatsioon . Kuna madaladoosilise radiatsiooni toime täpsem patomehhanism ei ole teada , uuritakse mitmeid faktoreid erinevatel tasanditel , et välja selgitada nn. “ võtme faktorid ” , mis võiksid olla tulevase antifibrootilise ravi märklauaks . Võimalik , et endoteelirakkude ja samuti tuubulite epiteeli hea regeneratsioonivõimega on seletatav neerukoe väiksem kahjustus võrreldes teiste parenhümatoossete organitega . Kirjandusest on teada , et kiirituse tagajärjel neerudes tekkivad muutused viivad radiatsiooni nefropaatiani , kuid nendes katsetes on kasutatud enam jaolt suuri kiirituse doose . Eksperimentaalsetes töödes väikeste kiiritusdooside võimalikku renoprotekteerivat toimet seni uuritud ei ole . Angiotensiin II , tugev vasokonstriktor , on tähtis glomerulaarse hemodünaamika regulatsioonis . Kuna RAS-i aktivatsioon võib toimuda nii süsteemselt kui ka lokaalselt , on RAS blokeerivate ravimite mõju uurimine renoprotektoritena jätkuvalt aktuaalne . Käesolevas töös uuritakse Ang II blokaatori losartani ja beta<arv>blokaatori atenolooli toimet kroonilise neeruhaiguse varajastel etapidel . Kroonilise neerupuudulikkuse loommudel Eksperimentaalsetes töödes kasutatakse erinevaid loommudeleid , mis on teadlaste poolt väljatöötatud pikaajaliste katsetuste ja kogemuste põhjal . Klassikaliseks , sagedamini kasutatavaks eksperimentaalseks kroonilise neerupuudulikkuse ja sekundaarse hüpertensiooni patomehhanismide uurimise loommudeliks on remnant kidney mudel , mis on kasutusele võetud <arv>. aastal Chanutini poolt . Eksperimentaalsel loomal , sageli rotil , eemaldatakse üks neer ja teisel neerul ligeeritakse neeruarteri kaks haru . Peale <arv>/<arv> nefrektoomiat tekib neerus isheemilise kahjustuse piirkond ja looma organismis hakkavad arenema hüpertensioon ja proteinuuria . Kroonilise neerupuudulikkuse korral , kui kriitiline arv nefroneid on hävinud , toimuvad järelejäänud nefronites kompensatoorsed muutused . Selle protsessi ajal kaotavad nefronid oma võime autoreguleerida glomerulaarset voolu ja rõhku ning kahjustuvad süsteemse ja intrakapillaarse rõhu tõusu , hüperfiltratsiooni ja hüpertroofia tõttu . Suure neerukoe resektsiooni järgselt tekib organismis kõrgenenud proteinuuria ning progressiivne hüpertensioon , hüperfiltratsioon ja fokaalsegmentaalne glomeruloskleroos . Kõrgenenud valgu esinemine uriinis on tingitud valkude suurenenud läbiimbumisega basaalsest membraanist ja vähenenud tagasiimendumisega tuubulite rakkudes . Varajane glomeruloskleroos tekib peale neeru kahjustust ligeerimisega , segmentaalne skleroos tekib siis kui ligikaudu <arv> % neerukehakesi on kahjustatud , kaheksandaks nädalaks areneb juba välja interstitsiaalne fibroos . Järelejäänud neerukoes tekkivad füsioloogilised ja morfoloogilised muutused võimaldavad uurida kahjustuse erinevaid aspekte suhteliselt lühikese aja jooksul . Suurte imetajate või inimese neeruhaiguse progresseerumise uurimine kestaks aga aastaid või aastakümneid . Radiatsioon Kiiritusdoos määratakse kas kiirgusenergia neeldumise või tekitatud ioonide laengu järgi . Ioniseeriva kiirguse energiadoosi mõõdetakse kiiritatava aine massiühikus neeldunud kiirgusenergia hulgaga ja rahvusvahelises mõõtühikute süsteemis ( SI ) on tema ühikuks Grey ( Gy ) . Röntgenkiirguse põhjustatud aatomite ja molekulide ioniseerumine ja ergastumine põhjustavad kiiret molekulaarsete sidemete katkemist ja molekulide struktuuri muutumist . Kuna madaladoosilise radiatsiooni toime täpsem patomehhanism ei ole teada , uuritakse mitmeid faktoreid erinevatel tasanditel , et välja selgitada nn. “ võtme faktorid “ , mis võiksid olla tulevase antifibrootilise ravi märklauaks . Võimalik , et endoteelirakkude ja samuti nefronite epiteelirakkude hea regeneratsioonivõimega on seletatav neerukoe väiksem kahjustus võrreldes teiste parenhümatoossete organitega . Eksperimentaalsetes töödes väikeste kiiritusdooside võimalikku renoprotekteerivat toimet seni uuritud ei ole . Losartan ja atenolool Antihüpertensiivne ravi on tänapäeval eriliselt aktsepteeritud ning leidnud kliinilises meditsiinis laialdast kasutust . RAS blokeerivad vahendid vähendavad intraglomerulaarset rõhku ja mõjuvad seetõttu otseselt glomerulaarsele voolule ja filtratsiooni suurusele . Nüüd , uute AT<arv>RA kasutuselevõtuga , mille toime on väga sarnane ACEI-ga , on nende toime uurimine ja võrdlemine aktuaalne . Käesolevas eksperimendis kasutati kahte ravimipreparaati – beta<arv>blokaatorit atenolooli ja angiotensiin II retseptorantagonisti losartani . Ang II retseptorite antagonistid on võrdlemisi uued ravimid , mida kasutatakse hüpertensiooni ravis . Ang II toimib retseptorite AT-<arv> ja AT-<arv> kaudu , ning nende retseptorite antagonistid blokeerivad AT-<arv> tüüpi retseptoreid . Losartan on spetsiifiline AT<arv> retseptori blokaator , milline lõdvestab veresooni ja langetab süstoolset vererõhku . Atenolool on kardioselektiivne beta<arv>blokaator , milline langetab vererõhku . Südamelihaskoes paiknevad enamuses beta<arv> retseptorid . Beta<arv>blokaatorid alandavad vererõhku blokeerides perifeerseid adrenergilisi retseptoreid ning pärssides reniini vabanemist . Käesolevas töös uuriti omandatud hüpertensiooni ja neeruhaiguse progresseerumise pidurdamist reniin-angiotensiin süsteemi ( RAS ) blokeerivate vahendite ja uue moodusega , madaladoosilise radiatsiooniga . Selleks kasutati klassikalist , omandatud hüpertensiooni ja kroonilise neerupuudulikkuse mudelit ( remnant kidney ) . Loomad Eksperimentaalne töö on tehtud <arv> isasel valgel Wistar liini rotil , loomad osteti Soomest ( National Laboratory Animal Centre , University of Kuopio ) . Eksperimendi läbiviimisel arvestati “ Katseloomadega töötamise eeskirju ” ning eksperimendi läbiviimiseks oli olemas Tartu Ülikooli loomaeetika komisjoni luba . Akklimatiseerumise ajal ( <arv> päeva ) eksperimentaalset tööd loomadega ei tehtud . Opereeriti <arv>-nädala vanuseid rotte keskmise kaaluga <arv> – <arv> g . Loomadele tehti intraperitoneaalne anesteesia Brietaliga , arvestusega <arv> mg Brietali <arv> g kehakaalu kohta . <arv>/<arv> nefrektoomia ( <arv>/<arv> NPX ) mudeli tegemiseks eemaldati operatsiooni käigus loomal parem neer ja vasakus neerus ligeeriti valikuliselt kahte art. renalis kaudaalset haru . Loomi hoiti vivaariumis , kus neile oli tagatud püsiv temperatuur ja <arv>-tunnine valgustsükkel . Söögiks anti standardtoitu ( R <arv> , Lactamin , Sweden ) ja joogivett ( v.a. losartani ja atenolooli grupid ) . Kontrollgrupid ( C ) moodustasid nefrektomeeritud ( <arv>/<arv> nefrektoomia ) loomad . <arv> Grey ( <arv> Gy ) ja <arv> Grey ( <arv> Gy ) grupi loomadel kiiritati operatsioonile järgneval päeval neerupiirkonda vastavalt <arv> ja <arv> Grey suurustes doosides . Kiiritust teostati TÜ Onkoloogia kliinikus ja kiiritamiseks kasutati radioaktiivset isotoopi koobalt <arv>. Narkoosiks kasutati Brietali , arvestusega <arv> mg ravimit <arv> g kehakaalu kohta . Losartani grupi ( Los ) loomade joogiveele lisati ravimit losartan ( <arv> mg/L ) . Atenolooli grupi ( At ) loomade joogiveele lisati ravimit koguses <arv> mg/L . Losartani ja atenolooli gruppides alustati raviga operatsioonile järgneval päeval . Terveid loomi ei opereeritud ning nad moodustasid tervete kontrollgrupi . Ööpäevase uriini kogumiseks kasutati individuaalseid metaboolseid puure , kuhu loomad paigutati <arv> tunniks . Loomadel jälgiti dünaamiliselt järgmisi füsioloogilisi näitajaid : kehakaal ( g ) , ööpäevane uriini kogus ( ml ) , süstoolne vererõhk ( mm Hg ) . Süstoolset vererõhku mõõdeti looma sabal , kasutades selleks spetsiaalset vererõhu aparaati ( Harvard Rat Tail Blood Pressure Monitor ) . Kogutud uriinist määrati TÜ Ühendlaboris valgusisaldus . Katse lõppedes määrati seerumist seerum kreatiniin ja tsüstatiin-C ( cys-C ) . Neerukoest määrati biokeemiliselt oksüdatiivse stressi näitajad : LPO , GSSG , GSH ja GSSG/GSH . Katsed lõpetati <arv> , <arv> , või <arv> nädala pärast , loomad surmati narkoosis ( Brietal , <arv> mg/<arv>g kehakaalu kohta ) . Histoloogiline uuring Morfoloogilisteks uuringuteks lõigati vasakust neerust sobiva suurusega koetükid . Histoloogiliseks uuringuks võetud koetükid fikseeriti <arv> % formaliini või <arv> % paraformaldehüüdi lahuses ja sisestati parafiini klassikalise metoodika järgi . Mikrotoomil Ergostar valmistati <arv> μm paksused lõigud . Preparaate värviti H &amp; E , van Gieson'i , altsiaansinisega , PAS , Feulgeni , alizarin punaseS , Masson Trichrome metoodikate järgi . Valgusmikroskoopia preparaate uuriti ja pildistati Olympus BX-<arv> või Zeiss Axiophot <arv> mikroskoobiga . Morfomeetriliste uuringute läbiviimisel arvestati <arv> konkreetse ühiku ( neerukehakesed , neerutuubulid ) või <arv> raku mõõtmistulemust . Elektronmikroskoopiline uuring Elektronmikroskoopiliseks uuringuks fikseeriti võetud neeru tükk ( suurusega <arv>,<arv> x<arv> , <arv> mm ) <arv>,<arv> % glutaaraldehüüdis fosfaatpuhvriga ( pH=<arv> , <arv> ) <arv> : <arv> <arv> tunni jooksul +<arv>°C juures . Seejärel sisestati proovid Epon-<arv> klassikalise metoodika järgi . LR White sisestuse puhul fikseeriti kude <arv> % glutaaraldehüüdi – <arv>.<arv> M Sörenseni fosfaatpuhvri lahuses ( pH=<arv> , <arv> ) ja peale veetustamist sisestati LR White . Ultratoomil Reichert-<arv> valmistati poolpaksud valgusmikroskoopia preparaadid , millised värviti metüleensinisega-azuur II või Richardsoni järgi . Preparaadid kuivatati histoplaadil ( +<arv>°C ) ja sulundati Eukitti . Samadest blokkidest lõigati teemantnoaga Diatome ultralõigud elektronmikroskoopia jaoks , millised kinnitati vaskvõrkudele . Õhukesed preparaadid kontrasteeriti uranüülatsetaadi ja plii tsitraadiga klassikaliste metoodikate järgi . Ultrastruktuuri uuringud tehti mikroskoopidega Jeol <arv> , Philips <arv> ja Philips Tecnai <arv> kiirenduspingetel <arv>-<arv> kV . Tsütoloogia <arv>-μm paksused parafiinilõigud värviti H &amp; E , Feulgeni ja altsiaansinisega rakkude seisundi , arvu ja mitootilise koefitsiendi arvutamiseks . Granulatsioonivallis uuriti <arv> rakku . Immuunhistoloogia PCNA Immuunhistoloogiliste uuringute jaoks külmutati võetud neeru tükk koheselt vedelas lämmastikus ( -<arv>°C ) ja säilitati -<arv>°C juures ( grupid I , V ) . Proovidest lõigati krüostaadil <arv> μm paksused lõigud . Lõike töödeldi monoklonaalse hiirevastase hamstri PCNA antikehaga ( BD PharMingen , USA ) mis oli lahjendatud fosfaatpuhvris <arv> : <arv>. Preparaate hoiti <arv> minutit toa temperatuuril niiskes kambris , seejärel pesti kaks korda PBS puhvriga ( pH=<arv> , <arv> ) kümne minuti jooksul ja inkubeeriti sekundaarse FITC-konjugeeritud hamstrivastase IgG monoklonaalse antikehaga ( BD PharMingen , USA ) , lahjendatud <arv> : <arv> <arv> minuti jooksul toatemperatuuril . Peale pesu PBS puhvriga proovid sulundati seguga PBS-glütseriin ( <arv> : <arv> ) ja hinnati UV mikroskoobiga Olympus BX-<arv> suurendusel x<arv> , x<arv> , x<arv> . PCNA positiivsed päsmakese rakud loeti <arv> neerukehakeses . PCNA positiivsed neerutuubulite rakud loendati <arv> vaateväljas . MCP-<arv> MCP-<arv> esinemist uuriti kahe grupi loomade neerukoest ( grupid I , V ) . <arv> μm paksused külmutuslõigud inkubeeriti <arv> minuti jooksul primaarse monoklonaalse hiirevastase hamstri MCP-<arv> antikehaga ( BD , PharMingen , USA ) , lahjendatud PBS-ga , <arv> : <arv>. Peale pesu PBS-ga töödeldi lõike FITC-konjugeeritud hamstrivastase monoklonaalse IgG antikehaga ( BD , PharMingen , USA ) , lahjendatud <arv> : <arv> , <arv> minuti jooksul . Järgnes pesu PBS puhvriga , seejärel proovid sulundati seguga PBS-glütseriin ( <arv> : <arv> ) ja hinnati UV mikroskoobiga Olympus BX-<arv> suurendustel x<arv> , x<arv> , x<arv> . Tulemused hinnati järgmise skaala alusel : <arv> = reaktsioon puudub ; <arv>+ = eristatav reaktsioon ( värving ) vähem kui <arv>% neerukehakestest ; <arv>+ = reaktsioon <arv> kuni <arv>% neerukehakestest ; <arv>+ = reaktsioon <arv> kuni <arv>% neerukehakestest ; <arv>+ = reaktsioon rohkem kui <arv>% neerukehakestest . Laminiin <arv> μm paksused parafiinilõigud kinnitati polü-L-lüsiiniga kaetud SuperFrost klaasidele , deparafineeriti ja veetustati . Peroksüdaasi aktiivsust blokeeriti <arv>,<arv> % H<arv>O<arv> ( Merck , Germany ) metanoolis , järgnes pesu kraanivees , seejärel preparaadid paigaldati PBS ( pH=<arv> , <arv> ) lahusega hoidjatesse ja asetati immunovärvimise aparaadile ( Sequenza , Shandon , Pittsburgh , USA ) . Lõike töödeldi normaalse <arv>,<arv> % kitse seerumiga <arv> minuti jooksul toa temperatuuril ja inkubeeriti üleöö primaarse antikehaga laminiin ( DAKO , Denmark , lahjendus <arv> : <arv> ) +<arv>μC juures . Järgmisel päeval preparaate pesti PBS-ga ja inkubeeriti sekundaarse küülikuvastase IgG antikehaga ( Power-VisionTM Poly-HRP ImmunoVision Technologies , Co ) <arv> minuti jooksul toatemperatuuril . Peale pesu PBS puhvris määrati peroksüdaasi aktiivsust DAB-ga <arv> minuti jooksul toa temperatuuril . Preparaate pesti , värviti hemalauniga , veetustati ja sulundati DPX-ga ( Fluka , Switzerland ) . Laminiini esinemist hinnati skaala järgi <arv> kuni ++++ . Makroskoopiline uuring Tervete loomade neerud olid oakujulised , pruuni värvi , neerude kaal oli <arv>,<arv> -<arv>,<arv> g piires . Neerud olid kaetud õhukese sidekoelise kapsliga , vasaku neeru frontaallõikel olid selgelt eristatavad koore ja säsi osad . Opereeritud loomade neerud olid hüpetrofeerunud , neerude kaal oli <arv>,<arv> -<arv>,<arv> g piires . Opereeritud loomade neerude uurimisel oli nähtav isheemilise kahjustuse piirkond , mis oli tingitud art. renalis kaudaalsete harude ligeerimisest . Art . renalis verevarustuspiirkonnas oli nähtav koore kahjustus erineva suurusega helepruuni piirkonna näol , mis mõnel juhul laienes ka sügavale säsisse . Füsioloogilised näitajad Kõikide gruppide füsioloogiliste näitajate tulemused on toodud joonistel <arv> , <arv> ( publikatsioonid I , II , III , V , VII ) . Tulemustest selgub , et suuremad muutused näitajate kõrgenemise suunas toimusid opereeritud ja kiiritamata loomade grupides ( grupid C II , C IV , C VIII ) . Vererõhu mõõtmise tulemused näitavad , et madaladoosilise radiatsiooni kasutamise tulemusena vererõhu tõus aeglustub võrreldes ravimata loomadega . Losartani grupi loomade vererõhu mõõtmiste tulemustest selgub , et nendel loomadel oli vererõhu tõus usutavalt madalam , kui teiste gruppide loomadel . Oksüdatiivse stressi näitajad Losartani toimel LPO tase neerukoes oluliselt alanes teisel ja neljandal nädalal , võrreldes atenolooli toimega . GSH ( peamine rakuline antioksüdant ) tase losartani toimel teisel nädalal oli oluliselt kõrgem , võrreldes atenolooli saanud loomadega ( publikatsioon V , tabel <arv> ) . Histoloogiline uuring Opereeritud ja kiiritamata loomad ( grupid C II , C IV , C VIII ) Opereeritud ja kiiritamata loomadel esines neeru kahjustuse piirkonnas rohkesti sidekude ja kahjustatud nefroneid , viimastes viitas nekroosile tuuma puudumine epiteelirakus . Kahjustuse piirkonnas oli ülekaalus nõrgalt eosinofiilselt värvuv homogeenne mass , milles olid ainult üksikud terved nefronid , kuid mitte ühtegi neerukehakest . Ala servas oli täheldatav tugev lümfotsütaarne infiltratsioon ja sidekoe moodustumine . Kahjustuse piirkonnast kaugemal asuvad neerukehakesed ja nende kihnuvalendikud olid suurenenud võrreldes tervete kontrollgrupi loomade neerukehakestega ( tabel <arv> ) . Neerukehakestes esinesid verevalandused , mis on endoteelirakkude kahjustuse tunnuseks . Opereeritud loomade jääkneerus esines hulgaliselt skleroseerunud neerukehakesi ja mesangiaalrakkude arv oli suurenenud ( publikatsioon I ) . Neerukehakeste päsmakestes esines mesangiaalrakkude vahel erütrotsüüte , lümfotsüüte , monotsüüte . Kõrge oli ka kollageenkiudude arv neerukehakestes ( <arv>,<arv> ± <arv>,<arv> ) võrreldes teiste gruppidega ( publikatsioon I ) . Neerukoores oli normaalsete tuubulite kõrval ka täiesti hävinud ristilõike , kus tuubuli joonis oli vaevalt aimatav . Säilinud proksimaalsete tuubulite valendik oli laienenud ( tabel <arv> ) , epiteel oli madal , epiteelirakkude tsütoplasma sisaldas sõmeraid . Harjasääris oli ebaühtlane või puudus , esines ka üksikuid ebakorrapärase kujuga tsütoplasma jätkeid . Distaalsete tuubulite valendikud olid laienenud ( tabel <arv> ) . Osa epiteelirakke olid madalad , rakkudes esinesid suured vakuoolid . Distaalsete ja proksimaalsete tuubulite valendikke täitis tihti homogeenne eosinofiilne mass . Interstitsiaalse koe hulk oli suurenenud ja selles olid toimunud degeneratiivsed muutused . Interstitsiaalses koes esinesid rühmiti asuvad lümfotsüüdid , makrofaagid , noored basofiilsed fibroblastid , verevalandused , mis kõik viitavad põletikule neerus . Mitootiline koeffitsient granulatsioonivallis oli <arv>,<arv> ‰ . Ultrastruktuuri uuringutest selgus , et glomerulaarne basaalne membraan oli ebaühtlaselt paksenenud . Neerukehakestes esines hulgaliselt kollageenkiude , suurenenud oli mesangiaalrakkude arv ja mõõtmed . Podotsüütide tsütoplasma oli madala elektrontihedusega , selles esines üksikuid elektrontihedaid graanuleid . Podotsüüdid olid mõõtmetelt suurenenud ja sisaldasid suurt tuuma või selle fragmente . Kiiritatud loomad – <arv> Grey ( VIII nädalat ) Sellel grupil kõrvuti tugevalt kahjustunud piirkonnaga , kus oli rohkesti sidekude ja verevalandusi , olid väljendunud tugeva põletiku tunnused ( granulotsüüdid , lümfotsüüdid , makrofaagid , noor sidekude fibroblastidega ja tugev hüpereemia ) . Välja oli kujunenud korralik granulatsioonivall vähem kahjustatud neerukoe vahel . Samuti esines neeru pinnalt kuni säsisse ulatuv kiilukujuline kahjustuse ala , milles oli rikkalikult sidekude ja põletikule omaseid rakuvorme . Selles piirkonnas olid hästi säilinud neerukehakesed , kuid neerutuubulid olid tugevasti kahjustatud või hävinud . Väljaspool kahjustuse piirkonda paiknevate neerukehakeste kihnuvalendikud olid laienenud . Uuritud materjalis esines deformeerunud , skleroosi tunnusega neerukehakesi . Kollageenkiudude hulk neerukehakestes ( <arv>,<arv> ± <arv>,<arv> ) oli kõrgem , kui tervetel kontrollgrupi loomadel , kuid madalam , kui opereeritud ja kiiritamata loomadel . Epiteelirakkude apikaalsel pinnal asuv harjasääris oli kahjustatud või puudus , samuti esines apikaalsel pinnal omapäraseid ogakujulisi tsütoplasma jätkeid . Paljudel juhtudel sisaldas tuubulite valendik fibrillaarset eosinofiilset massi . Proksimaalsete tuubulite epiteelirakkudes esines basaalmembraani kahjustusi ja basaalse jutilisuse puudumist . Distaalsete tuubulite valendik oli lai ( tabel <arv> ) . Distaalsete tuubulite epiteelirakud olid kahjustunud ja lamedad , tsütoplasma sisaldas eosinofiilseid graanuleid . Interstitsiaalse koe hulk oli enamusel juhtudel normis , selles esines vähesel määral hüpereemiat . Mitootiline koeffitsient granulatsioonivallis oli <arv>,<arv> ‰ . Ultrastruktuuri uuringutest selgus , et glomerulaarne basaalne membraan oli võrreldes tervete loomadega mitteoluliselt paksenenud . Kiiritatud loomad – <arv> Grey ( II , IV , VIII nädalat ) <arv> Gy doosiga kiiritatud loomadel esines kahjustuse piirkonnas rakurohke sidekude , mis asendas osaliselt neerukude . Selles piirkonnas olid hüpereemilised veresooned ja toimus aktiivne põletikuline protsess . Peale <arv>/<arv> nefrektoomiat olid kahjustuse piirkonnas nekrotiseerunud nii neerukehakesed kui ka tuubulite epiteel . Allpool kahjustuse piirkonda uuritud neerukehakestel oli laienenud ja tavaliselt tühi kihnuvalendik . Neerukehakestes oli tunduvalt suurenenud mesangiaalmaatriks ja mesangiaalrakkude arv ( publikatsioon I ) . Paljudel juhtudel olid neerukehakese kapillaaride valendikud laienenud ja tühjad . Neerus esines tihkeid , ilma kihnuvalendikuta neerukehakesi , kus ilmselt ultrafiltratsioon ei olnud võimalik . Neerukehakese välislestes esines paksenemisi . Sellisel juhul oli neerukehakese kapsli valendikus eosinofiilne kiuline mass , neerukehake oli tihke . Kollageenkiudude arv neerukehakeses oli <arv>,<arv> ± <arv>,<arv> – see on tunduvalt kõrgem , kui tervetel kontrollgrupi loomadel . Tuubulid , eriti distaalsed , olid laia valendikuga ( tabelid <arv> , <arv> ) , viimases esines eosinofiilset homogeenset massi või basofiilselt nõrgalt värvuvat võrkja ehitusega ainet . Proksimaalsete tuubulite epiteel oli põhiliselt kahjustamata , kuid esines tuumata rakke . Distaalsete tuubulite epiteelis esines raku apikaalse osa kahjustusi , osa epiteelirakke ei sisaldanud tuuma . Rakkude apikaalne pind sisaldas tihti ebakorrapäraseid tsütoplasma jätkeid . Interstitsiaalse koe hulk oli mitteoluliselt suurenenud ja seal ei esinenud ägeda põletiku ja hüpereemia tunnuseid . Mitootiline koeffitsient granulatsioonivallis oli <arv>,<arv> ‰ . Ultrastruktuuri uuringud näitasid , et glomerulaarne basaalne membraan oli kohati paksenenud ja ebaühtlane . Losartani grupi loomad ( II , IV nädalat ) Angiotensiin II blokaatorit losartani joogiveega saanud loomadel esinesid neerukoes ulatuslikud muutused , millised väljendusid kõigepealt proksimaalsete ja distaalsete tuubulite laienemises ( tabelid <arv> , <arv> ) . Proksimaalsed tuubulid olid paljudel juhtudel atrofeerunud ja koosnesid tuubulite basaalsest membraanist ja eriti madalatest ilma tuumata rakkudest . Proksimaalsete tuubulite valendik sisaldas tihti eosinofiilset fibrillaarset materjali . Distaalsete tuubulite epiteelirakud olid kuubulised , rakkude apikaalses osas esinesid laiad vakuoolid . Tihti oli tuubuli joonis ebaterav , kahjustatud olid tuubulite basaalsed membraanid . Neerukehakesed olid väga väikse diameetriga , ovaalsed ja mesangiumi rakkude arv päsmakeses oli suurenenud ( <arv>,<arv> ± <arv>,<arv> ) . FSGS ja IF näitajad olid madalad . Mitootiline koeffitsient granulatsioonivallis oli <arv>,<arv> ‰ . Ultrastruktuuri uuringud näitasid ebaühtlast glomerulaarse basaalse membraani paksenemist , eriti lamina densa's . Lamina rara interna oli kohati kahjustatud , temas esines hulgaliselt väikseid vakuoole . Podotsüüdid olid kahjustatud ja nende arv oli suurenenud . Erineva haralise kujuga podotsüüdid kinnitusid glomerulaarsele basaalsele membraanile pikade , peenikeste või omavahel liitunud tsütopoodiumidega . Atenolooli grupi loomad Atenolooli grupi loomade neerukehakesed olid ümarad , ovaalsed , suurenenud diameetriga ( tabel <arv> ) . Bowmani kapsel oli kohati katkenud , mõnel juhul aga täiesti liitunud päsmakesega . Mesangiaalsete rakkude arv päsmakeses oli suurenenud ( <arv>,<arv> ± <arv>,<arv> ) . Peale ravi atenolooliga FSGS ja IF näitajad olid madalamad , kui nefrektomeeritud loomadel ( publikatsioon V ) . Proksimaalsete tuubulite diameeter oli suurem kui tervetel või nefrektomeeritud loomadel ( tabel <arv> ) , distaalsed tuubulid olid laiemad ainult tervete loomade tuubulitest ( tabel <arv> ) . Proksimaalsete tuubulite harjasääris oli lühike ja ebaühtlane . Tuubulite valendikud sisaldasid tihti eosinofiilset kärgjat massi . Distaalsete tuubulite epiteelirakud olid minimaalselt kahjustatud . Isheemilise kahjustuse piirkonnas moodustus noor sidekude , selles piirkonnas esinesid atrofeerunud tuubulid ja neerukehakesed . Mitootiline koeffitsient granulatsioonivallis oli <arv>,<arv> ‰ . Ultrastruktuuri uuringud näitasid , et glomerulaarne basaalne membraan on paksenenud ja laineline . Podotsüütide keha oli suurenenud , nad kinnitusid pikkade või liitunud tsütopoodiumidega ebaühtlase paksusega glomerulaarse basaalse membraani külge . Terved kontroll loomad ( II , IV , VIII nädalat ) Tervete rottide neerude morfoloogilisel uurimisel patoloogilisi muutuseid ei esinenud . Neerukehakesed olid ümarad , seal asuvad kapillaarid olid ühtlaste valendikega , mesangiaalrakkude arv oli madal ( publikatsioon I ) . Samuti oli madal kollageenkiudude arv ( <arv>,<arv> ± <arv>,<arv> ) . Proksimaalsete ja distaalsete tuubulite epiteel oli ühtlane . Proksimaalsete tuubulite epiteelirakkude harjasääris oli tihe , korrapärane . Interstitsiaalse koe hulk oli madal . Elektronmikroskoopilisel uurimisel ei avastatud muutuseid glomerulaarses basaalses membraanis , podotsüütides ega tsütopoodiumides . Immuunhistoloogia Prolifereeruvate rakkude arv oli korrelatsioonis interstitsiaalse kahjustuse ulatuse suurenemisega ( publikatsioon II ) . MCP-<arv> esinemine neerukoes peale madaladoosilise radiatsiooni kasutamist on langenud ( publikatsioon II ) . Basaalmembraani komponendi laminiini uuringutest selgus , et peale <arv>/<arv> nefrektoomiat tema sisaldus nii glomerulaarsetes kui ka tubulaarsetes basaalsetes membraanides vähenes ( publikatsioon III ) . <arv>/<arv> nefrektoomia järgselt tekib neerus isheemilise kahjustuse piirkond , millest tulenevalt seoses verevarustuse häiretega tekib allesjäänud neerus krooniline neerupuudulikkus . Kroonilise neerupuudulikkuse dünaamikat ja ravi mõjusust uuriti füsioloogiliste , biokeemiliste ja morfoloogiliste näitajate kaudu erinevate ( <arv> , <arv> ja <arv> nädalat ) ajaperioodide jooksul . Paljud faktorid mängivad tähtsat osa neerukahjustuse progresseerumises , mille esimesteks avaldusteks on proteinuuria ja hüpertensioon . Nefrektoomia järgselt tõusis loomadel ootuspäraselt süstoolne vererõhk ning suurenes proteinuuria , kuid tõus oli usutavalt väiksem kiiritatud loomadel . Proteinuuria ei ole üksnes neerupuudulikkuse tunnuseks , vaid on oluline kroonilise neerupuudulikkuse arengus . Eksperimendist selgus , et peale <arv>/<arv> NPX toimunud glomerulaarse basaalse membraani tagasihoidlik paksenemine , strukturaalsed muutused podotsüütides ja filtratsiooniavades lubasid filtrid läbida ka suure molekulaarmassiga valkudel . Teine valkude läbiimbumist soodustav tegur oli hemodünaamiline , sest veresoonte ligeerimise tagajärjel tekinud vereringe kiiruse langemisega kaasnesid valkude läbiimbumist soodustavad tegurid . Vee ja teiste koostisosade tagasiimendumine tuubulitest oli häiritud , eriti proksimaalsete tuubulite epiteelirakkude tugeva kahjustuse tõttu , mis takistas valgu tagasiimendumist selles nefroni osas . Samas saab väita , et ühel ja samal loomal kõigub glomerulaarse basaalse membraani paksus suhteliselt palju tema erinevates lõikudes ja kihtides . Arvatavasti mõjutab muutuseid arenev proteinuuria , millega kaasneb valgu filtreerimise muutus . Neerupuudulikkuse arenedes käivituvad koos neerukoe kahjustusega mitmed kompensatoorsed mehhanismid , mis stimuleerivad kahjustusest haaramata neerutuubulite funktsiooni . Allesjäänud neerutuubulid ja neerukehakesed aja jooksul hüpertrofeeruvad , mis lubab taastada vajalikku glomerulaarfiltratsiooni kiiruse . Neerukehakeste hüpertrofeerumise tulemusena suureneb glomerulaarsete kapillaaride seina pinge , kuid päsmakeste hüpertroofiaga ei kaasne vistseraalsete epiteelirakkude arvu suurenemist , mille tõttu kahjustub filtratsiooni kontroll ja see faktor soodustab päsmakeste kahjustust . Glomerulaarse skleroosi arenedes haaratakse sklerootilisest protsessist päsmakeste üksikud kapillaarilingud , samas hakkavad prolifereeruma mesangiumirakud . Ravimeid saanud loomadel olid vererõhu näitajad tugevalt langenud ( allapoole tervete loomade vererõhu näitajatest ) . Kuna tegemist on võrdlemisi uute ravimitega , ei ole veel piisavalt kliinilisi kogemusi nende kasutamisest neerupuudulikkuse puhul . Esialgsed tulemused on aga paljulubavad , näidates nende preparaatide renoprotektiivset potentsiaali . Saadud tulemuste põhjal selgus , et ravi losartaniga alandab süstoolset vererõhku , vähendab proteinuuriat , kuid kahjustab nefronite epiteelirakke . Histoloogilisel uurimisel tuvastati loomadel FSGS ja interstitsiaalse fibroosi tagasihoidlikku esinemist , mis tõestas , et ravi losartaniga pidurdab kroonilise neerupuudulikkuse arengut . Ravimit atenolool saanud loomadel olid tagasihoidlikud muutused nii füsioloogiliste kui struktuuri näitajate osas . Eksperimendi käigus selgus , et kiiritus <arv> Gy suuruse doosiga peale nefrektoomiat mõjutas füsioloogiliste ja morfoloogiliste näitajate paranemist vähesel määral . <arv> Gy suuruse doosi kasutamine peale nefrektoomiat kutsus esile kroonilise neeruhaiguse progresseerumise pidurdamise loomadel : usutavalt madalam oli ööpäevane proteinuuria ja eksperimendi lõppedes oli usutavalt madalam FSGS tase . Isheemilise kahjustuse piirkonnas uuriti reparatiivse regeneratsiooni aluseks oleva aseptilise põletiku kulgu . Kuna verevarustuse häiretest tingitud kahjustus kestis kaua , siis revaskularisatsiooni protsess kulges aeglaselt ja paralleelselt leidsid aset nii reparatiivsed , kui ka degeneratiivsed protsessid kuni neeru infarktini . Tavaliselt leukotsütaarne faas ( granulotsüüdid , lümfotsüüdid ) algab vahetult peale kahjustust ja kestab mõned päevad , sama kehtib ka makrofaagide faasi osas . Fibroblastide faas algab neljandal-viiendal päeval peale kahjustuse tekitamist . Faaside kestus sõltub kahjustusest ja käesolevas eksperimendis oli see ulatuslik , ka kahjustuse põhjus toimis pikaajaliselt . Nefrektomeeritud loomade ( <arv> , <arv> nädalat ) gruppide vahel esines erinevus lümfotsüütide hulga osas ( p &lt; <arv> , <arv> ) . Selline erinevus on igati loomulik , kuna pikemates katsetes aseptilise põletiku akuutne faas on vaatamata kahjustuse ulatusele taandumas . Kui kahjustust põhjustavale tegurile lisandus veel kiiritus annuses <arv> Gy , siis ilmnesid katse kestusest sõltuvad erinevused . Lühemates katsetes oli tugevamalt väljendunud lümfotsüütide faas ( p &lt; <arv> , <arv> - p &lt; <arv> , <arv> ) , pikemates aga fibroblastide faas ( p &lt; <arv> , <arv> ) . Uurides ajaliselt võrdse kestusega nefrektomeeritud ja nefrektomeeritud ning kiiritatud loomade gruppe oli statistiliselt usutav erinevus ainult teisel nädalal lümfotsüütide näitajate osas ( p &lt; <arv> , <arv> ) . Kui katses lisandusid nendele veel losartaniga ravitud loomad , siis selgus , et kui neljandal nädalal oli määratav fibroblastide reaktsioon , siis aseptilise põletiku kulg mõnevõrra kiirenes . Fibroblastide osas nefrektomeeritud loomadega võrreldes oli statistiliselt usutav erinevus teisel nädalal ( p &lt; <arv> , <arv> ) . Ravimit saanud gruppide omavaheline võrdlus näitas , et fibroblastide reaktsioon algab suhteliselt varakult ( p &lt; <arv> , <arv> ) . Kahjustatud piirkonnas lümfotsüütide ja makrofaagide reaktsioon koos fibroblastide aeglase faasiga näitab , et kahjustuse piirkonnas kulgevad esialgu degeneratiivsed muutused , mille üheks tunnuseks on kaltsifikaatide moodustumine . Pikemas katses peale <arv>/<arv> nefrektoomiat oli rakkudes ladestunud kaltsiumi hulk tunduvalt kõrgem , kui lühemates katsetes või kiiritust saanud loomade gruppides . Sidekoestunud piirkonnas olid üksikult või gruppidena paiknevad nefronite epiteelirakud , s.t. seal toimus proliferatsioon . Mõnel juhul epiteelirakud moodustasid seest õõnsaid torujaid struktuure , mis viitab võimalusele , et nefronite basaalse membraani säilimise korral on võimalik uute nefronite moodustumine pikema aja möödudes . Kahjustatud piirkonnas neerukoe sidekoestumine viib muutustele , mis looma organismis süvendavad neeru funktsionaalseid häireid . Läbiviidud eksperimendi käigus selgus , et muutused neerus saavad alguse degeneratiivsetest muutustest tuubulites , hiljem laienevad muutused neerukehakestele . Nii valgus- kui ka elektronmikroskoopiliselt oli <arv> Gy doosiga kiiritatud rottide neerudes vähem väljendunud glomerulaarsed ja tubulaarsed muutused võrreldes ilma kiiritusravita loomadega . Immunohistoloogiliselt uuriti PCNA ekspressiooni , mis osutus usutavalt madalamaks <arv> Gy doosiga kiiritatud loomadel . Neerutuubulite ülekoormatuse tõttu valkudega toimub põletikumediaatorite ja monotsüütide proteiini MCP-<arv> aktiivsuse tõus epiteelirakkudes . Meie eksperimendis kaks nädalat peale nefrektoomiat oli täheldatud MCP-<arv> aktiivsuse tõusu epiteelirakkudes , kuid kiiritatud loomadel MCP-<arv> aktiivsuse tõusu ei toimunud . Kroonilise neeruhaiguse korral on leitud seerumis oksüdatiivset stressi kajastavate näitajate kasv . See viitab ateroskleroosi protsessi kiirenemisele ja ka endoteeli düsfunktsiooni arenemisele . Oletatakse , et kroonilise neerupuudulikkuse korral kujunev aneemia mõjutab nefronite destruktsiooni , fibroblastide proliferatsiooni ja interstitsiaalset fibroosi neerukoes just hüpoksia ja oksüdatiivse stressi kaudu . Järeldused <arv> ) Eksperimentaalse neeruhaiguse progresseerumisel leiti opereeritud , ravimata loomadel vererõhu tõus , süvenev proteinuuria ja kiiresti progresseeruv fokaalsegmentaalne glomeruloskleroos ja interstitsiaalne fibroos . <arv> ) Proteinuuria ja fokaalsegmentaalse glomeruloskleroosi vaheline seos viitab sellele , et proteinuuria on arvestatav näitaja kroonilise neeruhaiguse progresseerumise hindamisel . <arv> ) Eksperimendi tulemused kroonilise neerupuudulikkuse mudelil näitasid subterapeutilise kiirgusdoosi võimalikku renoprotektiivset toimet , sest kiiritatud loomadel vähenes neljandaks katsenädalaks oluliselt keskmine proteinuuria võrreldes opereeritud loomadega . <arv> ) Subterapeutilise kiiritusdoosi võimalikku renoprotekteerivat toimet kinnitavad ka fokaalsegmentaalse glomeruloskleroosi ja interstitsiaalse fibroosi näitajad , mis olid kiiritatud loomadel madalamad , võrreldes opereeritud loomadega . <arv> ) Eksperimentaalse neeruhaiguse progresseerumist saab aeglustada , kasutades selleks RAS blokeerivaid ravimeid , millised vähendavad oluliselt proteinuuriat . Nende ravimite vererõhku ja proteinuuria taset alandav toime olid sarnased . <arv> ) Pikaajalise verevarustuse kahjustuse tõttu kulgeb neerus revaskularisatsiooni protsess aeglaselt ja paralleelselt leiavad aset nii reparatiivsed , kui ka degeneratiivsed protsessid . Reparatiivse regeneratsiooni protsessi kiirus sõltub revaskularisatsioonist , innervatsioonist ja aseptilise põletiku kulust . <arv> ) Nefronid omavad tagasihoidlikku võimet regeneratsiooniks pikema aja jooksul tingimusel , et on säilinud tuubulite basaalne membraan . <arv> ) Ultrastruktuuri muutused väljendusid kõigepealt glomerulaarse basaalse membraani ebaühtlases paksenemises , seejärel podotsüütide suurenemises ja muutustes tsütopoodiumides .