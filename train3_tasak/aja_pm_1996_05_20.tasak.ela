kirjak	aja_pm_1996_05_20.tasak.ela	MATTI MASING , Tartu <arv>. mai “ Postimehes ” oli artikkel “ Tartu saab uusi sildu juurde ” . Et seal sooviti tartlaste ettepanekuid nn. Anne silla kohta , siis teatangi oma mõtted sel teemal . Alustuseks katke ilmunud kirjatükist : “ Minu ettekujutuses on Anne sild rippsild , küllalt atraktiivne , kuid mitte kallis ... ” ( juhataja Udo Viilukas ) . Nagu juba perestroika-päevil mainisin , tuleks ikkagi mõelda sellele ( VÄHEMALT mõelda , kui tegutsemiseks momendil raha ei jätku ) , et Tartu linna üks omapärasid ja põhiväärtusi ( sh. põhjus , miks siia linn üldse tekkis ) on EMAJÕGI ning inimestele sõbralikuks muudetud jõekallas ja jõel liikuvad sõidukid . Seega tuleks tänapäevalgi , uute sildade ehitamise aegu arvestada , et TULEVIKUS veesõidukid nende alt läbi mahuksid - näiteks nagu Veneetsias ( muidugi on Emajõgi laiem ja mõned veesõidukid seega kogukamad kui Veneetsia kanalikesed ja seal sõudvad paadid ) . Kas nimetus Anne sild on ikka õige silla kohta , mis hakkab paiknema keskturu ääres ? Siin meenub mulle pikaajaline traditsioon , kus kohanimesid mõeldi välja kabinettides , praegu ei peaks küll justkui enam selline aeg olema . Ega Annelinn ju kummist ole , et teda lõpmatuseni venitada annab , Anne mõisanigi on ju turu juurest oma hea mitu kilomeetrit . Vahest oleks õigem nimetus Turu sild ? Või anda see sillanimi üldse rahvale arutamiseks ( igavuse peletamise mõttes või nii ) ? Nimetus Turu sild peaks , jah , sobima hästi küll , ja seda enam , et uus , nn. Anti-Mody turg , paikneb ju nüüd lausa plaanitava silla kõrval . M. TREIAL , Tartu Eesti riigis on kõige kõrgemaks võimukandjaks rahvas . Järelikult peab see suurima võimu omanik võtma endale vastutuse ellu viia tarku plaane ( projekte ) , mida allrühmitused nagu parlament ja valitsus ei suuda teostada . Kuna oleme väike vaene riik , siis seoses kõrgete riigiametnikkude palkade tõusuga annaks riigikassale suurt efekti , kui tulevastel valimistel rahvas üldse ei osaleks . See välistaks nimelt uute prominentide tekkimist ning uute ja tagasi valimata ministrite aastapalga dubleerimist . Las jääb kõik nagu oli , see tuleb asjale ainult kasuks ! TIINA AVARMAA , Tartu <arv>. mai “ Postimehes ” oli kiri matmiskohtade väljaostmisest . Kirjas toodud arvud võivad nii mõnegi eksiteele viia . Julgen seda kinnitada , sest olen ise oma hauaplatsi juba välja ostnud . Kindluse mõttes muretsesin endale ka asjakohased linnavalitsuse määrused . <arv>. aastal vastu võetud linnavalitsuse määruse järgi maksab ühe matmiskoha kasutamise õigus <arv> krooni ning see kehtib <arv> aastat . Ära on määratud ka ühe matmiskoha mõõtmed . Vastavalt sellele kujuneb ka makstav summa . Kirja autor lähtus ilmselt sellest , et matmisplatsi tunnistuse omaniku soovil võib eelmainitud summa nõudmisest loobuda ning maksta heakorra tasu iga matmiskoha eest aastas . Et kõik need summad kulutatakse kalmistute korrastamiseks , siis jääme lootma , et meie kalmistud hakkavad välja nägema üha kenamad ja hooldatumad . KAIDO PÕHAKO , Luua KMK direktori kt. Luua Kõrgema Metsakooli rahvas on seni klatshikarusselli Luua KMK endise direktori keskkonnaminister Villu Reiljani kohta vaadanud-kuulnud kerge muigega , aga kaua sa ikka kannatad . Reiljan ei ole seadust rikkunud . Ei ole tekitanud riigile kahju . Ei ole riigi raha oma taskusse toppinud . Värvikas kõmu Luua KMK miljonitesse ulatuvast kasumist on ilus muinasjutt , mida tahaksime isegi uskuda . Paraku pööratakse puru silmaajamiseks kõik segamini nagu Kört-Pärtli särk : omatoodang , käive ja olematu kasum , mille pealt veel tulumakski maksmata . Ega lehelugeja või televaataja pea teadma , et Luua metsakoolil on kohustus kõik metsaistutus- ja metsahooldustööd ära teha , mis ei too midagi sisse , küll aga viib välja . Riigimetskondades antakse selleks raha , meil mitte . Lehelugeja ei pea teadma ka seda , et kõnealusel perioodil ei onud Luua KMK üldse maksukohuslanegi . Ja lõpuks , kui muinajutt kasumitest osutukski tõeks , siis mida teeks üks krooniliselt alafinantseeritud kool <arv>,<arv> miljonilise kasumiga ? Kasutaks ära hariduse andmiseks Eestimaa noortele ja tuleks veel puudugi ! Reiljani tegevusele on andnud hinnangu Riigikontroll , Tartu metsaamet ja Eesti riigimetsaamet . Nad ei ole leidnud eksdirektori tegevuses midagi seadusevastast . Keda veel uskuda , kui mitte neid ? Ja veel tahame pöörduda noorte poole : võtke kogu seda janti tasuta reklaamina . Nii kuulsasse kooli tasub õppima tulla küll . Metsandus on Eesti Vabariigis prioriteetne majandusharu , mis kindlustab töö kõigil aegadel . Ja kui Luuale jõuate , on ehk piisonidki kohal - näksivad puukoolis hekitaimi salatiks ja võtavad kääbuskuuskedest peale . Karta neid ei maksa - puukool on tarastatud . MARE LILLEORG , Tallinn-Maardu Miks arvavad teleinimesed , et eestlane on nii vaimuvaene , et ta muust aru ei saa kui vaid välismaistest seebikatest ? Mina arvan , et meie ühiskonnas ei ela ainult kitsa silmaringiga inimesed , vaid ikka enam tõusevad esile kultuursed ja haritud inimesed . Kui ühel haritud ja töösse sukeldunud inimesel jääbki mahti vaadata televiisorit , miks siis sunnitakse teda pidevalt vaatama ühelaadse süzheega filme . Sellise “ sisutiheda ” kava tõttu ei püsi noorus enam kodus , sest nad pole huvitatud läägest elukonfliktide jälgimisest . Nad leiavad , et väljas on huvitavam ja nii see kuritegevus kasvab . Loomulikult ei väida ma , et seebikaid ei peaks üldse näitama , aga kuhugi peaks piiri tõmbama . See , mis praegu meie telekanalites toimub , läheb üle igasuguse piiri . Teletoimetajad võiksid oma pead tööle panna ja nuputada välja eestlastele elulähedasi sarju , mitte elama teiste rasvast . Tänan neid inimesi , kes meie peale mõtlevad ja mõtlesid välja sellised toredad saated nagu Õnne <arv> , M-klubi ja V.E.R.I. Neis on meie ühiskonna probleemid , nad ei ole nii igavad ja üksluised nagu välismaised sarjad . Kõik läänest tulev ei pruugi alati hea olla . Kodumaine võib teinekord etem olla . ÕIE SANDER , Lääne-Virumaa , Kadrina Tänan südamest kõiki neid häid inimesi , kes mind elule tagasi aitasid . Veel suuremad tänusõnad Tartu Maarjamõisa haigla ortopeediaosakonna professorile Havikole ja doktor Kihole . Jätkugu teil hingesoojust , südamlikkust ja tugevat tervist ka edaspidi . JÜRI ADAMS Jüri Adams ( Isamaaliit ) on Riigikogu põhiseaduskomisjoni liige . Ain Kaalep ja Andres Langemets on jõudnud äratundmisele , et nad ei saa teisiti , kui peavad kritiseerima mõningaid seadustes kasutatavaid termineid . Mittetulundusühingute seaduse eelnõu ja äriseadustiku muudatused on segases seisus ja liiguvad küll presidendi , küll riigikohtu poolt tagasisuunatutena taas Riigikogusse . Mis on selle kõige tähendus ? Eesti areng on iga kandi pealt raskes dilemmas . Ühest küljest võimalikult kiire muutumise vajadus . Teisest küljest stress , mis kaasneb liiga kiire muutumisega . Poliitilistes ja majanduslikes reformides on juba peale jäänud “ aja mahavõtjad ” . Kui kriitikaga esinevad niivõrd tolerantsed ja filosoofilise mõttelaadiga inimesed , nagu Kaalep ja Langemets , siis tuleb teha järeldus , et eesti uuemas seadusandluses toimuv sõnade ja mõistete muutumise kiirus on jõudnud vist üle kriitilise piiri . Kuna aga muutumisprotsess on hädavajalik , siis tuleb ilmselt püüda omavahel rohkem arutada ja seletada . Vastuseisust segadusteni Sõnadest . Uued sõnad , mis , nagu üldiselt teada , on enamasti hästi unustatud vanad , tekitavad alguses nii vastuseisu kui segadusi . Ka seadustes saab sõnadega nii väljendada mõtet kui varjata kavatsusi . Kui tuli taas kasutusele asjaõigus , siis said kõik irvhambad nalja pikaks ajaks , aga nüüdseks ollakse sellega harjunud . Selle ladina terminist ius in rem otsetõlke asemele ei ole keegi midagi omakeelsemat ja suupärasemat pakkunud ja vist ei pakugi . Hiljaaegu kirjeldas Langemets “ Vaba Euroopa ” saates värvikalt kõike kummalist , mis ümbritseb praegu umbrohuna vohavat omadussõna avalikõiguslik . Terminoloogiline häda algab muidugi sellestsamast antiiksest Roomast , kus kõike seda osa õigusest , mis ei kandnud nime ius privaticum , hakati nimetama ius publicum - avalik õigus vastandina eraõigusele - kusjuures see publicum on ikka seesama , mis res publica's . Vahepeal unustatud ja nüüd kasutuses taastunud omadussõna sellest - avalikõiguslik on eesti keele seisukohalt muidugi kole . Seda võiks sisuliselt seletada kui : riiklik , aga mitte kitsalt riigi täitevvõimu kohta käiv , vaid riiklik kui kõige laiemas mõttes . Aga tõsine on probleem hoopis sisuliselt , sest avalikõigusliku on võtnud oma lipukirjaks kõik need , kes tahaksid olla üheaegselt maksumaksja ülalpidamisel ja samal ajal täielikult iseseisvad ning väljaspool igasugust kontrolli . Sõnade harjumuspärane tähendus on tähtis . Hiljaaegu langetas Riigikohus oma kriitilise otsuse uue mittetulundusühingute seaduse kohta . Seal oli kaks probleemi . Kõigepealt tekitas segadust mõte , et mõni ühing võib teha sellise põhikirja , kus liikme ühingust väljaviskamise otsuse võib teha peale juhatuse mõni teine “ organ ” . Probleem on siin selles , et nõukogudeaegse hariduse ja keelekasutusega juristidele tähendab organ muud : miilitsaorganid , julgeolekuorganid , revisjoni- ja kontrollorganid jne. Aga vahepeal on riigi ja ühiskonna muutumine kajastunud ka terminites . Eesti riigi ühelgi harul ei ole “ organeid ” , taastunud on sõjaeelne asutus . Organid on ja peavad olema eraalgatuslikel ühingutel : üldkoosolek , juhatus , volikogu , aukohus , nõukogud , mis iganes . Olen selle poolt , et seadused peaksid olema ühtemoodi arusaadavad igasuguse keelekasutusega inimestele ja käsitlen Riigikohtu otsust selliselt , et on juhitud tähelepanu tõsise valestimõistmise võimalusele . See on kergelt parandatav . Kirjutame seadusesse organi asemele mittetulundusühingu organi . Mittetulundusühingud kahte lehte Teine mittemõistmine selle seaduse juures on hoopis tõsisem . Öeldi , et tuleb välja nii , et lapsed ei saa mittetulundusühinguid asutada ega nende liikmed olla . Selle kohta tuleb anda sisuline kommentaar . Asi on selles , et mittetulundusühingud Eestis peavad minema kahte lehte . Ühed sellised , mis on asutatud ja registreeritud selle keerulise seaduse alusel . Ja teised , mis on lihtsalt asutatud . Neid peaks saama olema hulga rohkem kui esimesi ja nende jaoks oleks ilmselt vaja registreerimist kuskil , aga kindlasti mitte kohtu juures , teadaande korras . Kui paar kuni paarkümmend inimest tahavad koos käia , midagi ühiselt teha , kui nende ühised kulud selleks on mõnest kroonist mõne tuhandeni , siis ei ole neil mingit vajadust ega mõtet püüda asutada mittetulundusühingut seaduse kogu keerukuse tasandil . Nad ei pea pidama keerukat raamatupidamist , võimalikud kulud kaetakse solidaarselt , s.t. omavahelise kokkuleppe korras . Küll aga tuleb tulevikus keerulise põhikirjaga ja kohtu juures range registreerimisega mittetulundusühing asutada siis , kui tehakse suure liikmeskonnaga ühingut nagu erakond või ametiühing , kui kavatsetakse ühingu nimel üürida või osta tegutsemiseks ruume või maad , palgata personali , saada suuri sponsorannetusi , teha pangalaene vms. See valdkond on Eestis praegu sama korrast ära ja kuritarvitusi lubav kui meil praeguseks kaduma hakkav kolmesajakrooniste aktsiaseltside maailm . On üsna loomulik , et kõik need justkui kah mittetulundusühingute tegelased , kes on osanud oma ärile anda “ mittetulundustegevuse ” sildi või kelle raamatupidamine on korrast ära või kes tahaksid jätkata oma olemasolu riigi rahaga , aga ilma riigipoolse selle raha kasutamise kontrollita , on üsna ärevil uue seaduse tulekust ja toetavad sõjakäiku laste õiguste kaitsmisel . Laste õigustega on aga asi niimoodi : uus seadus ei keela lastel olla liikmed . Ainult lastest koosnev ühing saab olemas olla ainult eelpoolkirjeldatud lihtsal kujul , seltsinguna . Suurtes ühingutes , kus on nii täiskasvanud kui alaealisi liikmeid , tuleks aga teha selline põhikiri , kus varalist vastutust kaasa toovaid otsuseid saavad lõplikult teha vaid need , keda saab isiklikult vastutama panna selliste otsuste eest . Näiteks lasteorganisatsioon võib küll oma lastest koosneva juhtkonnaga otsustada , et hea oleks osta suvebaasiks talu või mõis ja võtta selleks näiteks <arv> miljonit laenu , aga sellise otsuse saavad lõplikult langetada ja teostada siiski vaid täiskasvanud , sest kui raha raisatakse kuritahtlikult , saab varalisi nõudeid pöörata ainult täiskasvanute vastu . Meie postsotsialistlikus õigustajus puudub laiemalt arusaamine , et mittetulundusühingus võib ja peab pöörama raiskaja või kuritarvitaja vastu vastutuse . Kuidas aga seadust ilma seda romaaniks paisutamata niimoodi täiendada , et kõik oleks üheselt arusaadav , seda ma tõesti ei tea . ENNO SELIRAND Enno Selirand on Tallinna Vanalinna Fondi direktor ning kesklinna halduskogu liige . Tallinna kesklinna halduskogu liikmena olen huviga jälginud volikogu ja linnavalitsuse vägikaikavedu . Ka “ Postimees ” on sellele teemale viimasel ajal palju tähelepanu pööranud ( Enn Roose artikkel <arv>. aprillil , pikem intervjuu Enn Roosega <arv>. mail jm. ) . Jaak Tammele ja Ivar Lindperele vanalinna korterite eraldamine oli linnakodaniku poolt vaadatuna selge ülekohus , sest nad juba elasid linna eraldatud korralikes korterites Gonsiori tänaval . Samas ei imesta volikogulased Andres Kork ja Feliks Undusk ning volikogu endine rahandusnõunik Enn Roose sugugi selle üle , et kogu selline korteri eraldamise protseduur mahtus volikogu kehtestatud raamidesse . Orbudest munitsipaaltöötajateni Nii näibki kõrvaltvaatajale , et pada sõimab siin katelt . Linnaaparaat kui täitevvõim saab tegutseda siiski ainult seadusandliku võimu - linnavolikogu - kehtestatud reegleid järgides . Tallinna linnavolikogu on <arv>. märtsil <arv> kinnitanud määruse , milles on loetletud <arv> kategooriat isikuid , kellel on õigus linnalt üürikorterit taotleda . Orbude , rehabiliteeritute , varisemisohtlike ja lammutamisele minevate majade elanike kõrval on eraldi välja toodud ka munitsipaaltöötajad . Ning last but not least ütleb määruse punkt <arv>.<arv>.<arv> sõnaselgelt , et linnalt üürikorteri saamise õigus on ka “ teistel isikutel - linnaosade halduskogude otsusel ” . Nii et volikogu poolest taotlegu endale vanalinnas korterit kes tahes , ainult linnaosa halduskogu peab taotlusega päri olema . Millegipärast ei löönud Kork ega Undusk kella märtsis <arv> , mil nii ebamäärane ja laialivalguv määrus linnavolikogus vastu võeti . Nüüd , enne kohalikke valimisi , katsutakse aga kogu vastutus linnaaparaadi kaela veeretada . Just volikogu poolt vastu võetud õigusaktid andsid Tammele ja Lindperele võimaluse palju kõmu tekitanud tehinguks . Nii eraldatigi linnapeale teine ja endisest suurem elamispind ka vanalinna , küll kohustusega tagastada Gonsiori tänava korter kesklinna valitsusele . Ma saaksin Korgi ja Unduski lahingust aru , kui nad kuuluksid volikogu opositsiooni , kuid nad on ju kogu aeg kuulunud linnapeaga ühte Raeklubisse ! Kaheksa linnaosa , kaheksa halduskogu Kuna näib , et asja püütakse meelega segaseks ajada , selgitan , kuidas käib linnas korteri eraldamine . Linnaosa haldusse antud munitsipaalvara valdamine , kasutamine ja käsutamine on linnaosa halduskogu ja linnaosa valitsuse ülesanne . Tallinnas on kaheksa linnaosa ja ka kaheksa halduskogu . Korteritaotluste läbivaatamiseks on halduskogud moodustanud linnaosavalitsuste juurde korterikomisjonid . Kesklinna korterikomisjoni kuulub praegu <arv> liiget . Sinna kuuluvad nii halduskogu liikmed kui ka linnaosa valitsuse töötajad ning esindajad linnaosa kinnisvarahooldusettevõtetest . Linnavalitsus tegi kesklinna valitsusele ettepaneku eraldada Uuel/Müürivahe tänaval korteri Tammele ja Lindperele . Edasine asjade käik lähtus volikogu poolt kehtestatud korrast . Tamme ja Lindpere korteritaotlusi arutas kesklinna korterikomisjon ning tegi otsuse taotlused rahuldada . Ilmselt võttis komisjon otsust tehes aluseks just ülaltoodud volikogu määruse . Linnaosa vanemal Jüri Otil oleks olnud teoreetiline võimalus korraldusele mitte alla kirjutada , aga see tähendanuks linnaosa vanemale ( nagu ka halduskogule ) ühe linnaosa vastasseisu linnavalitsusega . Vastasseis olnuks õigustatud , kui linnavalitsus oleks püüdnud rikkuda seadust , kuid taotlus mahtus volikogu kehtestatud raamidesse . Kõik kordub Pärast kohalikke valimisi istuvad kesklinna korterikomisjonis kindlasti uued inimesed , kuid neil on ees seesama vana määrus ning kõik kordub uuel ringil . Nii et kõik saab alguse ikkagi volikogust . Ajakirjanduses on ilmunud ka mitmeid spekulatsioone , mis on seotud kaasomandiga Uus <arv>/Müürivahe <arv>. Uus <arv>/Müürivahe <arv> asuvad kolmekorruseline maja , väike kahekorruseline maja ja kuur . <arv>. jaanuaril <arv> sõlmiti seal kaasomandi lõpetamise leping , mille kohaselt jäi suurem maja Tammele ja Lindperele ning väiksem maja kesklinna valitsusele . Linnavolikogu otsus <arv>. maist <arv> sätestab , et linnaosa valitsusel on linna kinnisvara suhtes kõik omaniku õigused ja kohustused . Kesklinna valitsus oli hoonete Uus <arv>/Müürivahe <arv> valdaja . <arv>. veebruaril <arv> sõlmiti Jaak Tamme ja Ivar Lindperega eluruumide erastamise ostu-müügilepingud , mille tõttu tekkiski kaasomand . Asjaõigusseadusest tulenevalt jagatakse asi vastavalt kaasomanike kokkuleppele . Kaasomandi lõpetamise leping sõlmiti aluseks võttes teiste kaasomanike sooviavaldusi ja ülaltsiteeritud linnavolikogu otsust <arv>. maist <arv>. Kesklinna halduskogu ning kesklinna valitsus lähtuvad oma töös volikogu kehtestatud õigusaktidest . Uus volikogu kehtestab ehk uued ja paremad mängureeglid . Volikogu ja linnaaparaadi praegust vastasseisu kõrvalt vaadates kardan küll , et uued reeglid sõnastatakse Tallinnas juba ühes teises keeles . Kogunud KAIDO JAANSON Venemaal on valitseja elav seadus . Nikolai Karamzin ( <arv>-<arv> ) Kõik suured liidrid sammuvad üksi . Nende ainulisus tuleneb nende võimest tajuda väljakutseid , mis jäävad märkamatuiks nende kaasaegsetele . Henry Kissinger ( <arv> ) Impeeriumid ei haihtu vaikselt öösse . Võimust loobutakse harva kergesti ja rahumeelsed ümberkujunemised on erand . James Baker ( <arv> ) On vaja hävitada täielikult , nii printsiibis kui praktikas , kõik , mida võib nimetada poliitiliseks võimuks . Kuniks eksisteerib poliitiline võim , on alati olemas valitsejad ja valitsetavad , isandad ja orjad , ekspluateerijad ja ekspluateeritavad . Mihhail Bakunin ( <arv>-<arv> ) Meie arvame , et kõiges on süüdi demokraatia - demokraatia , millest meil pole õieti kuigi palju aimu . Anton Hansen Tammsaare ( <arv>-<arv> ) Just sõjavägi teeb teist lõpuks kodaniku ; temata on teil siiski pisikene võimalus inimeseks jääda . Joseph Brodski ( <arv>-<arv> ) Armastus kõigi vastu - see on inimese inimlikkus . Olla inimlik , ja sealjuures nii , nagu vaja - see on inimese kohusetunne . Niisugust teed käia - see on inimkulg . Han Yu ( <arv>-<arv> ) hiina humanist ja filosoof JAAN KELDER Vaevalt suutnuks kümmekond aastat tagasi muusikalembese Hänikese EÕMi rühma komandör Priit Pajusaar uskuda , et tema laul jõuab Euroopa prestiizhikama laulufestivali esiviisikusse ja vallutab miljonite televaatajate südamed üle terve Euroopa . Ka Kaari Sillamaa , kelle tütar Jaanika paar aastat tagasi asus Eestile esmakordselt sillutama teed Eurovisiooni lauluvõistlusele , ei osanud arvata , et sel teel saadab edu mitte tema tütart , vaid kedagi teist ja veelgi nooremalt . Lõpuks see tuli . Ivo Linna ja Maarja-Liis Ilusa veidi nabokovlik duett pani laupäeva õhtul südame kiiremini põksuma tuhandetes Eesti kodudes . Hallipäine ja sümpaatne Saare habemik Iff oli Oslos <arv>. Eurovisiooni laulufestivali kuuekümne meetri laiusel laval hiigelsuurte monitoride vahel rahu ise ja kuigi talle peaaegu tütretütreks sobiv Maarja-Liis laulis paar nooti partituurist veidi erinevalt , ei kõigutanud see zhürii otsust kuigivõrd . Eesti viies koht tuli zhürii poole vaadates tänu meie lähimatele naabritele ja toetajatele . Soome , Rootsi ja Island andsid Eesti laulule maksimaalsed <arv> , Inglismaa ja Poola <arv> ja Norra <arv> punkti . Geograafiliselt <arv>. paralleelist põhja poole jäävate riikide toetus Eesti laulule räägib ehk veidi ka rahvustevahelisest sümpaatiast . Poliitilist külge Eurovisiooni lauluvõistlusel ruttasid rõhutama ka president ja peaminister , kes ei jätnud esinejatele ja nende meeskonnale oma tervitusi saatmata . Üldise rahvusliku vaimustuse puhul oleks see olnud ka küllalt ebariigimehelik . Oma ühiskondlikult tähenduselt võib Eurovisiooni lauluvõistlust võrrelda näiteks jalgpalli EM-võistlustega . Kümnetesse miljonitesse ulatuvad korralduskulud , pikk ettevalmistusaeg , kuid eelkõige rahvuslikult meelestatud sajad miljonid televaatajad annavad sellele infoühiskonnas erakordselt laia kandepinna . Paraku pole jalgpallis Eestil niipea loota isegi mitte kahekümnendat kohta , seega teadvustab Eurovisiooni viies koht Eestit maailmas võrreldamatult rohkem kui isegi näiteks Euroopa Nõukogu eesistuvaks riigiks olemine . Samavõrd kui Ivo Linna või Maarja-Liis , on tunnustuse ära teeninud kogu ülejäänud meeskond , teiste hulgas projektijuht Jüri Pihel ja Roxette'i helirezhissöör Alar Suurna , kes mitte just kõige keerulisema helikeelega “ Kaelakee häälele ” vajalikud modulatsioonid ja soundi andis . Kuid kui zhürii asemel oleks punkte jaganud põhjamaade televaatajad , oleks Ivo ja Maarja-Liis naasnud fjordidemaalt mitte viienda , vaid esimese või teise kohaga . Ainult sel juhul tulnuks järgmise Eurovisiooni lauluvõistluse nägemiseks mõnekümne miljoni võrra taskut kergendada juba Eesti maksumaksjal . AIVAR JARNE Reedel kordas Venemaa president Boriss Jeltsin oma kutset Balti riikidele ühineda SRÜga . Jeltsini meelest oleks Venemaa rõõmus , kui Balti riigid SRÜga ühineksid , sest sidemed on endiselt tihedad . Kremli juhi niisugust üleskutset aga ei saa võtta millegi muu kui provokatsioonina või siis ebaõnnestunud naljana . Ükski Eesti vähegi tõsiseltvõetav poliitiline jõud pole SRÜ moodustamisest saati tulnud välja ideega sellega ühineda . Vastupidi , alates Mart Laari valitsusest kuni Tiit Vähi praeguse valitsuseni on Eesti andnud kindlalt teada soovist ühineda Euroopa Liidu ja NATOga . Ka president Lennart Meri kinnitab oma eilses avalduses , et “ Eesti rahvas ja valitsus ei ole huvitatud liitumisest SRÜga ” . Jeltsin ise on meile valiku lihtsamaks teinud , kui ta reedel SRÜ tippkohtumise järgsel pressikonverentsil vastandas SRÜ Põhja-Atlandi Paktiga . Tema sõnul oleks Venemaal hea meel , kui “ keegi teistest riikidest tahab NATO asemel ühineda SRÜga ” . Kui Moskva silmis on NATO alternatiiviks SRÜ , siis pole Eestil ka edaspidi vaja kõhelda , kas ikka taotleda NATOga ühinemist . Teisalt on SRÜga ühinemise jutu kõrval tähelepanuväärne samal päeval Jeltsini suust tulnud ettepanek kohtumisteks Eesti , Läti ja Leedu riigipeaga . Selline seos annab alust arvata , justkui kutsutaks Balti riikide juhid Moskvasse sellepärast , et teha neile pakkumine Sõltumatute Riikide Ühendusega liitumiseks . Muud eesmärki sellel kutsel ei näe . Eesti president on juba mõni aeg tagasi teatanud , et kohtumine Vene presidendiga ei ole päevakorras . Muidugi riskib Meri nõnda väljendudes mõne meie läänepartneri pahameelega , et Eesti ei kasuta võimalust oma suure idanaabriga suhteid korrastada . Ent kahju , mis sellest kokkusaamisest Venemaa valimiseelses olukorras Eestile võib järgneda , kaalub kindlasti üles Brüsselist või Washingtonist lähtuvad etteheited . On ilmne , et Jeltsini küllakutse püüab lüüa kiilu ka Balti riikide ühtsusesse . Kindlasti on surve Leedu või Läti presidendile Jeltsiniga kohtumiseks suurem kui Eestis . Ent loodetavasti suudavad Eesti , Läti ja Leedu juht selles küsimuses jõuda üksmeelele . Täpselt samuti kui nad suutsid seda aasta tagasi , keeldudes ühiselt osalemast võidupüha paraadil Moskvas . KATRIN KIVIMAA , Kultuurileht Kas Aldous Huxley raamatu “ Taju uksed ” avaldamist eesti keeles saab tõlgendada uimastite propagandana ? Selline küsimus , provokatsiooniline tõepoolest , tekkis mul kuulates TTÜ organiseeritud infopäeval “ Narkoo-tikumide probleem Eestis ” debatti narkoalase info avaldamise ja interpreteerimise üle ajakirjanduses . Iseenesest õigustatud küsimus või kuidas , kui lugeda , kuidas Huxley tugeva hallutsionegeeni meskaliini paremust lubatud uimasti - alkoholi - ees välja toob . Aga ... Siin on üks suur aga . See , mis ilmub kitsa ringkonna - intellektuaalide - ajakirjas “ Vikerkaar ” , on nende endi asi . Seal on see lihtsalt ühe inimese arvamus . Aga kui “ Eesti Ekspress ” avaldab ühe inimese arvamuse , siis on see propaganda . Selge see , et “ Eesti Ekspressi ” mõju meie massiteadvusele on suurem “ Vikerkaarest ” , kuid minu jaoks väljendab selline suhtumine eelkõige probleemist kui sellisest möödavaatamist . Uimastiprobleemi puhul , mis on just viimasel ajal tõusnud meedia tähelepanu keskmesse , on jälgitav klassikaline skeem ( meenutagem kasvõi , kuidas kajastati meil prostitutsiooni ) : algul ärakasutamine oma huvides , romantiseerimine , skandaalid jms. , siis aga ( kellegi või millegi survel ) tagasitõmbumine ja negatiivne retseptsioon . Uimastite puhul on täheldatav lausa hüsteeriline sõda , mis on endaga kaasa toonud demagoogia ja lihtsalt vale informatsiooni edastamise . Ning milleks sel juhul küsida : miks noored seda ei usu ? Toon ühe näite : “ Postimehe ” noortelisas kirjutas üks noor teisest , kel oli harjumus hashishit suitsetada ning lõpetuseks nentis , et kõik teavad , milliseid vaegusi ja sõltuvust hashish põhjustab , seega pole vaja seda üle korrata . Soovija võib lahti lüüa ükskõik millise narkoloogia käsiraamatu ja veenduda , et kanepitooted ( marihuaana , hashish ) ei tekita üldse füüsilist sõltuvust ning on tervisele vähem kahjulik kui meil aktsepteeritud alkohol . Peagi see usaldus siis kaob . Info moonutamine ja/või varjamine ei ole mingi lahendus , kuigi näiteks noorsoopolitsei esindaja Elmar Nurmela leidis infopäeval , et ajakirjandus just seda peakski tegema , tema , tõsi küll , väljendas seda ajakirjanduse ühiskondliku vastutusena . Ilmselt on ühiskonnale või vähemalt selle vastutusvõimelisele osale ka meeltmööda sellised narkoleheküljed , nagu esitas seda hiljuti “ Eesti Päevaleht ” , mille tendentslik toimetamine oli vähemalt ajakirjanduses töötavale inimesele selgelt läbinähtav : et olin lugenud Villu Kärdi - kes on vaieldamatult üks asjatundjaid uimastiküsimuses Eestis - artiklit originaalis , siis sai ilmunud artikli põhjal väita , et leebet uimastipoliitikat pooldava autori asjalik suhtumine oli “ Eesti Päevalehele ” liig . Miks siis oli marihuaana tarbimist Eestis uurinud ( avaldatud muide “ Vikerkaares ” ) spetsialisti artikkel rubriigis “ arvamus ” , kõrval Piret Tali asjatundmatu , aga sotsiaalselt vastuvõetav kirjatükk tõena kroonimas ? Äärmuslikeim seisukoht , mida infopäeval väljendas üliõpilasorganisatsiooni Res Publica esindaja - kõigi uimastite legaliseerimine , kannatas veelgi enam sama probleemi , teadmatuse all . Kui mulle hakkab kõigi narkootiliste ainete legaliseerimisest jutlustama inimene , kes alustuseks väidab , et ta ei ole kunagi neid ise proovinud ja seda pole teinud ka tema sõbrad , siis küsin ma , aga kuidas saab ta seda siis propageerida ? Tekkiski kahtlus , kas mitte ei püüa Res Publica sellega noorte hulgas populaarsust võita ? Isegi , kui see nii on , siis esiteks , ei ole praegune reivipõlvkond huvitatud poliitilisest enesemääratlusest . Ja teiseks , ei usu ma , et vasakpoolsete vaadetega noortele intellektuaalidele , keda on meil küllaltki palju , parempoolse Res Publica argument üksikisiku totaalsest vabadusest turumajanduse tingimustes eriti vastuvõetav oleks . Sest , kui juhuslikult peaksid just sina olema see paljudest proovijatest ja pühapäevatarbijatest , kes sõltuvusse satud , siis oli see ju su oma vaba valik ning see pole rohkem kellegi asi . Nagu väitis ka ( kurikuulus ) Eesti psühhiaater Anti Liiv : meil pole selleks raha , et narkomaane ( tasuta ) ravida . Milline võiks siis olla nö. positiivne programm ? Kõigepealt tuleks muuta suhtumist uimastitarbijatesse : esiteks ei ole kõik inimesed , kes on uimasteid proovinud või neid aeg-ajalt tarbivad , veel sõltuvad ( kuigi meil kiputakse koheselt iga proovijat narkomaaniks tembeldama ) . Teiseks ei saa suhtuda sõltlastesse kui vaenlastesse . Elmar Nurmela : Meil on käimas sõda . Wismari haigla psühholoog Ellu Eik rõhutaski oma ettekandes , et peab suhtuma uimastitarbijasse kui subjekti , kui individuaalsesse inimesse , mitte kui objekti , mida peab kuhugi kinni panema või ravima . Kui meenutada Res Publica poolt välja öeldud üksikisiku vabaduse nõuet , siis peaks eelkõige dekriminaliseerima väikeste koguste omamise ja tarbimise , ajaloost on ju teada juhtumeid , kus inimene on paari marihuaanasigareti pärast <arv> aastaks istuma läinud . Kurioosum ? Jah , aga vajadusel saab seadusi ka niimoodi kasutada . Omades siiski veel mingit usku sellisesse abstraktsiooni nagu humanism , usun , et kord saadakse meilgi aru , kuivõrd oluline on abikeskuste , rehabilitatsiooniprogrammide , varjupaikade jms. loomise näol võtta suund kahjude vähendamisele , mida esitas Tarmo Kariis sotsiaalministeeriumist . Kas siit võiks edasi minna juba kanepitoodete legaliseerimiseni , on omaette küsimus . Põhjendus , et sellist sotsiaalset eksperimenti ei saa me endale lubada , kuna me ei tea , mis siis juhtub , pole tegelikult mingi argument . Kas sinnamaani toimib aga elitaarne skeem egalitaarse asemel ? “ Aga ühiskond vajab seda informatsiooni , ” ütlesin ma kirglikult . Oli vajutatud minu anti-eltaristlikule nupule . “ Asi on evolutsioonis . Seda ei saa tagant kiirustada . Tööta privaatselt . Haara kaasa artiste , kirjanikke , poeete , dzhässmuusikuid , elegantseid kurtisaane , kunstnikke , rikkaid boheemlasi . Ja nemad haaravad kaasa intelligentsed inimesed . Nii on ikka edastatud kõike kultuurist ja ilust ja filosoofilisest vabadusest . ” Nii vastas Aldous Huxley pärast psilotsübiini seanssi hilisemale LSD-gurule , psühhiaater Tim Learyle . INDREK SÄRG Mis võiks olla ühist Eesti Kirjanduse Seltsil ja merepõhja vajunud laeval ? Lapse suu lausuks : nad on olnud suured , neist on olnud paljudele inimestele abi ja kasu , neil on olnud meeskond ja nüüd on nad uppunud , esimene ajamere ja teine pärismere põhja . Suur inimene lisaks juurde , et neid mõlemaid saaks kõva tahtmise ja vägeva rahasumma olemasolul üles tõsta . Ja mõni üksik teaks juurde lisada , et ... oot-oot , see selts nagu polegi enam päriselt põhjas , midagi olevat temast justkui ühes nurgataguses sadamadokis paista . Õigust oleks neil kõigil . Sest <arv> tollase Postimehe ümber koondunud kultuuritegelaste poolt asutatud EKSil oli <arv>. aastatel ligi <arv> liiget - küllap Eesti üks suuremaid kultuuriorganisatsioone . Ning tööl , mida tehti mitmeteks toimkondadeks jagunenuna ( meeskond ) ja viljakaimal ajal Friedebert Tuglase juhtimisel ( kapten ) , oli liikmearvu vääriv maht . Ajakirja “ Eesti Kirjandus ” ja raamatusarju “ Elav teadus , ” “ Maailmakirjandus ” ning “ Suurmeeste elulood ” teavad nagunii kõik . Aga lisaks auhinnati uudiskirjandust , koostati ja avaldati kultuuri- ja ajalooainelisi käsitlusi , sõnaraamatuid , õpikuid , ülevaateid . Kokku sadu nimetusi ja tuhandeid köiteid ... Seda kõike kuni <arv>. aastani . Siis laskis uus rezhiim EKS-laeva põhja üheainsa miiniga : kodanlik natsionalistlik organisatsioon . Tööülesanded ja osa meeskonnastki jaotati hiljem ümber muudesse asutustesse , sest sõnaraamatuid , õpikuid ja väärtilukirjandustki oli kõigest hoolimata vaja . EKS pärib vara Ammu olid üliõpilasseltsid end taasloonud ning kunagised majaomanikud hakanud oma valdusi tagasi nõudma , kui EKS unustusevoogudest üles kergitati . Nimelt oli EKS koos tollase Kirjanikkude Liiduga saanud <arv>. aastate keskel kauni aadlielamu koos aiaga praegusel Vanemuise tänaval . Kirjastamiseks , toimetamiseks ja kultuuriürituste korraldamiseks anti see Eesti Vabariigi poolt mõlemale organisatsioonile võrdsete osadena omanduseks . Ent kui Riiklik Julgeolek oli <arv>. aastal majast välja tõrjutud , selgus peagi , et organisatsiooni , kellele Kirjanike Liiduga pooleks maja tagasi anda , pole enam olemaski . Tollase Edgar Savisaare valitsuse esimeseks mõtteks oli paigutada vabasse majapoolde kaitsepolitsei . Võibolla mõningase “ loomingumeetodite erinevuse ” tõttu eelistas Kirjanike Liidu Tartu osakond tookord siiski naabriks EKSi , andes sel kombel tõuke seltsi taastamiseks . Nii hakkas EKS-laevuke taas pinnale triivima . Taasasutamisest peale <arv>. a. kevadel on EKS korraldanud mõne kirjandusliku konverentsi , pidanud ettekandekoosolekuid , tähistanud tähtpäevi ja suutnud välja anda paar seltsi teabega aastaraamatut . Seda pole kindlasti liiga palju , näiteks Kostabi Seltsi esimese kolme aasta jõudlusega ei anna võrreldagi . Kuid erinevalt tollest oli EKSil oma majapoole näol olemas püsiv vundament . Maja kirjanikele tasuta ? Selle aasta märtsis sai äkki teatavaks kummaline sõnum : Kirjanike Liidu Tartu osakonna juhid soovivad ka EKSile kuuluvat majaosa endale vähemalt kaheks aastaks tasuta kasutamiseks . Põhjus esmapilgul lihtne : EKSil pole olnud maja korrastustöödeks nii palju raha kui Kirjanike Liidul , järelikult polevat ta ka täisväärtuslik omanik . Tahtmise korral võib kirjanikest siinkohal arugi saada : hoone renoveerimisel on tehtud tublit tööd , mida EKS sai üsna vähe toetada . Võtab meele mõruks , kui ise hoolitsed ja korraldad , kulutad oma närve ja aega ning siis näed , kuidas kaasomanik sisse kolib . Kohe tahaks keelata ! Et asja peamine põhjus näib olevat rahas , tuleb selle päritolu ka selgeks teha . Teadaolevail andmeil on enamik maja remondiks kulunud summadest tulnud ikka maksumaksja taskust . Raha on eraldatud sooviga taastada kunagise kultuurikeskuse esialgne otstarve , niisiis on vähemalt kaudselt peetud silmas ka EKSi olemasolu . Ning kui nüüd hakkavad kirjanikud EKSilt tehtud remondi eest rahalisi hüvitisi nõudma , siis tundub see kummaline : Kirjanike Liit pole ju võtnud võlgu ega ole seal ka miljonäride klubi , kes oma rahadega hoone ajaloolisi väärtusi taastanuksid . Või kavatseksid kirjanikud EKS-ile kuulunud majapoole väljarentimise eest saadud raha kanda tagasi riigieelarvesse ? EKSi areng pidurdub Umbkaudsete arvestuste kohaselt toob <arv> m<arv> kontoripinna väljarentimine Tartus tulu aastas <arv> <arv> - <arv> <arv> krooni . Kirjanike Liidu nõutud kahe aasta kohta teeks see vastavalt <arv> <arv> - <arv> <arv> krooni . Praeguseks pole kahjuks selgeks tehtud , millised ruumid majas kuuluvad EKSile ja millised Kirjanike Liidule , kuid hoone suuruse järgi arvestades on kumbki vähemalt <arv> mý omanik . Saadav tulu oleks EKSile hädavajalik oma töö korralikuks käivitamiseks - tuletagem siinkohal meelde , et siiani pole EKSi kirjastatuna ilmunud ühtegi teost , ka pole rahapuudusel midagi nimetamisväärset ära teinud erialatoimkonnad . Tõsi , küllap leiaks rahale rakenduse ka Kirjanike Liidu funktsionäärid , kuid arusaamatuks jääb , miks peaks just EKS olema see riiulifirma , mis kirjanikele raha sisse toob . Selge on aga see , et jäädes kaheks aastaks ilma õigusest hallata oma vara ja ehitada sellest saadava tuluga uuesti üles oma organisatsioon , jääbki EKS oma praegusesse olekusse või hääbub seegi . Eespool toodud laeva-kujundit kasutades jääkski ajamerre vajunud aluse ülestõstmine pooleli . See hulbiks mõne aja kuskil veepinna ligidal , tekiehitused paistmas , kuni märkamatult merepõhja tagasi vajuks . Võib-olla , et mõni seda salaja soovibki . EKSi praegune esimees Peeter Olesk on ühtlasi aktiivselt tegev ka Kirjanike Liidu Tartu osakonna liikmena . Nii puudub tal reaalne võimalus , aga võibolla ka soov jäägitult EKSi huvidele pühenduda . Kui EKS peaks tõesti kirjanikele oma majapoole ära andma ( juhtorganeis näib jätkuvat mitte eriti majanduslikult mõtlevaid inimesi , keda ka kerge veenda ) , siis satub Olesk ühelt poolt andja , teiselt poolt võtja rolli . Kuidas see korrektse asjaajamisega ühitatav oleks , on praegu veel saladus . Mööname lõpuks , et küllap pidanuks EKS ka ise maja taastamistööde eest rohkem hoolt kandma , aitama remonti korraldada jms. Kirjanike aega ja energiat röövis see korraldamine ju kõvasti , nii et mingi auvõlg on EKSil nende ees kindlasti . Kuid auvõla sundkorras sissekasseerimine rahavõlana küll võlausaldajale au ei tee . Kui EKS on tulevikus piisavalt kosunud , küllap saabub siis ka võimalus võlad ära maksta . Nii aumehelikud kui rahalised , kui viimaseid selleks ajaks tekkinud on . Eesti Kirjanduse Seltsi üldkogu koosolek toimub täna kl <arv>.<arv> Vanemise tn <arv>. ART LEETE Eesti Rahva Muuseumi Näitusemaja väikestes saalides on <arv>. aprillist kuni <arv>. juunini avatud kaks etnoloogilist näitust : “ Ingerimaa rahvakultuur ” ( koostaja Marika Mikkor , kunstnik Annes Hermann , rahaline toetus Eesti Kultuurkapitalilt ) ja “ Virumaa rahvakultuur ” ( koostaja Ellen Värv , kunstnik Jaanus Eensalu ) . Eestlased on suured ugrilased . Nii arvult kui vaimult . Osa ugrilasi on aga väikesed . ( Esineb muidugi kolmaski liik ugrilasi , kes pole ei suured ega väikesed , ent nendest siinkohal juttu ei tule . ) Ning leidub nii mõndagi , milles see vahe ilmneb - rahvaarvudes , poliitilistes suveräänsustes ja muus . Ka kultuuride struktuuris . Kultuuride muutumine suundub tänapäeval selle poole , et nad kipuvad koosnema paljudest üleüldiselt integreeritud ja homogeniseeritud elementidest . Ka eestlased on neid kultuuriosiseid jõudnud endale suure hoolega soetada , nendega ühineda , neid riivata või vahel nende talla , tiiva ehk katuse alla sattuda . Väikestel ugrilastel on palju taolist puudu . Neil on olemas küll oma metsa- , soo- , mäe- või niidukultuur , aga puudub linnakultuur nii selle massi- ja teabevahendamiskujudes , kui suurelt jaolt ka kõrgvormes . See tähendab omakeelset pärimust ja üldjuhul venekeelset autorikultuuri ning tele- , raadio- ja lehemeediat . ( Tuhat vabandust Andres Heinapuule tema väidete järjekordse sõnasõnatu ümberkirjutamise pärast siin ja edaspidi . ) Eelpoolväidetuga seoses tuleb esile tõsta veel paari probleemi . Esiteks - suured ugrilased ( antud juhul eestlased ) ei saa luua väikestele ugrilastele seda , mida neil kultuuris siiani pole . Sest vastavat õigust ja kohustust enese peale võttes eksiksime tõsiasjalises käitumises kindlasti , kuna me ei kontrolli vajalikku konteksti kunagi vajalikul määral . Meie ettekujutused väikeste ugrilaste vajadustest ja eesmärkidest , võimalustest ja lubatud kompromissidest on steriilsed ning normatiivsed . Hant Timofei Moldanov näiteks , suurte soome-ugrilaste hämmelduseks , peab võimalikuks karupeiede-traditsiooni püsimist venekeelsetena . Võibolla pole see just see säilimine , millest unistada võib , ent handi lapsed on suurelt jaolt venekeelsed ning taoline lahendus on siiski parem kui ei midagi . Timo on isegi juba karutaigadel vene keeles esinenud . Ta on nimelt Kazõmi jõelt pärit põhjahant , nimetatud karumängud toimusid aga idahantide juures Jugani jõel . Murdeerinevused on nii suured , et keegi poleks temast muidu aru saanud . Aga vahel on väikesed ugrilased ise idealistlikumad kui suured ugrilased oskavad välja mõeldagi . Väikesed ugrilased ilmutavad mõnikord kohatut üleüldist pääletükkivat ainult-iseendaks-olemist , millega pole selle aatelisest suunatusest hoolimata tegelikult kellegi vastu midagi peale hakata . Vajalikud on aga adekvaatsed ugri kultuuriarendamise strateegiad . Teine siinkohal mainimist vajav ning ka juba selgemini antud näitustega seotud probleem on järgmine : Kuidas väikesi ugrilasi kirjeldada See , et väikeste ugrilaste kultuure võib esitada struktuurilt erinevatena suurte ugrilaste omadest , sunnib meid olema ettevaatlik nende tõlgendamisel ükskõik kuidas - kas sõnalis-diskreetsel või esemelis-ikoonilisel viisil . Vaadeldava kahe näituse puhul tuleb see probleem ka esile . Virumaa-ekspositsioon on Ingerimaa omast tunduvalt pingevabam . Virumaal elavad teadupärast põhiliselt eestlased ( vähemasti poolmüütilisel , rüvetamatul ning reipal pärisetnograafia-ajastul , mis muuseumi abil on oma pika karvase käe salamisi ka tänapäeva sirutanud ja mida antud näituski käsitleb ) ning viimaste kohta tohib öelda nii mõndagi . Eestlane kannatab kõike . Nii puudubki Virumaa rahvakultuuri esituses hingemattev tunnetuslik ärevus . Seal seda aga loomulikult ei peagi olema . Esemed lihtsalt asetsevad mingil rahulikul moel . Sootuks teine lugu on Ingerimaa-näitusega . Siin pole näitusetegijal vist võimalikki leida mingit üllast ja häirimatut peateed . Eesmärgi poole viivad ainult kitsad ning käänulised metsa- ja soorajad . Mis tuleb pealegi etnoloogil endal alles sisse talluda . See on nagu mingi rahvateadusliku takistusriba läbimine või antropoloogiline tõkkejooks . Tõkkeid/takistusi on seejuures mitmesuguseid . Teaduslikud ehk empiirilised takistused A. Labürint . Probleem on siinjuures selles , et kuivõrd on Ingerimaa elanike kultuuri adekvaatne etnoloogiline tõlgendamine olemasoleva andmestiku baasil üldse võimalik . Ingeris on ajalooliselt üheskoos elanud vadjalased , isurid ja ingerisoomlased . Samuti ka venelased . See eeldaks , et välitöödel käivad etnograafid pildistades ning esemeid ja suulist pärimust kogudes täpselt fikseeriksid , kes on kes ja mis on mis . Paraku pole seda ilmselt piisava tõhususega läbi viidud . Nii ongi näitusel hulk fotosid , millel olevate inimeste rahvust keegi eriti täpselt ei tea . Näitust tehes seda muidugi enam välja ei mõtle . Ekspositsioon on küll Ingerimaast, seega kõigist kultuuridest , mis seal leiduvad , aga see ei võta kasutadaolevate materjalide etnilise ebamäärasuse probleemi maha . Ja näitus vist püüabki vihjata Ingerimaa tõsisema etnoloogilise uurimise senisele olematusele . Sest millest muidu selline ettevaatlik segadus . Ja nagu öeldud , Virumaa-näituse puhul sellist probleemi pole . B. Maa-alune käik . Iga aparaat on vägivaldne . Nii ka Eesti Rahva Muuseum . Kummagi näituse koostajad ei pakkunud ise vastavaid ekspositsioone välja ega kippunud neid iga hinna eest üles seadma . Näitusi oli vaja teha ja kuna sarnased väljapanekud olid mingil kujul juba kaks aastat tagasi Narva Muuseumis eksponeeritud , siis leiduski siin aparaadile kiire ja loogiline väljapääs - lihtsalt seesama ka Tartus püsti sättida . Paraku polnud see tegijaile niisama hõlpus . Ellen Värvil oli Virumaa-ekspositsiooniga samal ajal kureerimisel-koostamisel mitmes mõttes olulisem näitus - “ Eesti naine muutuvas ajas ” ( kahasse Reet Piiriga ) ning kujunenud hoogtöös jäigi Virumaa-näitus eesti etnoloogide jaoks klassikaliselt <arv>ndate aastate vaimust kantud “ pedagoogiliseks ” ehk “ tõstetud nimetissõrme ” stiilis ekspositsiooniks . Marika Mikkor pidi aga kibekähku lausa uue näituse koostama . Uus koht ja aeg nõudsid nii ehk naa enam-vähem kõige ümbertegemist . Lajatavalt koolimammalik see Ingeri-näitus nüüd igatahes ei ole . C. Aken . Samas on siinjuures probleemil veel kolmaski tahk . Puhtprofessionaalne - kas poeb läbi või mitte . Näiteks , et kas on mannekeenid õigesti komplekteeritud ja riietatud . Tabagu mind välk , kui ma peaksin selles küsimuses kompetentne olema . Aga probleemi võib ju mainida . Sest natuke see ehk nii on - kähku tehtud käkker-mäkker , kuigi mitte-etnolooge see vast üldjuhul ei häiri . Näitus ei peagi ilmtingimata olema kontinuaalne , esemetest kokkulaotud teadusmonograafia . Ning siinjuures on probleemide juured eelmises punktis mainitus - kiirustamises ja poolsundtegemises . Meie , sõbralikud kolleegid , võime muidugi natuke tuliste oradega vehkida . Paarikordne Ingerimaa-näitustega katsetamine Eesti Rahva Muuseumis küllaltki lühikese aja jooksul on välja toonud ingerisoome , isuri ja vadja temaatika käsitlemise olulisuse . Võibolla tuleks see aga veelkord rahulikumalt ja tõsisemalt mingil moel ette võtta , seekord aga juba eelnevaid apse ja ülenurgategemisi vältida püüdes . Eetilis-rakenduslikud takistused Kaitsekraav ( kaevik ) . Üks etnoloogi võimalikke suhestumisi oma uurimisobjektiks olevatesse kohalikesse inimestesse on “ elevandiluutornilik ” . Teadlane tegeleb puhta tunnetusega , kogub andmeid , publitseerib ja peab loenguid ega sekku kuidagi uuritavasse kultuuri . Ei halvusta , sega ega piina kultuurikandjaid . Ning samas ei püüa ka etnograafiliselt haruldasi , eksootilisi ja muidu armsaid kogukondi päästa kõikvõimalike industriaalsete , suurrahvuslike , maailma- ja uusreligioossete või ökokatastroofiliste liitumiste ja ühtlustumiste eest . Päriselt selline suhe ilmselt võimalik ei ole . Etnoloogiline uurimine pole kunagi puhas . Ja kui uurija seda ei tunnista , on tal seda suurem oht “ antropoloogilisse kraavi ” astuda . Lihtsalt kogemata . Ning kes ikka tänapäeval puhtasse antropoloogiasse niiväga usub . Kuigi idee on omamoodi ilus oma kõikehaaravuses ja lõplikkuses . Mingi äratundmissuundumuse tinglik tähistaja see termin ehk on küll . Ei muud . Enam-vähem alati on etnoloogil olemas mingi tagasiside . Tunnetatava kultuuri kandjate arvamus nende eneste kohta kirjutatust või näidatust . Ja see võib olla antropoloogile ootamatu ka juhul , kui ta oma arust on hästi hoolega püüdnud säilitada igakülgset respekti kohalike inimeste suhtes . Ingerisoomlaste valulise lähiajaloo ( kogu rahva küüditamise ) tõttu on just uuema aja kajastamine näitusel eetilisel tasandil keeruline . Probleem väljendub ilmekalt kirjas , mille kirjutas pärast Ingerimaa-väljapaneku külastamist Eesti Rahva Muuseumi rahvale ingerisoomlane Irma Tulev ( Jämsä ) ( loodetavasti tohin ma seda läkitust pisut tsiteerida ) : Külastasin Ingeri näitust ja näituse lõpus puhkesin nutma . Lootes leida armsaid soomlaste nägusid , tuli pettuda . Vastu vaatasid vene näod ja näitus oli suur pettumus ... Nüüd oleks sama lugu , kui näitusel Eestist ei oleks ühtegi eestlast . Sama lugu juhtus Ingeri näitusega . Nii ongi siis vist , et Ingerimaa-näitusel on näha vadjalasi ning isureid , ingerisoomlasi asendavad aga suures osas nende majadesse elama asunud venelased . Probleem pole aga ka nii üheselt selge . Näitusel pole ju tavaliselt fotodel olijate rahvust määratletudki . Et puudused siinjuures mitte niivõrd üksikust näitusetegijast , kuivõrd üldisemast Ingerimaa etnoloogilisest uurimisjärjest tingitud , on osutatud juba eespool . Üksiku näitusekülastajast kultuurisisese spetsialisti jaoks see probleemi muidugi kaugeltki ei lahenda . Näitusetegija võib muidugi lähtekohaks võtta ka püüdluse olla võimalikult kultuurisarnane või -poolne . Taolise lähenemisviisi puhul on töö tulemus aga äärmiselt hõlpsasti devalveeruv . Selline näitus võib kujuneda lihtsalt mingi rahva , kogukonna või muu sotsiaalse grupi ülepakutud romantiseerimiseks . Sel juhul oleksid ennast näitusele vaatama tulnud kohalikud inimesed muidugi rõõmsad , nähes endid üllaste , ilumeeleliste , osavate ja ürgteadjatena . Näitusekuraatoril oleks üks risk vähem . Ent samas oleks see mingisugune väärastunud-koomiline mittemiski . Nüüd on olemas vähemalt dialoog näituse tegijate ja külastajate vahel . Esteetilised takistused Sein . Siin pole kuhugi astuda ega kukkuda . Vaja on hüpata ( mõtelda võib ka muidugi ) . Selles küsimuses on jällegi Ingeri-näitusega seoses oluliselt rohkem pingutatud kui Virumaa-näituse puhul . Ingeri-ekspositsioon on visuaalselt ja kompositsiooniliselt põnevam . Aga nagu juba osutatud , see piisavalt kommenteerimata visuaalne efekt represseerib osaliselt eetilist diskursust . Ning teisalt , Virumaa-näitus ju ei üritagi kuidagi võistelda kellegi või millegagi . Ingerimaa-väljapanek rõhub taolisele sõnatule , ent õhkselgelt nähtavale põnevusele ning muud probleemid on tal küljes kogemata , hoolimata tegija vagast püüust neid mitte esile kallutada . Ingerimaad ei esitleta küll mingite meeliületavate taustakujundus- ja esemepaigutusröögatuste abil , ent teatud sümpaatne rütm selle näituse objektideasetustes igatahes tundub olevat . Meie jaoks algab eksootika Narva jõe taga , see ilmneb nende näituste võrdlemisel selgesti . Virulaste esemed on tuttavad ja kodused . Ingerimaalaste omad aga justkui sootuks rohkem kõhtuõõnestavad , sinetavate-kauguste-hõngulised ja kivisamblikused . Teine , atribuutiline eksootika haarab mõlemaid näitusi . Ehk täpsemalt - mannekeenide päid . “ Virulastel ” on need veel vähemasti ühetaoliselt valged ja tühjad . “ Ingerlastega ” on lugu veelgi kummituslikum - ühel on pea asemel mingi ebamäärase vormiga valge könt , teisel traadist ora ja kolmas seisab sealsamas sootuks ilma peata . Ilmselt siis polnud teistsuguseid võtta . Sest taotlusliku ugrihuumoriga siinjuures tegu ei näi olevat . Lõpp ? Kas on need näitused viimased , mis Eesti Rahva Muuseumis tehakse lihtsalt sellepärast , et on kiire ja midagi paremat pole võtta jmt. põhjustel , see tähendab avariikorras ? Kui etnoloogil pole olnud aega oma nägemuse kujundamiseks ( nagu Ingeri näituse puhul ) või pannakse ühte konteksti loodud pretensioonitu lineaarväljapanek ( Virumaa-näitus ) nõudlikumat tunnetust eeldavasse olukorda , kus seda hakkavad tahes-tahtmata ähvardama üsna lohutud võrdlused ? Ehk ongi nii . Ning ega nende praeguste väljapanekutega nüüd lugu kuidagi eriliselt jube ka ei ole . Sellised soojad , malbed , kompromisse tehes saavutatud töövõidud . Ja igal juhul omamoodi ilusad vaadata ka . URMAS PAIDRE , Münster Euroopa Liidu majanduskomisjoni andmetel täidavad <arv>. aastal kõiki Euroopa rahaliiduga ( EMU ) liitumise tingimusi vaid Prantsusmaa ja Luksemburg . Sellest hoolimata ennustab Brüsseli komissar Yves Thibault de Silguy ühisele rahale ilusat tulevikku ja arvab , et enamik ELi liikmesriikidest võtab <arv>. aastal ühise raha euro kasutusele . Tänaseks on vaid Taani , Iirimaa ja Luksemburg suutnud oma riigieelarve defitsiidi viia Maastrichti lepingus nõutavale tasemele - mitte üle <arv>% majanduse kogutoodangust . Kui praegused majandusnäitajad ei halvene , võivad selle tingimuse järgmisel aastal täita veel Saksamaa , Prantsusmaa , Holland ja Soome . Ühenduse majandus on taas tõusuteel Paraku suudavad vaid Prantsusmaa ja Luksemburg täita ka teist olulist nõuet , mille kohaselt ei tohi riigivõlg moodustada üle <arv>% majanduse kogutoodangust . Riigivõla suuruse tingimust võidakse ka veidi leevendada . Selliseks arvamuseks annab alust de Silguy arvamus , et Maastrichti lepingus ette nähtud ajakavast peetakse kahtlemata kinni . Euroopa Liidu komissari arvates liitub ühtsesse rahasüsteemi suur osa praegustest liikmesriikidest . ELi majanduskomisjoni <arv>. ja <arv>. aastaks tehtud ennustuses kinnitatakse , et selle aasta teisel poolel asub Euroopa majandus taas tõusuteele . Möödunud aasta majandusraskuste mõju oli tunda ka tänavu esimestel kuudel . Paljud Euroopa riigid on praeguseks kas rangele kokkuhoiupoliitikale üle läinud või seda tegemas . Sisemajanduse kogutoodangu juurdekasv ELis peaks tänavuselt kahvatult <arv>,<arv>% lt suurenema järgmisel aastal juba <arv>,<arv>% le . Majandustõusu eeltingimustena näeb Brüssel maailmakaubanduse intensiivistumist , vähest inflatsiooni , madalaid laenuprotsente ja mõõdukat palgapoliitikat . Majandusliku olukorra paranemine ei too endaga automaatselt kaasa tööturu olukorra paranemist . Tänavu ennustatakse uute töökohtade arvu suurenemist vaid <arv>,<arv> , järgmisel aastal poole protsendi võrra . Praegune ELi töötute armee suurus on üle <arv> miljoni - selle arvuga võrreldes on need üsna tagasihoidlikud numbrid . Brüssel soovitab seetõttu tööturu struktuuride reformimist ja väljaõppe parandamist . Edukas on olnud ELi võitlus inflatsiooniga . <arv>. aastaga võrreldes suudeti inflatsiooni taset alandada <arv>,<arv> lt <arv> protsendini . Väiksem kui <arv>% on inflatsioon üheteistkümnel liikmesmaal . RAIN VÄäT Eelmisel kolmapäeval esitas USA Hiinale ultimaatumi , milles nõutakse autorikaitses korra majja löömist . Kui Hiina ei anna <arv>. juuniks sellealast nõusolekut , on Ühendriigid lubanud kehtestada hiinlaste kaupadele karistustollid . Sajaprotsendilise karistustolli alla läheks rohkem kui kahe miljardi dollari väärtuses kaupu . Juba neljapäeval teatasid hiinlased , et ootavad ameeriklasi läbirääkimistele . USA ja Hiina vahel pikemat aega vinduv kaubanduskonflikt on kui defektiga heliplaat , mis kordab ühte ja sama laulukatket . Korduvalt on lahkhelid peaaegu paisunud kaubandussõjaks ning ikka on seda välditud sarnase stsenaariumi järgi : USA ähvardab Hiinat sanktsioonidega ja Hiina USAd vastusanktsioonidega . Siis teevad hiinlased avalduse , et ameeriklasi oodatakse läbirääkimislaua taha , ning lõppkokkuvõttes jääb kaubandussõda pärast pisikesi järeleandmisi ära . Piraadid käivad jänkidele närvidele Nagu eelmise , <arv>. aasta veebruaris peaaegu puhkenud USA-Hiina kaubandussõja puhul , on ka sel korral peamine vaidlusalune punkt Hiinas valmistatav piraattoodang , eriti tarkvara , videofilmid ja laserplaadid . Tol korral oli Hiina sunnitud sulgema mitu illegaalset toodangut valmistavat tehast . Praegu nõuab USA veel <arv> väidetavalt piraattoodangut valmistava tehase sulgemist . “ Ameerika tootjatel varastatakse särk seljast . Me peame neid kõigi rahvusvahelise õiguse järgi lubatud vahenditega kaitsma , ” kommenteeris sündmusi Ühendriikide välisministeeriumi pressiesindaja Nicholas Burns . USA kaubandusesindaja Charlene Barshefsky sõnul ei ole kaubandussanktsioonid kuulutatud välja uisapäisa . “ Meie turul on välismaised tooted teretulnud , aga me nõuame , et ka meie kaupu ookeani taga ausalt koheldaks . ” Jänkide hinnangul on <arv>% Hiinas kasutatavatest tarkvaraprogrammidest kopeeritud ebaseaduslikult . Dpa teatel hindavad ameeriklased seeläbi tekkinud kahju <arv>,<arv> miljardile dollarile . Piraattoodangu keelustamise alast survet avaldas Hiinale kolmapäeval ka Maailma Kaubandusorganisatsiooni ( WTO ) peadirektor Renato Ruggiero . Ta ütles , et Hiina peaks USA nõudmistele rohkem vastu tulema . Ruggiero soovitust tuleb Hiinal arvesse võtta , sest riik on juba pikemat aega püüdnud saada WTO liikmeks . Ka sinna vastuvõtmise üks suurimaid takistusi on Hiinas valmistatav piraattoodang . Hiinlased pole lubadusi täitnud Washington heidab Pekingile ette , et viimane pole täitnud rohkem kui aasta eest sõlmitud kokkulepet , mis nägi ette kontrolli kehtestamist piraattoodangu üle . Hiina kohustus tookord vähendama piraattoodangu hulka , tugevdama piirikontrolli ja avama oma turu USA arvutitarkvarale ja teistele toodetele . Hiina omalt poolt pole süüdistusega , et intellektuaalse omandi kaitseks on tehtud liiga vähe , sugugi nõus . Hiina riiklik uudisteagentuur Xinhua teatas , et kui USA kehtestab tollid Hiina kaupadele , teeb Hiina USA toodetega sama . Trahvinimekirjas on Hiina tuntuimad ekspordikaubad Charlene Barshefsky sõnul on Hiina ikka veel suurim USA patentide ja autorikaitseõiguste röövel . Peking on küll suutnud jaekaubanduses korra mõnevõrra maksma panna , kuid piraattoodangu valmistamine ja eksport on veelgi suurenenud . Seekordse kaubandustüli lõpetamiseks nõuavad Ühendriigid Hiinalt piraattoodangut valmistavate tehaste karmimat kohtlemist - litsentside tühistamist ja toodangu hävitamist . Ühendriikide koostatud kaubandussanktsioonide nimekiri on suunatud Hiina tuntuimate eksportkaupade vastu . Nimekirjas on kuni kahe miljardi dollari eest tekstiilitooteid , poole miljardi dollari väärtuses elektrikaupu , telefone , faksiaparaate , ehteid jne. Kui Hiina vastab USAle omapoolsete kaitsetollide kehtestamisega , satuvad võrdlemisi tugeva löögi alla Ühendriikide farmerid . Reuteri-BNSi andmetel kaotaksid USA talumehed Hiina kaitsetollide tõttu umbes <arv>,<arv> miljardit dollarit . USA müüb hiinlastele suures koguses toiduõli , puuvilju , liha , tubakat ja alkohoolseid jooke . <arv>. aastal saavutati USA-Hiina kaubandustülis kokkulepe viimasel minutil . Seekordse kokkuleppe sõlmimiseks on jäänud aega täpselt neli nädalat . TARMO TOMAK Vatikan on leidnud religiooni ja äri abielus vahendi , mis võimaldab samaaegselt saada suurt tulu ja tutvustada kirikusõna . Paljudest maailma kaubamajadest võib osta litsentsi alusel toodetud , paavsti pildiga T-särke , paavsti krooni kujulisi küünlaid ning Püha Madonnat kujutavaid kaunistusi . Tänavu juunis kavatseb Vatikani raamatukogu ajakirja “ Business Week ” teatel käivitada suure litsentseerimisprogrammi , mille alusel hakatakse massiliselt müüma Vatikani kirikute , raamatukogu kunstikogu eksponaatide , käsikirjade ja freskode kujutistega kaetud T-särke , klaasesemeid , küünlaid ja kaunistusi . Varem vaid väikestes kingitusepoodides müüdud kaubad jõuavad varsti ka suurte kaubamajade lettidele . Paavst müügiks Raamatukogu ideed järgivad ka teised Püha Tooli institutsioonid . Vatikani Raadio püüab oma kulusid korvata paavsti hääle kasutamise õigust müües . Hiljuti sõlmis raadio lepingu muusikaturustusfirmaga Alliance Entertainment , mis sai õiguse turustada Euroopas ja USAs CDsid ja kassette , kuhu on lindistatud paavsti palved . Kokkuleppe kohaselt saab Vatikan autoritasu , mis moodustab <arv>% hulgimüügi aastatulust . Alliance'iga suhteid koordineeriva <arv>-aastase jesuiidi Kevin P. Locke 'i sõnul otsitakse ka teisi teid paavsti hääle kasutamiseks . Üks idee on müüa lindistusi folklauludega , mida paavst on oma maailmareisidel laulnud . Et <arv>. aastal tähistab Vatikan kaht aastatuhandet Kristuse sünnist , võib Vatikanist lähiajal oodata veel mitmeid üllatusi . “ Vatikan ei looda teenida tohutut tulu , mis kataks raamatukogu renoveerimiseks kulutatavad miljonid , ” sõnas Vatikani raamatukogu direktor Leonard Boyle . “ Ootame lihtsalt normaalset läbimüüki , ” lisas ta . “ Me elame maailmas , mis kasutab kogu aeg kommertslikke vahendeid , ” ütles Kevin P. Locke . Tema sõnul pole raha teenimine peamine eesmärk . “ Meie missiooni üks osa on kasutada äritehnikaid kiriklike eesmärkide saavutamiseks , ” lisas ta . Kümnendik tulust läheb Rooma Suurima kokkuleppe on Vatikani raamatukoguga sõlminud Californias paiknev litsentseerimisfirma Cortile Del Belvedere , mis loodi <arv>. aastal ainuüksi selleks , et teha äri Püha Tooliga . Litsentsi alusel tõi firma <arv> Jewelry turule terve rea Vatikani raamatukogu kostüümide väärisehete , krutsifikside ja medaljonide koopiad . Turner Broadcasing Systemsi tütarfirma Turner Publishing Company andis välja <arv> dollarit maksva piibli , mis on illustreeritud Vatikani raamatukogus olevate käsikirjadega . Raamatut on nelja kuuga müüdud <arv> eksemplari . New Yorgi firma Echo Design Group müüb raamatukogu kunstikogus olevate jooniste kujutistega lipse . Suveks valmistudes on Cortile Del Belvedere välja valinud tosin USA firmat , kellele müüakse <arv> litsentsi . “ Meie partnerite valik on aeglane , kuid põhjalik , sest partnerid ei tohi tekitada piinlikkust ei meile ega Vatikanile , ” ütles Cortile Del Belvedere rajaja Elanie Peconi . Litsentsi alusel toodetud kaubad hakkavad kandma Vatikani raamatukogu pitserit ning <arv>% tulust läheb tagasi Rooma . MARIKA TAMMJÄRV Koos riikliku plaanimajandusega läks ajalukku ka kohustuslik hoonekindlustus . Vara kindlustamine on täna iga omaniku vaba tahe , v.a. juhud , kui kindlustamist nõuavad laenuandjad . Paljud majaomanikud on vanast harjumusest kindlustamist jätkanud , kuid sageli on kindlustuslepinguga saadav kaitse pigem sümboolne ega täida hoopiski seda eesmärki , milleks ta tegelikult on mõeldud . Kindlustusleping nagu iga teinegi leping on pooltevaheline kokkulepe , mille puhul kumbki pool peab teadma oma õigusi ja kohustusi . Kui kindlustusvõtja ei tee selgeks , millised on lepingu tingimused , võib juhtuda , et hüvitis jääb kahjude puhul oodatust väiksemaks või hoopis saamata . Lepingu sõlmimisel peaks omanik endalt küsima järgmist : millised on riskid , mis võivad hoonet või kodust vara ohustada ; millised on vajalikud summad , et korvata hoone ja vara kahjustumisega või hävimisega seotud kahjud ? Kindlustusleping , mille summad vara tegelikku väärtust ei kata , aitab küll kahjusid pisut leevendada , kuid ei korva neid täielikult . Milliste riskide vastu kindlustada ? Iga kindlustuslepingu aluseks on kaitse tuleriski vastu . Et tulega seotud kahjude puhul on vara hävimise oht kõige suurem , on loomulik , et kindlustamist alustatakse just sellest . <arv>. aastal oli Eestis eluhoonetes ja korterites <arv> põlengut , kahju kogusummaks üle <arv> miljoni krooni . Varale võivad kahju tekitada ka pahatahtlikud isikud . Isegi kui süüdlane on teada , võib juhtuda , et ta pole võimeline kahjusummat hüvitama . Kindlustusleping tagab teile aga hüvitise ning edasine kahju sissenõudmine süüdlaselt on juba kindlustusseltsi probleem . Oletame , maja taastamiseks oleks vaja vähemalt <arv> krooni . Kui selline maja kindlustada taastamisväärtusel ( <arv> krooni ) , tuleks tasuda ca <arv> krooni aastas . Kui selline hoone kindlustatakse kindlustussummaga <arv> krooni , on kindlustusmakse suurus <arv> krooni aastas . Kui juhtub õnnetus ja hoone hävib täielikult , on <arv>-kroonine võit kindlustusmakse arvelt muutunud vastavalt <arv>-krooniseks kaotuseks . Lugeja võib arvata , et täieliku hävimise tõenäosus pole kuigi suur ja kuni <arv>-kroonise kahju puhul on kaitse piisav . Kui kindlustuslepingut sõlmides lepitakse kokku , et kogu hoone on kindlustatud <arv> krooni eest , tähendab see , et terve hoone hävimisel on ka hüvitis <arv> krooni . Osalise hävimise või kahjustumise korral ( kahjusumma näiteks <arv> krooni ) hüvitatakse vastavalt alakindlustusvalemile ( <arv>x<arv> ) /<arv>=<arv> krooni ehk <arv>/<arv> tegelikust kahjusummast . Kindlustusväärtuse määramiseks on mitmeid võimalusi . Hooned võib kindlustada taassoetamisväärtusel , s.t. summas , mis võimaldaks samasuguse hoone taastamist ( samal kohal ) . On võimalik kindlustada ka aegväärtusel , s.t. hoone väärtust kindlustusjuhtumi toimumise hetkel . Kolmas võimalus on kindlustamine hüvituspiirini , s.t. kokkulepitud summat , mille piires kahjud hüvitatakse alakindlustusvalemit arvestamata . Kui hoonete hinnad on üldjuhul siiski teada , siis koduse vara väärtuse määramine on ilmselt paljudele raske pähkel . Proovige tubade kaupa ära hinnata olulise vara ( mööbel , vaibad , kodumasinad , audio- ja videotehnika , rõivad , jalanõud , nõud ja tööriistad ) väärtus . Kui olete esialgse hindamise teinud , siis mõelge : kui peaksin kõik need asjad uuesti ostma , kas siis minu poolt arvestatud summast jätkuks ? Kindlustusmakse alandamiseks on veel üks võimalus - nn. omaosalus ehk omavastutus . Omavastutus on kokkulepitud summa , mille ulatuses kindlustusvõtja kannab ise kahjujuhtumi tagajärgede likvideerimiseks vajaminevad kulutused . Kokkulepitud omavastutuse piiri ületava osa võtab kindlustusselts enda kanda . Omavastutuse summa peaks olema suurusjärgus , mida kindlustusvõtja on suuteline kahju likvideerimiseks välja panema . TOIVO KIVIMETS , TÕNU ALTMÄE Vaid neli autot <arv> alustanust lõpetas eilse võidukihutamise Monte Carlo linnatänavatel . F<arv> autode MM-sarja kuuenda etapi võitis üllatusena prantslane Olivier Panis ( Ligier-Mugen-Honda ) . Laupäevane üks ja ainumas ajatreening näis ennustavat esimest võitu Ferrarile . Kahe viimase hooaja maailmameister ja ühtlasi Monako GP võitja Michael Schumacher oli konkurentidest peajagu parem . Nädala alguses oli varem Ferrari poolehoidjaid kannatusele manitsenud Schumacher esimest korda poetanud , et Monte Carlos võiks juba mõelda võidust . “ Võit on võimalik . Minu arvates on alust teatud optimismiks . Uus mootor on võimas ja me oleme tõsiselt töötanud , ” arvas Schumacher . Ajatreeningul pani Schumacher oma Ferrarile täistuurid peale viimastel minutitel ning edestas <arv>,<arv> km pikkusel kitsal tänavaringil vahepeal juhtima läinud Damon Hilli enam kui poole sekundiga . Teisest stardireast said õiguse alustada kaks Benetton-Renault' sõitjat , Jean Alesi ja Gerhard Berger . Neljapäeval parima aja saanud Mika Häkkinen ( McLaren-Mercedes ) taandus kaheksandaks . Viimati oli punane Ferrari Monte Carlos parimalt stardikohalt alustanud <arv> ( Jody Scheckter ) , viimane võit aga pärines <arv>. aastast ( Gilles Villeneuve ) . Juba laupäeval oli teada , et ilmaennustus ei lubanud võistluspäevaks mitte ainult päikesepaistet . Hommikune soojendussõit peeti küll veel kuival asfaldil , pärast seda aga vallandus tõeline paduvihm . Monte Carlos muudab märg ja libe rada sõidu tõeliseks loteriiks - iga väiksemgi eksimus võib kalliks maksma minna , sest manööverdamiruumi on minimaalselt . Vihma puhul korraldatud veerandtunnine eritreening kinnitaski neid kartusi : parima ringiaja sõitnud Mika Häkkinen lõhkus oma võistlus-McLareni ja pidi stardiks istuma varuautosse . Stardi ajaks oli vihmasadu vaibunud , kuid rada endiselt märg . Autode lõhkumiseks olid loodud kõik eeldused . Ja romuralli algas juba esimesel ringil . Stardis Hilli ette lasknud Schumacher libises vastu ohutuspiiret ja unistus kolmandast võidust ( Ferrari roolis esimesest ) oligi kustunud . Vähem kui minutiga ... “ See oli minu lollus , juhtimisviga . Nagu näete , olen ka mina võimeline eksima , ” selgitas Schumacher hiljem . Vabasse vette pääsenud Damon Hill sõitis võimsalt ning juba kahe ringi järel oli tal Jean Alesi ees enam kui kuuesekundiline edumaa . Mida ring edasi , seda suuremaks MM-võistluste juhtija oma edumaad kasvatas . Ring enne esimest boksipeatust ( <arv>. ringil ) lahutas inglast prantslasest juba <arv> sekundit . Kuiva ilma kummidega rajale tagasi sööstnud Hill langes hetkeks küll teiseks , kuid möödus Alesist peagi . <arv>. ringi järel oli järjestus : Hill , Alesi , Panis ( <arv>. stardikohalt alustanud prantslane oli esikolmikusse tõusnud pärast tulist kahevõitlust Eddie Irvine'iga ) , Coulthard , Herbert ja Villeneuve . Kõik näis ennustavat Hilli võitu , kuid võta näpust ! <arv>. ringil hakkas liidri auto mootor suitsema ja Briti lipud jäid longu . Juhtima pääses Alesi , kuid temalgi polnud seda rõõmu kauaks . <arv>. ringi lõpul sõitis prantslane boksi kumme vahetama , kuid jäi endiselt Panise ees veerand minutiga juhtima . Kolme tiiru pärast oli ta aga taas mehhaanikute manu . Nood õiendasid midagi auto vasaku tagaratta kallal ja nüüd juba nii kaua , et Alesi langes seitsmendaks . Veel ring linna peal ja siis oli ka Alesi võistlus lõppenud . Liidriks tõusis vahepeal järjepanu kiireimaid ringe sõitnud Olivier Panis , kuid vaid <arv>-<arv> sekundi kaugusel oli David Coulthard ( McLaren-Mercedes ) . Sai selgeks , et ettenähtud <arv> ringi ei suudeta kontrollaja ( kaks tundi ) jooksul läbida . shotlane pingutas küll vapralt , kuid päris prantslase tagarattasse ta ei jõudnud , sest kahe liidri vahel kihutas mitme ringiga maha jäänud Irvine . Neljandana sõitnud Villeneuve'i aitas vastu rajabarjääri Luca Badoer , kuid peatselt jäi sõit pooleli ka itaallasel endal . Seitse-kaheksa minutit enne kontrollaaja täissaamist tabas kihutajaid veel üks katsumus - taas hakkas vihma tibutama ! Esimene taaslibeduse ohver oli Irvine , kelle Ferrari sattus ühes pimedas kurvis külglibisemisse . Kohe olid kohal ka viienda koha pärast heidelnud soomlased . Mika Salo ( Tyrrell-Yamaha ) rammis Irvine'i autot , Mika Häkkinen omakorda Salo oma . Omal jõul jäi nüüd liikuma vaid liikuma neli autot ! Neli minutit enne sõidu lõppu vähendas Coulthard vahe Panisega <arv>,<arv> sekundile , kuid loobus siis - teine koht libedal teel oli väärtuslikum kui iga hinna eest esikohta üritada . <arv>. korda GP-sõidul osalenud <arv>-aastane Olivier Panis läbis <arv> ringi ja sai oma karjääri esimese etapivõidu . Viimati oli Ligier' nime kandnud auto ruudulist lippu esimesena näinud <arv>. aastal , kui Jacques Laffite võitis Kanada GP . Võitja sõnul läks meeskonna valitud strateegia täkkesse . “ Alustasime täispaagiga ja see tähendas , et boksipeatustes tuli vaid kumme vahetada . Lõpus pressis küll David kõvasti peale , aga viimastel ringidel ütlesin endale : rahulikult , rahulikult , ning püüdsin kontsenterruda vaid auto juhtimisele , ” rääkis Panis . Coulthard kaotas Panisel <arv>,<arv> sekundiga , Sauberi meeskonna sõitjana esimest korda punktikohale pääsenud inglane Johnny Herbert <arv>,<arv> sekundiga . Viimane lõpetaja , vahepeal vihaselt Irvine'iga heidelnud Heinz-Harald Frentzen juba ühe ringiga . Punkte said veel viimane ja eelviimane katkestaja , Salo ja Häkkinen . Muide , märg rada on prantslast Monte Carlos võita aidanud varemgi . <arv>. aastal sai paduvihmas oma karjääri ainukese etapivõidu Jean-Pierre Beltoise ( BRM ) . TIT KUNINGAS MÄngud México City sai olümpialinnaks kolmandal üritusel . Edutult taotlesid mehhiklased <arv>. ja <arv>. aasta olümpiamänge , ROKi <arv>. istungil <arv>. aastal Baden-Badenis sai aga México <arv> poolthäält ( lähimad konkurendid Detroit <arv> ja Lyon <arv> ) . Esimest korda peeti suveolümpiamängud kõrgmäestikus ( <arv> m üle merepinna ) , mis tekitas hulgaliselt aklimatiseerumisprobleeme . <arv>. aasta kevadel võttis ROK kõigi sportlaste võimaluste ühtlustamiseks vastu otsuse , et kolm kuud enne olümpiamänge ei tohi kõrgmäestikus treenida rohkem kui ühe kuu . Selle otsuse täitmist kontrollida oli muidugi lootusetu ettevõtmine . Ebatavaliste võistlustingimustega harjumiseks korraldas mängude korralduskomitee sportlastele nö. olümpianädala kolmel mängudele eelnenud aastal . Olümpiamängude üks kandvamaid ideid on ekeheiria - püha rahu , <arv>. aastal oli aga maailm ülimalt politiseeritud . Hiinas käis kultuurirevolutsioon , Vene väed surusid maha Tshehhoslovakkia vabaduspüüded , Prantsusmaal olid üliõpilaste meeleavaldused , USAs korraldati demonstratsioone inimõiguste kaitseks ja Vietnami sõja vastu . Vähe sellest , olümpialinnaski polnud täiesti rahulik . Olümpiamängude lähenedes hakkasid <arv> <arv> mehhiko üliõpilast ja õpetajat streikima . Kümme päeva enne mängude algust avasid valitsusväed tule mitme tuhande relvastamata üliõpilase pihta . Sajad noored inimesed tapeti . ROK keeldus sellele reageerimast , kuulutades , et see intsident on Mehhiko valitsuse siseasi . México olümpiamängud peeti <arv>.-<arv>. oktoobrini . Avamispäev ei olnud valitud juhuslikult , sest just <arv>. oktoobril <arv> nägi üks Christoph Kolumbuse madrus horisondil maad ja nii oli Uus Maailm avastatud . Mängud avas Mehhiko president Gustavo Diaz Ordaz , olümpiavande andis maratonijooksja Pablo Garrido . Esimest korda süütas peaareenil olümpiatule naissportlane - <arv>-aastane kergejõustiklane Enriqueta Basilio Sotelo . Méxicosse oli saabunud <arv> sportlast <arv> riigist . Esimest korda esinesid Saksa DV ja Saksamaa LV eraldi võistkondadega . Mängude peaareeniks oli <arv> pealtvaatajat mahutav Estadio Olimpico . Kavas olid traditsioonilised olümpiaalad , välja jagati <arv> medalikomplekti . Näidisalad olid seekord pelota ja tennis . México mängude edukaim sportlane oli tshehhi võimleja Vera Cáslavská , kes võitis <arv> kuld- ja <arv> hõbemedalit . Enim medaleid , seitse , kogus aga N. Liidu võimleja Mihhail Voronin ( <arv> + <arv> + <arv> ) . Kõrgmäestikus püstitatud maailmarekorditest olid väljapaistvaimad Bob Beamoni <arv>.<arv> kaugushüppes ja Lee Evansi <arv>,<arv> <arv> m jooksus , mis püsisid rekorditena üle <arv> aasta . Kergejõustikuvõistluste suurimate üllatajate seas oli ka kõrgushüppe võitja Richard Fosbury . Võlur Foz Rohkem kui ameeriklase Richard Fosbury võit kõrgushüppes , üllatas pealtvaatajaid viis , kuidas ta seda tegi . <arv> <arv> inimest staadionil ja tohutu publik teleriekraanide ees nägi , kuidas kõhetu ameeriklane võttis hoogu , hüppas , painutas oma selga ja ületas ühe kõrguse teise järel . Matilt tõusis ta alati poisiliku naeratusega , käed kõrgele üles tõstetud . Fosbury võitis kuldmedali uue USA ja olümpiarekordiga <arv>.<arv>. Flopi võidukäik oli alanud . Kuidas see kõik algas ? Mitte sel kombel nagu paljud inimesed arvavad . Flopi tekkimise müütide hulgas on ka niisugune , nagu oleks Fosbury leiutanud oma stiili paberile joonistatud graafiku abil , sest deformeerunud selg polevat tal lubanud hüpata tollal valitsenud rullstiilis . Tegelikult arenes Fosbury flop märksa lihtsamini . Fosbury hakkas hüppama <arv>-aastaselt . Ta kasutas laste hulgas populaarset käärtehnikat , sest suurte koerte eest pagedes oli just niimoodi kõige kergem üle madalate plankude karata . Kui Dick <arv>. aastal Medfordi saabus , oli tema parim tulemus vaid <arv>.<arv>. “ Ta oli jonnakas , jultunud , liiga ruttu kasvav laps , ” meenutas Dicki üks esimesi treenereid Benson . Fosbury hakkas õppima rullstiili , kuid asi ei edenenud . Lõpuks Benson siiski halastas oma õpilasele ja lubas Fosburyl ühel võistlusel kasutada käärhüpet . Kõrgusel <arv>.<arv> juhtus midagi ebatavalist . “ Tajusin äkki , et mul oli tarvis kergitada puusi nii palju , et mitte puudutada tagumikuga latti . Ja kui kergitasin puusi , siis hakkasin õlgu allapoole vajutama , ” rääkis Fosbury . Tulemus näis olevat kaootiline - nagu oleks kaks jõumeest haaranud teda käsivartest ja jalgadest ning paisanud üle lati . Ta ületas <arv>.<arv>. “ See oli kõigile täielik shokk , ka minule enesele , ” ütles Fosbury . Ta väidab , et flop sündis ühel <arv>. aasta maikuu pärastlõunal . Sellest ajast peale arendas ta oma tehnikat edasi . Treenerid pidasid teda hullumeelseks , kuid Dick jäi enesele kindlaks . Kord korra järel ületas ta lati selg ees ja ei pidanud teiste arvamustest midagi . “ Mehe kehal on kaks etteulatuvat osa , mõlemad eespool . Üks neist on nina ja kui te ei tea , mis see teine on , siis on see teie häbiasi . Ma võidan need paar tolli , kui ületan lati selg ees , ” naeris Fosbury . “ Sellise stiiliga ületad sa kõige rohkem <arv>.<arv> , kui pole enne murdnud oma selgroogu , ” väitsid treenerid . Aga kui Dick oli ületanud juba kaks meetrit , muutusid hinnangud tagasihoidlikumaks . Ebaleti : ehk on võimalik isegi <arv>.<arv> Pärast seda , kui Fosbury tuli <arv>. aastal Eugene'is osariigi meistrivõistlustel teiseks , ilmus ühes ajalehes foto uue stiili viljelejast . Üks “ Medford Mail Tribune'i ” spordiajakirjanik ristis selle Fosbury flopiks . <arv>. aasta veebruaris pääses Dick Fosbury populaarse kergejõustikuajakirja “ U.S. Track &amp; Field News ” kaanepildile . Fotol jälgis sünge ilmega rivaal , käed risti rinnal , kuidas Dick ületas <arv>.<arv> ja võitis Ateena mängud Oaklandis . See oli flopile omamoodi pöördepunkt , uut stiili aktsepteeriti . Fosburyst sai kõige kindlam <arv> jala ( <arv> cm ) ületaja USAs . Staadionil sai ta tuntuks kui Võlur Foz . Medfordi linna emad kurtsid purustatud madratsite ja voodilinade üle , mida Fosbury noored matkijad lõhkusid . Pärast Fosbury võitu México olümpiamängudel hakkasid hüppajad kõikjal uut hüppeviisi kasutama . <arv>. aastal Müncheni olümpiamängudel oli <arv> meeskõrgushüppaja hulgas floppijaid juba <arv>. <arv>. aastal ületas ameeriklane Dwight Stones <arv>.<arv> ja sai esimeseks maailmarekordi püstitanud meesfloppijaks . Metsalagendikult võimlemispoodiumile México olümpiamängude vaieldamatu kangelanna oli tshehhitar Vera Cáslavská . <arv>. aasta aprillis oli ta alla kirjutanud “ <arv> sõna manifestile ” , kus nõuti viie agressorriigi ( N. Liidu , Bulgaaria , Saksa DV , Poola ja Ungari ) eemaldamist olümpiamängudelt . Kui Nõukogude tankid <arv>. augustil Prahasse veeresid , oli ta parajasti treeningulaagris Moraavias . Sõbrad hoiatasid Cáslavskát arreteerimisohu eest ja võimleja pages väikese Zhumperki linna lähedal asuvatesse Leseniky mägedesse . Kaks kuud enne olümpiat elas Cáslavská väikeses mägionnis , harjutas puuokstel ja sooritas vabaharjutust aasal . Kolm nädalat enne olümpiavõistlusi lubati tal siiski ühineda Tshehhoslovakkia koondise ülejäänud liikmetega Méxicos . Kui Vera sai harjutuse eest poomil <arv>,<arv> punkti , kisas , vilistas ja hüüdis publik kümme minutit “ Ve-ra , Ve-ra ” , kuni lõpuks tõsteti võimleja punktid <arv>,<arv> le . Vabaharjutuses erutas Cáslavská oma imetlejaid sellega , et esitas kava “ Mehhiko kübara tantsu ” saatel . Neli aastat varem Tokyos oli ta saanud <arv> kulda ja <arv> hõbedat , nüüd lisandus veel <arv> kuld- ja <arv> hõbemedalit . Vabaharjutuses jäi Cáslavská esikohta jagama N. Liidu võimleja Larissa Petrikuga . See tähendas , et mõlemad neiud seisid autasustamistseremoonia ajal koos kõrgeimal astmel ja kuulasid kõigepealt Tshehhoslovakkia rahvushümni ja seejärel N.Liidu oma . Poliitikavaatlejad märkasid kohe , et Nõukogude hümni ajal kummardas Cáslavská pead ja pöördus kõrvale . <arv> tundi hiljem lõpetas Cáslavská oma elu ilusaima nädala abiellumisega Tshehhi <arv> m meistri ja <arv>. aasta OMil hõbemedali saanud Josef Odloshiliga . Pärast ilmalikku tseremooniat Tshehhoslovakkia saatkonnas suundus õnnelik noorpaar läbi <arv>lise rahvahulga Rooma katoliku kirikusse Xocalo väljakul . Pärast kommunistliku valitsuse kukutamist <arv>. aastal valiti seitsmekordne olümpiavõitja Vera Cáslavská Tshehhi rahvusliku olümpiakomitee presidendiks . Eestlased Mexico mängudel N. Liidu koondises võistlesid kergejõustiklased Mart Paama , Tõnu Lepik , Rein Aun ja Laine Erik , korvpallurid Anatoli Krikun , Priit Tomson ja Jaak Lipso , tõstja Jaan Talts , sõudja Tiit Helmja ning vehkleja Svetlana Tshirkova . Kanada koondises esinesid purjetaja Heiti Roman ja ujuja Toomas Arusoo . Olümpiamedali võitsid Svetlana Tshirkova ( kuld floreti naiskonnavõistluses ) , Jaan Talts ( hõbe tõstmise poolraskekaalus ) ning Jaak Lipso , Anatoli Krikun ja Priit Tomson ( pronks korvpallis ) . Kilde Mexico mängudelt <arv>-aastase Bordeaux' kehakultuuriõpetaja Colette Bessoni võit tuli täieliku üllatusena . Enne olümpiat oli tema parim aeg <arv> m jooksus vaid <arv>,<arv> . Favoriidiks peetud inglannast Lillian Boardist möödus Besson vaid hetk enne finishijoont ja sai ajaks <arv>,<arv> . Karmimad Briti spordipressi esindajad kritiseerisid küll Boardi kuldmedalist ilmajäämise pärast , kuid Lillian oli vaid <arv>-aastane ja tema tähetund pidi saabuma alles Müncheni mängudel neli aastat hiljem . Inimese saatus on aga ettearvamatu . <arv>. aastal avastati tal vähk , mida komplitseeris kõhukelmepõletik . Lillian Board suri ühes Müncheni kliinikus <arv> päeva pärast oma <arv>. sünnipäeva . Homo-olümpia idee isa on Tom Waddell . México olümpiamängudel kümnevõistluses kuuenda koha saanud nakkushaiguste eriarst suri <arv>. aastal AIDSi . Waddell kasutas esimest korda võistluste kohta nimetust Gay Olympics . Esimene homo-olümpia peeti <arv>. aastal San Franciscos . Kuulitõuke võitis ameeriklane Randel Matson , keda vaevas pidevalt haige põlv , ja oli lausa ime , et olümpia-aastal olid ta piinad väiksemad . Muide , vigastusest oli Matsonil ka kasu . Vietnami sõtta värbamise kampaania käigus kasutas ta oma häda edukalt ära ja pääses vigase põlve tõttu sõjaväljale saatmisest . Taivanlanna Cheng Chi oli esimene olümpiamedali võitnud Aasia päritolu naiskergejõustiklane . <arv> m tõkkejooksus pronksmedali saanud Cheng valiti <arv>. aastal Taivani parlamenti . Meeste kolmikhüppes üllatas pronksivõiduga itaallane Giuseppe Gentile . Hiljem esines ta Pier Paolo Pasolini filmis “ Medeia ” ( <arv> ) , mängides kuldvillaku toomise retke peaosalist Iasonit . Ebatavaline oli etiooplase Mamo Wolde olümpiakarjäär . Esimest korda osales ta juba <arv>. aastal Melbourne'is . Nii <arv> m ja <arv> m jooksus kui ka <arv> x <arv> m teatejooksus lõpetas ta oma eeljooksus viimasena . <arv>. aasta mängud jäid Woldel vahele , kuid neli aastat hiljem Tokyos tuli ta <arv> <arv> meetris neljandaks . Méxicos lõpetas ta samal distantsil teisena ja võitis maratoni . <arv> Münchenis võitis <arv>-aastane Wolde veel ühe maratonimedali , seekord pronksi . Hämmastav olümpiakarjäär : alustada autsaiderina <arv> meetrist ja lõpetada hiilgavalt maratoniga . Kuulus Ungari laskur László Hammerl kaotas väikepüssi lamadesasendis kuldmedali niisama napilt kui oli võitnud neli aastat tagasi Tokyos . Tookord sai ta ameeriklase Lones Wiggeriga võrdse tulemuse <arv> silma , kuid sisekümned eelistasid ungarlast . Nüüd Méxicos kogusid Hammerl ja tshehh Jan Kurka võrdselt <arv> silma , kuid sedakorda oli sisekümneid rohkem ungarlase konkurendil . Poksi raskekaalus esindas USAd kerekas noormees George Foreman . <arv>-aastase Foremani amatöörpoksijakarjäär oli vaevalt aastapikkune ja ta oli pidanud vaid <arv> ametlikku kohtumist . Foreman tuli Méxicosse küll õpipoisina , kuid mõned profipoksijaile iseloomulikud kombed olid tal juba küljes . Olümpial levitas ta ka oma omapärast poeesiat . Üks tema “ luule ” näidis - “ George on nobe , George on kärmas . Passige mind peale , inimesed . ” - võib tõepoolest iiveldama ajada . Méxicos kohtus Foreman finaalis leedulase Jonas Cepulisega , kel oli enne seda kirjas kolm võitu nokaudiga . George'il polnud aga Leedu vägilase vastu mingeid probleeme . Ta põrutas Cepulisele mitusada võmmu ja tuli olümpiavõitjaks . Foreman tunnistas pärast matshi , et oli Cepulist vaid natuke toginud : “ Mu ema vaatas matshi telerist ja tema ei taha , et ma kellelegi liiga teeksin . ” Riikide esimesed olümpiavõitjad Keenia <arv>.<arv>.<arv> Naftali Temu - <arv> m jooks Tuneesia <arv>.<arv>.<arv> Mohammed Gammoudi - <arv> m jooks Venetsueela <arv>.<arv>.<arv> Francisco Rodriguez - poksi helveskaal ROMI ERLACH Eesti tänavune eurolaul , Priit Pajusaare ja Kaari Sillamaa kirjutatud ning Maarja-Liis Ilusa ja Ivo Linna esitatud “ Kaelakee hääl ” võitis laupäeval Oslos Eurovisiooni <arv>. lauluvõistlusel viienda koha . Eesti laulu edestasid <arv> osavõtja hulgas vaid Iiri , Norra , Rootsi ja Horvaatia laul . “ Kaelakee häälele ” andsid punkte <arv> riigi zhüriid . Kolme riigi - Soome , Rootsi ja Islandi - zhürii andis Eesti laulule maksimumpunktid ( <arv> ) . <arv> punkti andsid Suurbritannia ja Poola zhürii ning <arv> punkti Norra ja Sloveenia . Maksimumpunktide arvu poolest edestas Eestit vaid esikoha saavutanud Iiri laul . Eesti Eurovisiooni-esindus jõudis tagasi Tallinna eile päeval kella ühese Kopenhaageni lennukiga . Lennujaamas oli võidukaid eurolauljaid vastu võtmas suur hulk sõpru-tuttavaid , ajakirjanikke , asjaosalisi ja poolehoidjaid . Esimeste õnnitlejate hulgas olid Eesti Televisiooni peadirektor Hagi Shein ja programmi peatoimetaja Raul Rebane . Ivo Linna nimetas Eurovisioonil viiendaks tulemist oma karjääri üheks suurimaks kordaminekuks . “ Ma ei lootnud seda , et me tuleks viiendaks , ” ütles Linna . Maarja-Liis kinnitas lennujaamas , et saab alles nüüd aru , milline närvipinge tal laval esinedes sees oli . “ Seal läks kõik nii kiiresti , et ei jõudnud midagi mõelda . Kõige pingelisem oli punktide ootamine . ” Tohutult palju aitas Maarja-Liisi sõnul kaasa see , kui hästi kõik Eesti laulu suhtusid . “ Rahva seas olime õudsed lemmikud ja see luges õudselt palju . ” Tarmo Leinatamm tunnistati lemmikdirigendiks Eraldi tunnustuse saavutas Norras Eesti laulu dirigeerinud Tarmo Leinatamm , kelle Norra sümfooniaorkester tunnistas oma lemmikdirigendiks . “ Iga kord , kui tema orkestri ette läks , oli meeletu aplaus , ” kommenteeris helilooja Priit Pajusaar . Laulu autorid Kaari Sillamaa ja Priit Pajusaar jäid esitusega äärmiselt rahule . “ Kui reedeõhtuses proovis oli meie laulu esitus natuke nõrgem ja osa pani seal tõesti vingelt , siis päris kontserdil tundsin , et nüüd on asi toimimas , ” kirjeldas Pajusaar . “ Maarja-Liisi hääles tekkis veel mingi eriline sära , ta nautis seda esinemist nii meeletult seal lava peal . Ja Ivo Linna artistlikkus ja üüratu stabiilsus sinna kõrvale , see on müstiline . ” Suhtumine Eesti laulu oli kõikide asjaosaliste sõnul vapustavalt hea . “ Maarja-Liis käis mööda linna nagu rahvuskangelane , rahvas jooksis ees ja taga , ” rääkis Kaari Sillamaa . Päev enne võistlust ilmus Norra kohaliku ajalehe “ Aftonbladet ” esikaanel suur värviline Eesti lauljate pilt ja teisel küljel järgnes artikkel , pealkirjaga “ Eesti võidab ” . “ Kihutuskõned olid umbes sellised , et unustage Inglismaa ja Rootsi ja teised , sest Eesti võidab , ” rääkis Priit Pajusaar . Eurolaulu Eesti-poolse peakorraldaja Jüri Piheli sõnul ei osatud kohapeal ennustada nii ülivõimast võitu Iirimaale . Kohapealne toetus oli Piheli sõnul kõige tugevam Inglismaale , Eestile , Rootsile ja Horvaatiale . “ Kes olid oodatud liidrid , need ka liidriteks jäid . Üllatus oli see , et Inglismaa jäi alla oodatud taset , ” rääkis Pihel . Kaari Sillamaa sõnul räägiti alguses Inglismaast kui kindlast võitjast . “ Mida proov edasi , seda vähem Inglismaast räägiti , sest laulja ei saanud hästi live'il pihta . ” Kümme punkti Inglismaalt Jüri Piheli sõnul on kõige tähtsam saada häid punkte nendelt riikidelt , kus hinnatakse ikkagi muusikalist taset , kus on turg , kus on tegelikult muusikalisi trende määrav maitse . “ Saada kümme punkti Inglismaalt ... Ma ei oska seda kommenteerida , ” ütles Pihel . “ See on hea tunne ! ” Eesti zhürii andis maksimumpunktid Iiri laulule , teisele kohale pani Eesti zhürii Rootsi ja kolmandale Islandi laulu . Meile <arv> punkti andnud naaberriik Soome , kes lõpuks viimaseks jäi , ei saanud Eestilt ühtegi punkti . Eesti zhürii koosnes <arv> inimesest , kellest pooled olid muusikaprofessionaalid ja pooled mitte . Zhüriisse kuulusid näiteks helilooja Urmas Lattikas , lauljad Uno Loop , Kärt Tomingas , Katrin Karisma , Mihkel Mattisen , Mart Mardisalu ja Sarah Code One'ist , muusik Antti Kammiste , Riigikogu liige Priit Aimla , näitleja Anne Reemann ja kunstnik Raivo Järvi . Kahtlased punktiandmised Jüri Piheli sõnul oli ka tänavu märgata kahtlasena tunduvaid punktiandmisi , eriti just lõunapoolsete riikide koostööd . “ Ma loodan , et mõne aasta pärast mõeldakse kindlasti välja see põhimõte , et need , kes tahavad mängida mingeid muid mänge , sellel lauluvõistlusel ei osale . Aga ega selle mänguga kümnendast kohast ettepoole naljalt ei jõua , ” märkis Pihel . ARGO TAAL “ Ja meie arvasime juba , et Värska rahvas on ausaks muutunud , ” vangutab mereinspektsiooni Peipsi piirkonna inspektor Jevgeni Sorgus pead . Tema paarimees tõmbab Värska lahe nurgatagusest ja madalast sopist võõrast võrku välja . Kell on pool neli öösel , äsja algas inspektorite tööpäev , mille jooksul sõidetakse kahel kaatril läbi mitukümmend kilomeetrit Lämmijärve vett ning püütakse tabada ja karistada nii palju kalapüügieeskirjade rikkujaid kui võimalik . Kuus inspektorit suurel järvel Kalapüüki suurel ja laial Peipsil kontrollib kuus inspektorit . Täna on reid järve lõunaosas , homme suunduvad haagistele laaditud kaatritega dzhiibid võibolla Narva jõe suudmesse . Kummaski kaatris on kaks inspektorit . Teised järgnevad neile autodel maad mööda . Kohtutakse sadamates . <arv>. maist on keelatud kudema tuleva latika püük . Ühe püütud kala eest tuleb vahelejäämise korral maksta <arv> krooni hüvitist . Haug ja koha maksavad <arv> krooni tükk . Keelatud on ka igasugune võrgupüük . Mereinspektsioonil jaoks on aasta kibedaim tööaeg . Pea igasugune kalapüük on keelu all , kuid kalamehed ei võta seda kaugeltki sõna-sõnalt . Värska lahes teevad inspektorid Jevgeni Sorgus ja Ivar Veider veel ööpimedas prozhektoriga järvevett valgustades esimesed avastused . “ Ei ole olnud sellist korda , kus me pole siit midagi leidnud , ” nendib Veider esimest uhiuut võrku välja tõmmates . Võrgus siplevad latikad . Miks inspektorid neid lahti ei lase , vaid paadipõhja surema viskavad ? “ Võrgus olnud kala ei tohi eeskirjade kohaselt välja lasta , ta on vigastatud . Kala läheb riigi kasuks müüki , ” selgitab Veider . Tund-poolteist hiljem on käärulise lahe kaldad läbi kammitud . Sorgus ja Veider ei välista , et mitmed võrgud võisid jääda leidmata . Inspektsioonireid suundub edasi Lämmijärvele , teel vahetatakse tervitus oma kaatril piiritsoonis ristlevate piirivalvuritega . Trahv on kerge tulema Kaluripaadis , millele inspektorid poorti võtavad , istub kaks vene meest . Tunnistavad ise , et suunduvad võrke välja võtma . “ Läheme siis vaatama , ” nõustuvad inspektorid . Tunni jagu seilatakse edasi-tagasi kohas , kus võrk peaks olema . “ Mis pagana kalamehed need on , kes oma võrku üles ei leia , ” kirub Sorgus . Lõpuks nõutakse kalameestelt dokumenti . Selgub , et paadipaberid ei ole korras , pole ka päästevahendeid . See tähendab ikkagi trahvi , kuigi kala pole püütudki . Kalameestel pole raha kaasas , seega tuleb neil minna <arv> krooni suurust trahvi maksma Kallastele Peipsi piirkonna peakontorisse või Tartusse , muidu dokumente tagasi ei saa . “ Kuidas ja millal ma sinna Tartusse sõidan ? ! Las ma käin praegu kodus ära , toon raha - <arv> krooni , ” loodab Ljubnitsast pärit Vitali olukorda lihtsustada . “ Me oleme niigi teiega juba terve tunni ära raisanud , ” on inspektor Veider kõigutamatu . Teine kalamees üritab veel - lubab juhul , kui inspektorid neid rahule jätavad , näidata , kus veel võrke on . “ Tahad sõpru reeta , mis ? ” ironiseerib Sorgus ja keerab kaatril süüte sisse - selle juhtumiga on tema arvates ühel pool . Päeva jooksul kohtavad inspektorid veel mitmeid paate ja kalamehi . Paljud saavad trahvi , on neidki , kellel süüd ei leita . Rikkumisi ei tuvastata üksnes järvel . Räpina turul saavad trahvi kalamüüjad , kes kauplevad värske latikaga . “ See kala on püütud enne <arv>. , ” puikleb müüja seadusesilmale vastu . “ Sel juhul peaks ta olema ammu ära visatud . Kala realiseerimisaeg on <arv> tundi , ” summutab seadust tundev Tartu inspektor Aivar Pärn-Mägi kalakaupleja pääsemislootused . Mehikoorma meeste õnnetu päev Mehikoorma sadama kalavastuvõtupunkti juures seisab mikrobuss , selle kõrval suure musta habemega lühikestes pükstes mehemürakas , kes jälgib ülima huviga kalakaitsjate saabumist . “ Kus ma teda näinud olen ? ” arutab üks inspektoritest , kellele kohe ka meenub , et tegu on ühe varemgi kohatud kokkuostjaga . Praegu pole meest milleski süüdistada , seega ei tehta temaga tegemist . Järvel paistab kakuamilaev , kaks paati slepis . “ Et nad ainult enneaegu aru ei saaks , et me siin oleme , ” tunnevad inspektorid muret . Kiiresti lastakse kaatrid vette ja sõidetakse laevale külje alla , alus konvoeeritakse sadamasse . Rikkumisi tuvastatakse kuhjaga . Mõrrakast on täis latikaid , kohasid , hauge . Kalad on püütud traaliga , selle väljatõmbamiseks on kasutatud mootorvintsi - vintsi ei tohi laevadel üldse olla . “ Aga venelased veavad meie silma all kahe mootorpaadi vahel noota , ” protesteerib habemik prillidega kalamees ebaõigluse vastu . “ See ei puutu meisse , mis venelased teevad . Äkki lastakse seal röövpüügi eest kohapeal maha , meie teeme ainult trahvi , ” ei lase inspektor Pärn-Mägi ennast pehmeks rääkida . “ Ärge viitke meie ja oma aega , tooge kastid ja loeme kala üle , ” on ka Sorgus resoluutne . Sadamas loomust oodanud kokkuostja on selleks ajaks kadunud nagu viirastus . Üks kalameestest kleebib ennast Pärn-Mägile külge . “ Meie oleme inimesed , teie ka . Rebjata , ehk annate esimesel korral andeks . Alati võib ju kokkuleppele jõuda . ” Inspektor teeb näo , nagu poleks midagi kuulnud . Sadamasillale ilmub erutatud kätetu vanamees : “ Võibolla annate mulle kui invaliidile paar kohakest . Hirmsasti tahaks uhhaad keeta . ” Inspektorid käsivad oodata . “ Enne loeme kalad üle , siis võid saada . ” Üksteise järel visatakse latikad kastidesse . Üks , ... kakskümmend , ... sada . Kokku loetakse <arv> latikat , <arv> koha , <arv> haugi . Inspektorid rehkendavad ja saavad kokku hüvitisesumma - <arv> <arv> krooni . Kalameeste nägudelt peegeldub kõike muud kui rahulolu , siiski hoiavad nad end vaos . Veel ühel Mehikoorma laevkonnal tuleb kukrut kergendada , küll kõigest <arv> <arv> krooni võrra . “ Kaks laeva oli veel järvel , aga need jõudsid kala välja visata , ” teeb üks inspektoritest kokkuvõtte . Inspektorid pole kalameeste sõbrad “ Jah , kalameeste sõbrad me ei ole , ” nendib inspektor Pärn-Mägi . Paar päeva varem olevat olnud Piirissaare meestega Laaksaare sadamas raske konflikt . Trahvi tegevatele kalakaitsjatele langenud purjus kalameestelt kaela ränka sõimu ja needmisi . “ Lubati kuulipilduja tuua ja kõik maha lasta , ” muigab inspektor . Siiski pole tegu üksnes naljaga . Kevadel tahtis üks kalamees järvel Pärn-Mägile raudankruga pähe virutada . “ Sellele mehele oli lootusetu midagi seletada . Tegin hoiatuslasu , siis jäi ta vaguraks , ” meenutab inspektor . Kõigil mereinspektsiooni meestel on ametipüstolid , mõnel ka automaat - ilmselt mitte uhkeldamiseks . UUDISTETOIMETUS President Lennart Meri tegi eile õhtul avalduse , kus kinnitab , et Eesti ei soovi ühineda Sõltumatute Riikide Ühendusega . Avalduses on öeldud , et mitmete infoagentuuride teadete kohaselt on Vene Föderatsiooni president Boriss Jeltsin teatanud , et Eesti , Läti ja Leedu võiksid vabatahtlikult liituda Sõltumatute Riikide Ühendusega ( SRÜ ) . “ Eesti Vabariigi vabalt valitud presidendina pean vajalikuks kinnitada , et Eesti rahvas ja valitsus ei ole huvitatud liitumisest SRÜga . Oleme oma valiku lõplikult ja alatiseks langetanud oma iseseisvuse taastamisega aastal <arv> , sest meie veendumuse kohaselt on Eesti koht Euroopas , ” seisab president Meri avalduses . President peab samaaegselt vajalikuks kinnitada , et Eesti Vabariik taotleb häid vahekordi kõigi oma naaberriikidega ja ülatoodud seisukoht ei kujuta endast kellegi vastu suunatud ebasõbralikku akti . UUDISTETOIMETUS Kolmapäeval , <arv>. mail kutsub “ Postimees ” kõiki tartlasi Raekoja platsile “ Postimehe ” päevale lustima . Pidu algab ametlikult kell kolm , kes aga varem Tartu kesklinnas uitamas , võib jälgida pool kolm Gildi <arv> eest liikuma hakkavat toimetusetöötajate rongkäiku . Et toimetus on viimaste aastatega üsna suureks paisunud , on eri allüksused koguni märgistatud , et linlastel oleks kergem aru saada , kes neist parajasti mööda kõnnivad . Muusikalise meelelahutuse eest kannab kolmapäeval Raekoja platsil hoolt “ Justament ” . Toimetusegi eeskavas on plaanis muusikaline etteaste , ajendiks telerist tuttav <arv> vapra saade . Rahva hinnata on “ Postimehe ” ja tema tütarväljaannete ajakirjanike ning toimetuse sõprade laulud . Kavas on militaarne kolmevõistlus , kuhu peaks olema oodata ka Eesti kaitsejõudude nimekaid esindajaid . Nagu igal “ Postimehe ” päeval , on ka tänavu pidulistel võimalus osaleda loteriis . Kümnekroonise loteriipileti ostjate ihaldatuimad auhinnad on arvatavasti kaheinimesereis Türki , televiisor ja Nokia mobiiltelefon , ent need pole ainsad võidud . Kiirloterii pileteid saab osta ainult “ Postimehe ” päeval ja ainult Tartus . Mängureeglid on kirjas piletil . Kes loteriiõnne ei usu , võib oodata linna kohal tiirutavat lennukit , millelt Raekoja platsi kohal puistatakse alla lendlehti , viiel neist on kirjas <arv>-kroonine võit . Olge vaid varmad lendlehti üles korjama ! Raekoja platsil lustimise ajaks võib julgelt ka lapsed kaasa võtta , sest neilegi jagub tegevust koos karikaturisti Urmas Nemvaltsi eestvõttel ja kaasabil . MARKO MIHKELSON , Moskva Õigem oleks öelda , et senisel linnapeal Anatoli Sobtshakil on head eeldused saada pärast tänaseid valimisi Peterburi kuberneriks , sest sealne linnaduuma otsustas linnapead nüüd nii nimetama hakata . Viimased avaliku arvamuse küsitlused lubavad Sobtshakile küllaltki kindlat edumaad kahe lähima konkurendi , endise aselinnapea Vladimir Jakovlevi ja sõltumatu demokraatliku kandidaadi Juri Boldõrevi ees . Samas on siiski vara pidada Sobtshakki kindlaks võitjaks . Uuringud näitasid , et veel kaks päeva enne valimisi ei olnud paljud ( <arv> protsenti vastanuist ) teinud otsust , kelle poolt hääletada . Veerand küsitletutest teatas aga kindlalt , et mingil juhul ei hääleta praeguse linnapea poolt . On vähetõenäoline , et <arv> üritajast suudab keegi võita valimised esimeses voorus . Sobtshak võib tänastel valimistel loota umbes kolmandikule häältest . Jakovlevi toetaks umbes <arv> ja mõni aeg tagasi Grigori Javlinskiga tihedat koostööd teinud Boldõrevi <arv> protsenti valijaist . Kommunistide kandidaat Juri Sevenard võib koguda üksnes <arv> protsenti häältest . Kui esimeses voorus jääb kuberner valimata , siis leiab <arv>. juunil , üheaegselt Venemaa presidendivalimistega aset teine voor . Praeguse seisu järgi saavutaks ka teises voorus ülekaalu Sobtshak . Juhul , kui tema vastaseks tuleks Jakovlev , võidaks praegune linnapea <arv> protsendiga <arv> vastu . Kui aga teise vooru pääseb Boldõrev , oleks suhe <arv> : <arv> Sobtshaki kasuks . Peterburi sotsioloogid on arvanud , et viimasel kahel päeval võib jõudude vahekord siiski märgatavalt muutuda . <arv>. aprillil otsustasid kolm kandidaati ühineda ning soovitada oma toetajatel hääletada Vladimir Jakovlevi poolt . Samas on aga raske vastu saada Sobtshakile , kes meisterlikult oma ametikohta kasutades ( nagu näiteks president Boriss Jeltsin või Moskva linnapea Juri Luzkov oma kampaaniate ajal ) on valimiskampaanias olnud kõige aktiivsem . Peterburi kodanikud on avaldanud imestust Sobtshaki võimsa reklaamikampaania üle . Isegi Stalini ajal ei olnud tänavatel üles tõmmatud sedavõrd palju liidri portreesid kui nüüd Sobtshaki omasid , räägivad Neevalinna vanemad elanikud ajakirjanikele . Kohalike lehemeeste kinnitusel hõlmavad kõikvõimalikud Sobtshaki toetusartiklid ja reklaamid viimastel päevadel kuni <arv> protsenti lehtede mahust . Sobtshaki kasuks mängis osaliselt ka see , et valimiskampaaniaks anti väga vähe aega . Varem oli teada , et valimised tulevad <arv>. juunil , linnasaadikute otsusel ja Sobtshaki heakskiidul tõsteti need aga ligemale kuu aja võrra ettepoole . MARKO MIHKELSON , Moskva Ajakirjaniku haridusega Viktor Anpilov ( <arv> ) on kaasaegse Venemaa poliitilisel maastikul üks värvikamaid figuure . Vladimir Zirinovski kõrval ühe andekama ja tulihingelisema kõnepidaja ning miitingumeistrina peab ta ennast Lenini ürituse jätkajaks Venemaal . Liikumise Töölis-Venemaa liidrina on ta tegev olnud <arv>. aastast alates . “ Postimees ” kohtus temaga esimest korda <arv>. aasta oktoobris Moskva barrikaadidel , kui Anpilovi töölissalklased üritasid Kremlile jõuga vastu seista . Mõnda aega tuli Anpilovil istuda Lefortovos , kuid see ei vähendanud sugugi tema võitlusindu , nagu ei vähendanud see ka Gennadi Zjuganovi juhitud kommunistliku partei võimuihalust . Eelolevatele presidendivalimistele läheb Anpilov just ühises blokis Zjuganoviga , kutsudes oma arvukaid valijaid ( detsembrikuistel parlamendivalimistel oleks Töölis-Venemaa äärepealt ületanud viieprotsendilise valimiskünnise ) üles hääletama tema poolt . Samas ei varja Anpilov , et Zjuganovi võit ei pruugi tähendada veel tema võitluse lõppu . Ta on veendunud , et Venemaal kehtestub taas proletariaadi diktatuur . Kuidas te iseloomustaksite käimasolevat valimiskampaaniat ? Veel poolteist kuud tagasi ennustasin , et Jeltsin asub reitingutes juhtima . Siis oli Zjuganovi poolt <arv> protsenti , Jeltsini poolt aga <arv> protsenti . On täiesti ilmne , et kõik massiteabevahendid asuvad Jeltsini ja tema meeskonna kontrolli all . Ajakirjanikud teenivad nende ja rahvusvahelise kapitali huve . Nad ( mõeldud Jeltsini meeskonda - M.M. ) tegutsevad plaanipäraselt ning seepärast ei saa oodata mingisugust objektiivsust . Inimesed tunnevad mind tihti tänaval ära . Kes vihkamisega , kes armastusega küsib , kuidas edasi elada . Ma arvan , et inimesed veel kahtlevad oma otsuses . Umbes pooltele valijatele on kommunistid tõepoolest sümpaatsed . See ei tähenda sugugi Zjuganovi ainupopulaarsust , vaid inimesed loodavad , et koos kommunistidega tuleb tagasi ka õiglane ühiskonnakord ning Venemaa seadusetu paljaksröövimine lõpeb . Pooled valijatest aga on siiski meelestatud antikommunistlikult . Seepärast oleks ennatlik ette öelda , kes võidab . Praegust olukorda ühiskonnas võib iseloomustada kui ebastabiilset tasakaalu . Paljugi võib otsustada raha , mida Jeltsinile andis rahvusvaheline valuutafond ja Lääs tervikuna . Seega ei julge te ette öelda , kes võiks valimised võita ? Jah . Mõistate , siin on nii palju variante . Nad võivad võita , nad võivad petta . Ma ei usu ja pole kunagi uskunud nende valimiste aususse . Vaatamata sellele näen , et Venemaal on täna unikaalne võimalus rahulikul , valimiste teel ikkagi teha korrektiivid oma tuleviku suhtes . Vastasel korral me lihtsalt muutume kolooniaks . Praegused ametlikud võimud on viimasel ajal korduvalt rõhutanud , et kommunistide võimuletulek tähendaks kodusõja algust . Kuidas te sellesse suhtute ? Jeltsin ise alustas kodusõda . Minu arvates on just tema ja tema juhitav reziim süüdi selles , mis sünnib Tshetsheenias . Kodusõda avaldub vaeste ja rikaste vastasseisus . Ka rikaste endi keskel on arveteõiendamised saanud igapäevaseks . Nad hirmutavad , et mingil juhul ei anna võimu ära . Meie oleme praegu meelestatud valimistele . See on demokraatia kõige elementaarsem toimimisviis . Endised demokraadid jutumärkides aga eiravad praegu seda . Nad räägivad , et valimisi pole vaja . Selle peale võin ma öelda , et kui te kardate valimisi , mis demokraadid te siis olete . Meie liikumine Töölis-Venemaa näiteks toetab rahvaste enesemääramisõigust kuni täieliku eraldumiseni välja . Meid ei hirmuta separatism , kuid me tunnistame seda õigust iga rahva puhul . Seejuures ka nende õigusena , kes elavad Krimmis , Abhaasias , Ukrainas . Kui nad tahavad Venemaaga ühineda , jumala pärast . Kui aga ei taha , see on nende asi . Seega me oleme praegu demokraatlikumad kui demokraadid kokku ongi . Me oleme valimiste ja võimu rahuliku ülemineku poolt . Kui aga Jeltsin räägib , et kohe tuleb sõda , siis me hakkame valmistuma sõjaks . Kas te valmistute sõjaks ? Kuidas me saame valmistuda . <arv>. aasta suvel Jeltsin ju sõitis Tamani diviisi , Dzerzinski-nimelisse diviisi ning teatas , et käib rünnakut ennetav kahurituli . Me juba siis hoiatasime ühiskonda , et pärast ennetavat kahurituld järgnevad tõelised lasud . Ja nii see juhtuski . Nad tulistasid oma parlamenti . Täna , kui ta räägib , et tuleb kodusõda , siis järelikult ta ka valmistub selleks . Jällegi ta külastab diviise , mängib sõjaväelastega ning otsib asendajat Gratshovile . Gratshov teda enam ei rahulda , sest teist korda armee Gratshovile ei kuuletu . Meie võime aga selles ebavõrdses heitluses olla üksnes ohvrid . Meil ei ole relvi . Ajakirjanduses räägitakse erimeelsustest Gennadi Zjuganovi taga seisvas rahvuslik-patriootlikus blokis , kuhu ka teie kuulute . Vastab see tõele ? Teate , ma eitan jutte tõelistest ja mittetõelistest kommunistidest . Praegu on kogu Venemaa rahvas , eeskätt aga töölised veendunud , et Jeltsin tuleb kõrvale heita . Jeltsin on ammu muutunud ühiskonna piduriks ja häbiplekiks . Seepärast ei ole meil täna teist valikut . Kui Zjuganov esindab seda blokki , siis ta ei tohi esindada mitte üksnes kommuniste , vaid ka patrioote , mingit osa usklikest , mingit osa äriringkondadest . See on mäng kodanlike reeglite järgi . Jeltsin püüab valijaid praegu hullutada , pakkudes oma valimiskampaania ajal seda , millest meie oleme kogu aeg rääkinud . Zjuganov püüab aga kokku leppida pankuritega . Lõppkokkuvõttes on aga selge , et Jeltsinil ei õnnestu töölist petta ega Zjuganovil pankurit . Samas on selge , et kodutud , vaesed , töötud , kelle tulevik on ebaselge , kes on sunnitud pisarates mõtlema oma laste tuleviku pärast , hääletavad kommunistide poolt . Kas ei või siiski juhtuda , et Zjuganovi võimuletuleku järel blokk laguneb ? Paljud kommunistid tahaksid näiteks meelsasti taastada endise N. Liidu , kuid nende liider eitab kiiret ja vägivaldset integratsiooni . Ma arvan , et Zjuganov on ses osas põhimõtteliselt õigel seisukohal . Vaadake , isegi Jeltsin püüab siin mängida inimeste tunnetel . Tavalistele inimestele ei meeldi , et N. Liit lagundati . Ükskõik , kui ebatäielik see ka ei olnud , oli siis parem kui praegu . Te räägite , et toetate demokraatlikke valimisi ja võimu rahulikku üleminekut . Samas ei ole saladus , et pärast võimuletulekut kehtestate diktatuuri ning vaatate uuesti läbi privatiseerimise . Kas te siin ei näe siiski väikest ebakõla ? Kui Zjuganov tuleb võimule , siis diktatuuri ei tule . Lihtsalt tekivad paremad tingimused meie võitluseks . Samas ma ei eita , et on vaja töölisklassi diktatuuri , see tähendab , enamuse diktatuuri . Milles see väljendub ? Väga lihtne . See väljendub eeskätt selles , et näiteks tehase töölised peavad kehtestama kontrolli administraatori palga üle . Las ta saab kaks korda rohkem , kuid las seda ütlevad töölised ise , nõukogu . See on kõige tähtsam tee diktatuurile . Kas te siiski ei arva , et seesuguste ideede rakendamine võib kaasa tuua verise arveteõiendamise ? Verise , verise , mu armas . Rahvusvaheline valuutafond tuleb verega Venemaale . Rahvusvaheline valuutafond on aga Ruanda , <arv> <arv> inimest kahe päevaga . Te ei teagi , mis seal juhtus . Kahe päevaga sai hukka sama palju inimesi kui teid , eestlasi , üldse kokku ongi . Seepärast ei maksa meile rääkida , kes verega , kes mitte . Käib sõda kahe süsteemi vahel , väga pingeline sõda . Kas meid tapetakse või me suudame püsima jääda . Siis aga tuleb palju tsiviliseeritum maailm , palju õiglasem ja humaansem maailm . Kui aga juhitakse dollariga , vabandage , mulle see ei meeldi . Moskvas on kergem leida valuutavahetuspunkti kui avalikku käimlat . Kui te ikkagi peaksite võimule tulema , kuidas te suhtuksite Balti riikide iseseisvusse ? Ma olen tuhat korda öelnud ja kordan teilegi , et ennekõike oleme huvitatud venemaalaste elujärje tõstmisest , et nemad elaksid hästi ja et tööliste lapsed võiksid sõita välismaale . Mõne aja pärast võiksid nad juba Miamisse puhkama lennata . See peaks olema kättesaadav enamikule elanikkonnast , aga mitte lurjuste kitsale ringile . Tõstame venemaalaste elatusjärge , kõik teised rahvad tulevad meie järel . Nad tahavad elada ühises peres . Millise vormi see liit võtab , on juba tuleviku küsimus . Otsustama peavad aga rahvad . Balti riikide elanikud peaksid ise korraldama referendumi Venemaaga ühinemise küsimuses . Kui te aga soovite jääda iseseisvateks , palun väga , pole vaja . Siis hakkab meid eraldama piir . Tuleb taastada igipõlised Vene alad . Mis tähendab , igipõlised Vene alad ? Igipõlised Vene alad on need , mis kehtestati sisuliselt Peeter I valitsemise ajal. See ju tähendaks , et Balti riigid peaksid olema Venemaa koosseisus ? Istugem siis läbirääkimiste laua taha . Räägime . Pole õige , kui Baltikumist tulevad pretensioonid Pihkva maadele . Ma arvan , et tuleb pöörduda Euroopa ühe mõistlikuma rahvusvahelise akti poole , Helsingi kokkuleppe poole , mis sätestab piiride puutumatuse kontinendil . Sellega oleks see küsimus suletud . Loomulikult tuleks piirialadel , näiteks Ivangorodi suhtes kehtestada erireziim . Kuid see oleks kahepoolne reziim . Kas te siiski ei arva , et paljud probleemid lahendaks Tartu rahulepingu tunnustamine Venemaa poolt ? Teate , kõik , mis oli pärast Nõukogude Liidu lagunemist , kõik , mis juhtus pärast <arv>. märtsil <arv> korraldatud referendumit , kui nõukogude rahvad hääletasid liitriigi säilitamise poolt , on meie arvates ebaseaduslik . Sellepärast , kui tahate , elage oma iseseisvas riigis . Andku jumal teile õnne . Samas tuleb teiega kaubelda maailmaturu hindade järgi . Nagu praegu ka tehakse . Võibolla olete halvasti informeeritud . Eesti on muutunud üheks maailma suurimaks värviliste metallide eksportijaks . Teate , miks ? Sellepärast , et meil Venemaal varastatakse kõik , vasejuhtmed kaasa arvatud . Selline korralagedus on kasulik mitte üksnes teile ja teie tolliametnikele , vaid ka meie tollile , kes täidavad taskuid . Teie bandiidid aitavad rikastuda ka meie bandiitidel . Ma arvan , et see on ebaõige . Venemaa on teelahkmel . Millisena te näeksite Venemaa lähitulevikku ? Venemaast saab nii või teisiti eeskuju teistele rahvastele . Mõistate , oktoobrirevolutsiooni tulemusi tuleb kinnitada valimistega . Küll me kinnitame . Samas siiski räägitakse , et praegused valimised oleksid justkui veebruar <arv>. Ka tuleb ka oktoober <arv> ? Täiesti võimalik . Sellepärast me praegu arutame , mida teha pärast valimisi . Kas tuleb võimule Jeltsin või tuleb Zjuganov , meie hakkame ikkagi nõudma pankade natsionaliseerimist . Venemaal peab olema üks , aga mitte poolteist tuhat panka . Edasi nõuame väliskaubanduses riigi monopoli . Me ei tunnista maa eraomandust , sest see on rahvavastane samm . Praegu ei tooda küla midagi . Paljugi sõltub armeest . Kas sõjaväelased läheksid teiega ? Minu nägemust mööda enamik sõjaväelastest loodab , et võimust võtab punane värv . Armee säilitab ka praegu punalippe . Kuidas ka ei oleks , kuid Jeltsin andis <arv>. mail au just punalipule . Ainult rumal inimene võis jätta tähele panemata , et sinna oli kirjutatud : “ Meie Nõukogude kodumaa eest ! ” See ongi armee deviis . Kas te siiski ei arva , et jutt proletariaadi diktatuurist ja punalippude all armeest tähendab tagasiminekut minevikku ? Kuhu tagasi ? Mitte midagi sellist . Nii arvate teie . Teile meeldib nii mõelda . Meie läheme edasi . Kas teile seal Baltikumis meeldib kahepealine kotkas , kas teile meeldis , kuidas tsaarivalitsus teisse suhtus ? Meeldib ? Ma küsin teilt , kas meeldib või mitte ? See ei ole tee tagasi ? Te tuletage mu sõnu meelde . Kui ei tule Venemaal kommunismi , hakkab teie üle valitsema kahepealine kotkas . Teid , väikesed rahvad , ei kaitse keegi . Te arvate , et sakslased tulevad teile appi . Ärge lootkegi . Neil on omad probleemid . Jeltsini püsimajäämine tähendaks tagasiteed , teed impeeriumi juurde . Temal on impeeriumi ambitsioonid . Iga normaalne inimene näeb ju , mis toimub Tshetsheenias .