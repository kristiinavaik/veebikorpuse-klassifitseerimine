kirjak	ilu_habemeajaja.tasak.ela	Arvo Uustalu Habemeajamisel tarvitan ma teravaks ihutud žiletti . Aeg-ajalt võib mõne taolisega küll sisse lõigata , kuid ainult kiirustades , või kui tera on liiga nüri – piisav ainult veenide läbi lõikamiseks . Eks siis tuleb kergele nahahaavale süljega niisutatud ajalehetükikesi peale panna . Allergikud ei tohiks aga unustada , et trükivärv sisaldab naha rasvkudet ärritavaid kantserogeenseid aineid . Tean juhuseid , kus ajalehepaberi rohke tarvitamine on põhjustanud koguni pärakuvähki . Siiski , vaevalt et ajalehetükikeste näopiirkonna mikrohaavadele asetamine sellessamuses kasvajaid tekitab . Kui , siis tõesti allergikutel vereringe kaudu . Samas mäletan selgelt , kuidas nooremseersant Urjukov teatud soolikast verd köhis ja söögivalmistaja peale kartulikoorimisnuga teritas . Kuid ka oma tumedaimates fantaasiates ei osanud kogenematu nooremseersant arvata , mille kätte ta tegelikult sureb . See surm oli vähemalt kaks korda valulisem kui persest vere ning soolikate köhimine . Vähemalt kaks korda . Mäletan seda selgelt . Kuidas ta karjus . Tugeva sisemise pingega . Ja välimise pingega . Nagu veristatav kult . Esialgu vaikselt , siis üha kõvemini . Kõvemini . Kõvemini ... . Ta silmist ei paistnud kübetki vene intelligentsile nõnda omast olukorrast huumoriga üleolekut . Üleolekut ka siis , kui Leningradi blokaadi ajal rotti või oma hirmkõhna last pimedas keldris sai järatud . Pimedas seetõttu , et teised intelligendid jaole ei saaks . Ainult vahel harva , intiimses ja härdas meestevahelises ringis , lipsab see tal keelele . Ei ühtegi rõõmusädet silmis . Ma ei tea , mida nooremseersant toona mõtles , kuid kindlasti mitte anekdooti porutÜik Rževskist . Väärikalt saab eluraskusi kanda ja seejärel surra vaid see , kellel neid raskusi pole teele ette juhtunud , kes ei ole neid nuusutadagi saanud . Õnneseened . Pigem taluksin kümme korda päevas tuliseks oraks muundunud meeste suguelundit oma tagumikus , kui peaksin veel kord pealt nägema seda , mida toona seersant Urjukoviga tehti . Kuigi lõua vigastamine ei ole ägedaloomulisemate meeste hulgas haruldane , tuleb silmas pidada , et nii mõnelegi naisele meeldib arm karvasest lõuast enam . Sellest armist õhkub veel möödunud aegade mehisust ja džentelmenlikkust . Aegade , mil seksuaalühteni jõudmiseks kaitsti vapralt naise au . Tol kaugel härrasmeeste ja naturaalmajanduse ajastul polnud võimalust elukaaslast raha eest osta . Kui , siis ehk näljaperioodil paari piraka papaia eest . Mida suurem nälg , seda väiksem papaia . Kitsastel aegadel kuni kakskümmend grammi . Ükski mees ei julgenud naisterahvale läheneda ilma selle lõunamaise viljata . Matriarhaat . Ja nad olid tollal tõesti tugevad . Tõid perele leiva lauale . Termiliselt töötlemata juurika . Meessugu on neile selle eest tänaseni tänulik . Toidab ja katab vana mälestuse eest . Sageli piisab ka vaid näitamisest . Muide , sile lõug ei vähenda vähimalgi määral meesterahva karismaatilisust , sest seksuaalselt erutavamad karvad kasvavad mitte lõual , vaid rinnal ja jalgadel . Seda enesestmõistetavalt ainult meesterahvaste puhul . Mõnus on libistada käsi läbi papaiadžentelmeni ürgse karvastiku ning mõõta ta armastuse suurust . Mida ümaram kõht , seda suurem armastus . Juurikakaupa jagades jätkub koopakaaslastelegi . Kuna maskuliinsed kehad on mulle vastunäidustatud nii karvastena kui karvatutena , on siinkohal tegu vaid minu subjektiivse arvamusega , millega poisikeste hindajad ei pruugi nõustuda . Protsentuaalselt küllaltki suur osa elanikkonnast eelistab ju homoseksuaalseid ja pedofiilseid suhteid . Kuid nooruki liiget hõõrutakse pederastide poolt ka lihtsalt vastu oma jalga , ilma temaga seksuaalsesse kontakti laskumata . Taolisel süütu keha puudutamisel ja selles tekkivate protsesside jälgimiselgi on oma võlu . Vähemalt nii räägitakse . Aga ka lapsed ise näitavad seksuaalmängudes meelsasti oma veel väljaarenemata suguelundeid . Mäletate ehk teatud piinlikkustundega isegi neid lõputuid pimedas keldris liikmete kõrvutamisi ja näppudega mudimisi . Ärge häbenege , see kõik on loomulik noorukite seksuaalkäitumine . Tõuske julgelt kontorilaua tagant püsti , pühkige taskurätikuga oma prillid ning öelge selge ja kõva häälega – jah , ma nühkisin liiget teise mehe jala vastu . Ja süda on järsku vaba teid aastaid vaevanud valehäbi taagast . Juudiusu seadustiku talmudi järgi võib kolme aasta ja ühe päeva vanuse tüdruku isa loal kihlata koos penetratsiooniga ehk peenise tungimisega vaaginasse . Aga poisi imepisikest liiget hakkavad juudid mudima praktiliselt selle sünnimomendist . Et pealtvaatajate seksuaalset pinget veelgi tõsta , sooritatakse juudi poisslastel circumcisio . Selle piinarikka protseduuri jooksul lõigatakse mudilaste peenise eesnahka . Mida kõveraninaliste poisikestega veel pimedas ja ilma publikuta tehakse , teavad vaid rohkearvulised muhameedlased ja nende hingesugulased juudiusulised . Juutide naabrid ja kaimud araablased harrastavad poiste ümberlõikamise kõrval ka tütarlaste ümberlõikamist . ( Komme on säilinud ka Musta Aafrika neegrite seas , keda ei ole veel tsiviliseerida jõutud . ) Selle iidse tava kohaselt kas eemaldatakse neidude eruti nahavoldike või kärbitakse kliitorit . Paljudel juhtudel lõigatakse ära ka väikesed häbememokad . Paraku on kliitorilõikamisrituaali läbinud neidudel tunduvalt raskem orgasmini jõuda , kuna nii jääb sugulise rahulduse saavutamine peamiselt G-punkti , mitmesuguste õrnuste ning naha ja limaskestade silituste peale . Selle vastu on aga täielikult feministid , kes nõuavad naistele meestega võrdse töö eest suuremat palka . Kuna käesolevat lugu antakse edasi esimeses isikus , siis ausa jutustajana ei tahaks ma piinlikke fakte varjata . Seega pean selguse huvides lisama , et mõistan suurepäraselt inimkonna füüsiliselt kaunima poole kohatist meestepõlgust . Kes meist siis tahaks haisvat karvast siga enda kõrvale voodisse ilma materiaalse kompensatsioonita . Või ka karvatut ? Ega neil suurt vahet ole . Nagu ka sellel , kas mõni inimkonna suuremakasvulise poole esindaja kehaosa on tahtejõuline või tahtejõuetu , kaarega alla või üles . Kuigi väidetavalt eelistavad naised tahtejõulise lõuaga raseeritud okassigu . Need olevat keskmisest alatumad ja enesekasupüüdlikumad . Kellele aga ei meeldiks raha . Okassigu ülekantud mõttes . Eks neid lühikese ja igava elu poolt kõrva taha pandud tähelepanekuid ole teisigi . Nagu see , et hommikul ei maksa unise peaga habet ajama minna enne äratuskella äratusmehhanismi käivitumist . Või suurest agarusest ühiskondlikus WC-s lõuga kraapida kolme minuti jooksul , mil sinu kõrval urineerib kadeda iseloomuga kolleeg . Siuh . Kõri , kui õrna kehaosa , läbi lõikamiseks piisab ühest tugevamast tõmbest . Tee sa siis takka järgi täiesti keskmisele uurijale selgeks , et sinu enda käsi ei värisenud ega vääratanud Adama sõlmelt udemeid kraapides . Sinist väikesekasvulist laipa ei usu keegi . Rondina lamavat ausameelset laipa . Panete tähele – ausameelset . Olen püüdnud sellest kaasasündinud vaimupuudest igati vabaneda . Paraku tulutult . Fenomeni saab võrrelda raskest selgrookõverdusest lahtisaamise sooviga . Pinguta kuidas tahes , aga küür ei kao kuhugi . Ei aita siin kirurgi nuga ega türgi saunas kontide väänamine . Ainus , mida teha saate , on depressioonihoos endale nöör kaela siduda . Oluline on ainult jälgida , et te ei jääks küljega välisukse poole . Seda üleliigset naeru pole kellelegi vaja . Sama kehtib ka aususe suhtes . Ärge kunagi mainige hüvastijätukirjas , et panite kabla kaela aususest . Austage ka teiste inimeste tõekspidamisi . Nende , kes peavad oskamatust valetada raskekujuliseks psüühiliseks kõrvalekaldeks . Ausus on haigus , nagu iga teinegi , mis sind paratamatult varem või hiljem murrab . Parem siis juba hiljem kui mitte kunagi . Nii jääb sust vähemalt märtri oreool . Väikese ausa märtri . Olete ehk isegi tähele pannud , et lõuakraapimine , kui ohutu protseduur see ka ei ole , lõpeb vahel ohtra verega . Ja mis kõige paradoksaalsem – su enda omaga . Reeglina püütakse ju kaaskodanikesse auku teha , kõri läbi lõigata , noaga susata , knopkaga tagumikku torgata . Mõni neist vaestest torgatutest vaatab sulle sinisilmselt mõistmatu pilguga otsa – teeskleb . Mõni peab aga uskumatult kaua vastu – vingerdab , püüab knopka pehmes kehaosas või nuga seljas eemale roomata . Aga asjata , sest suur verekaotus teeb ohvri nõrgaks . Pealegi oled sa , suskaja , osav poiss . Oled juba kord asja käsile võtnud , viid selle ka meie põhjamaa rahvale omase visadusega lõpuni . Oi siis seda verd . Ime , et sulle pole veel teravad vampiirikihvad kasvanud . Teate küll , niisuguseid , mis jätavad kaelale maohammustuse sarnased jäljed . Reptiili käest võid ehk kiire poisina pääseda – uputad oma hetkelise kondivalu viinasse ja peagi paistetus kaob . Kerge hammustus on mõne aja pärast hetk elust , mälestuseks <arv> õmblusarmi . Vereimejate käest pole aga pääsu . Nad jälitavad sind nagu hagijad saaki kuni surmani . Ole sa siis nõnda suur ja julm karu kui tahes – mesikäpp , põhjamaiste metsade kuningas . Kogenud koerte vastu sa ei saa . Ega need lätlasedki teisest puust ole . Saavad asjaga keskmise mehe tasemel hakkama . Lõdvalt . Knopkaga . Nende surma oodata on lootusetu . Hagijate . Kindlasti tuleb aga ka maohammustuse ohvritele läheneda individuaalselt . Kellele kerge paistetus , kellele piinarikas tursunud enneaegne surm . Paistetuse ulatus sõltub pigem hammustatavast kui hammustajast . Tooksin paralleeli elust – kes viskab vedru välja juba esimese tapjamesilase torke peale , kes peab vastu miljon sutsu . Tuhat . Olen lugenud , et välismaal toodetakse žilette , mis püramiidis taastavad oma habeajamiseelse teravuse . Seal on mõtleva inimese jaoks muudki põnevat . Nende jaoks , kellel pole olnud võimalust piiritagust maailma nautida , ütlen , et karvase makaagi vabadust siiski piiratakse ka sealsetes avarates ning looduslähedastes loomaaedades . Võib-olla te ei tea , aga osa meie immigrantidest ja inimestest töötab sealsetes loomaaiavõrkudes lähimate suguvendadena loodusest . Imiteerivad isegi lühemaid hüppeid , haaravad kinni liaanidest , karjuvad . Näitavad punast tagumikku . Aga seda ainult peale lepinguliste suhete lõppemist . Ahvina töötamine on meie edasipürgivatele inimestele tavaliselt vaid vaheastmeks inimlikuma elukutse suunas . Nende unistuste tipp on arstina töötamine . Kujutage korraks ette , milline elu unistuste tipule järgneb – käpp pidevalt kullas . Naised , viin , noored poisid . Vaevumärgatavate mustade ebemetega lõual ja kubemepiirkonnas . Väristan külmakartlikult õlgu . Parem siis juba aus ahv . Muide , ka need mustade ebemetega noorukid unistavad ahvi elukutsest , mis on meesprostituudi omast hinnatavam . Ka pole ahvidel pärasooleprobleeme . Tõsi , üks mu lähedastest tuttavatest , kes oli karjääriredelil tõusnud meesprostituudist pediaatrini , kurtis , et ka doktoriametil on teatud miinused . Kuidas ma ka ei pinninud , mees neid ei avaldanud . Kumb on etem amet , kas prostituudi või sugulase oma , pole minu kompetentsis otsustada . Eks igal elukutsel ole omad head ja vead . Ühelt poolt mõningased piirangud liikumisraadiuses , teisalt pead jälle meelalt jalgu laiali ajama , lõbusalt naerma , harkasendeid võtma , Ülaagreid laulma . Õnneks pole mul mõttessegi tulnud valida mitteerialast tööd . Kuigi jäsemed painduvad hästi . Nagu baleriinil . Peaaegu nagu . Ja ka viisipidamisega saan suurepäraselt hakkama . Olen nimelt aastaid segakooris laulnud . Rõhutan veelkord – segakooris . Naljaga pooleks võib öelda , et lööksin Hollywoodis laulva maailmakirjanduse õppejõuna läbi . Eriti sobiks mulle aafrika kirjanduse andmine . Iga vähegi rütmi pidav mustanahaline kirjaoskaja ja Musta Mandri kirjanduse õppejõud oskab ka trummi mängida . Aga mere taga oodatakse ainult proffe . Amatöörina seal läbi ei löö , ole sa kui painduv tahes . Iga aastaga kasvab nende arhantropuste arv , kes suunduvad Läände paremat elu otsima . Loomulikult olen pigem inimene siin , kui hästitoitunud ahv seal . Ometi olen teatud kibestumushetkedel mõelnud , et kui saaksin kuidagi ühendada need kaks vanimat elukutset – ahvi ja prostituudi oma – siis topelttasu eest võiks ju ka proovida . Eeldused on ju olemas – painduvad . Tegemist on siiski spekulatiivse ja raskesti realiseeritava ideega . Loomaaed on ju eelkõige lastele ja rikkumata noorsoole orienteeritud asutus . Lahjad põdrapullid ja kaamelid pole vaatepilt ärimaailma haidele . Eeslid . Ponid . Neilt pole peale naha midagi võtta . Muide , pättide käes on ohutust lõikajast žilett muutunud ohtlikuks tööriistaks , vaheda habemenoa asendajaks . Just tööriistaks , sest paljudele on see julm kõrilõikamismäng elu , kogenematutele töö ja edasijõudnuile elutöö . Ainult habemeajajad ei mängi . Raske töö toob neile hallid karvad pähe , viib enneaegselt hauda , laiendab jalaveene . Mäletan selgelt seda aega , kui töötasin veel juuksur-habemeajajana . See kõik oli nagu eile : pesemata pead , laienenud jalaveenid , vahutupsud , iharad pilgud , osavad kiired liigutused . Ja mitte tilkagi verd . Peaaegu mitte tilkagi . Selle mõne tilga pärast aga lausa hulluti haiglaselt . Tungiti kallale . Solvati füüsiliselt . Ometi ei antud neid tilku mitte kuradile vaid intelligentsele habemeajajale . Mitte ohtlik amet ei röövinud mult kolme esihammast , vaid labiilse närvisüsteemiga debiilikud . Linnapea . Rektor . Ja bisnesman . Eriti solvav oli viimase turvamees . Kolmest kaks jäid tema sääremarja . Peale väikest intsidenti oma nägu peeglis märgates mõistsin , et füüsiline töö pole minu jaoks . Eelistasin nimelt pehmele pudrule vintsket liha . Kasvõi tagumiste lamedate kikudega . Habemepügamisbisnesis löövad läbi vaid karmid mehed . Kuid mitte veristest karvatüügastest ei tahtnud ma täna rääkida . Kui jälgite mu juttu tähelepanelikult , taipate isegi , milles asi . Tohutu suure ja koostööaldi pingutusega . Kes on öelnud , et valu peab lugema sada lehekülge tunnis , lehekülge võib lugeda sada tundi . Tol kõledal maihommikul ajasin taas oma pikaksveninud haritlashabet . Mäletan toda kauget päeva kui eilset . Hommikud on meil eriti kõledad ja rusuvad , sombused . Nad vajuvad sulle peale , tungivad su reumaatilistesse liigestesse , ümbritsevad sind oigeid täis uduna . Su painduvad jalad muutuvad aastatega paindumatuteks valutavateks köntideks . Nad on sul küll all , aga kõverad . Reuma . Radikuliit . Osteoporoos . Gangreen . Keegi ei usugi , et kunagi paindusid nad sul suurepäraselt . Peaaegu nagu baleriinil . Balletitantsijatel , nagu tänapäeval on kombeks neid meessoost androgüüne kutsuda . Ja kui saabub vaikus , surud käed kõrvadele . Sa ei sarnane uduga kohanenud inglasega , sest tema jalad ei kõverdu aastatega . Nad ei kattu isegi soojendavate karvadega . Bussiaknast ujuvad aeglaselt mööda okastraadiga ümbritsetud tsemenditehased , ketrusvabrikud , põlevkivikaevandused , lehmi ning rasvunud sigu täis suurfarmid koos mõne armetult kõhna vaaruva töölisega . Ärge arvake , härrased , et neil pole probleeme . Ükski siga ei taha noa alla minna . Ja ükski heasüdamlik maamees neid torgata . Neil hetkil kõverdaksin pigem rahva lõbustamiseks oma karvakasvanud nägu , vitsutaksin banaane , näitaksin elurõõmsatele külastajatele sündsuse piires tagumikku . Neile see meeldib – vaoshoitud kastreeritud lõbusus . Eriti naistele ja lastele . Kuulen vahel praegugi kõrvus seda naeru segunemas litside nukrameelsega . Nemad ei pea enam muretsema reumaatiliste näppude pärast , paindumatute jalgade pärast . Sadakond püsiklienti ja oled omadega mäel . Paar-kolm rikaste armastust ja sa oled omadega mäel . Kui andunud paistavad siis su silmad . Armastus kaob , raha jääb . Nad ostavad su ära , kogenud tohter . Ja kogenematu prostituut . Ja prokurör . Poliitikutest me siinkohal ei räägi . Püüame siiski sündsuse piiresse jääda , kallid kolleegid . Sile lõug oli juba Vanas-Roomas keigari tunnus . Tol kaugel ajal kasutati habemeajamisel teisi instrumente , kuigi inimesed olid täpselt samasugused nagu praegu . Viimasel ajal olen mõelnud , et vaevalt isegi paremad . Nad olid siis julmad ja ajasid orasid tagumikku , eraldasid tulise rauaga kehast suguelundeid , torkasid silmi peast , raiusid jäsemeid otsast , venitasid keha toona uudsel leiutisel rattal ning solvasid meid , kallid sõbrad . Eriti valus oli , kui nad munandite kallale tulid . Vabandust , unustasin end hetkeks . Keda huvitab teise valu . Olgu see kui päratu tahes . Aga sa mõistad mind , kui juhtud säärane olema . Toona käivitati habemeajamismasinaid tehnika vähese arenemise tõttu vända abil , mida keerutasid kavalad naised . Kui jutt juba neile kaldus , siis suurerinnalised naised ( rinnavähk oli tol ajal peaaegu tundmatu ) , pikakoivalised naised , lamedarinnalised naised , laiapuusalised naised , ja pange tähele , mis eriti üllatav – krokodillilaadselt inetud naised . Nad on integreerunud tihedalt meiegi ühiskonda . Haaravad võimu . Kasvult olid nad praegustest väiksemad . Palju väiksemad . Ajan habet püüdlikult , sest aitab sellestki , kui teised su veremädanikuga nakatunud verd valavad . Bakterid tungivad läbi kogu su nõrga organismi otse südamesse , pannes su vatsalisele organile surmapõntsu . Nad närivad läbi su kärbuva selgroo , lagundavad kaarieserikkaid , kunagi nii terveid hambaid , annavad hoobi seljatagant . Mis hambaid – kihvu . Usku ja lootust raske haigus just ei süvenda . Usku , lootust , armastust . Nad ei võta füüsilist valu tekitades arvesse sinu sandistatud organismi iseärasusi . Ilmas on kahte tüüpi inimesi – ühed , kes lepivad kurva orjaseisusega ja teised , kes mingil tingimusel ei lepi . Viimased on intelligentsemad , ükskõik kui lollid nad ka ei oleks . Kahjuks ei sure paljud sellest väikesest inimkonna osast oma loomulikku surma . Nad puuakse oksa . Seda on eriti lootusetu taluda . Jändrikku männioksa . Oma käega ei tee ma seda mitte . Ärge lootkegi . Kalmistud on meil ilmselgelt ülerahvastatud . Võib juhtuda , et sulle pole seal laiutavate laipade tõttu koguni kohta . Ärge arvake , et nad kõik on peale maisest elust lahkumist maha rahunenud . Hoidke end nende raevu eest , ausad inimesed . Eriti ettevaatlik olge ühe küljepealse kusetoruga santkummituse suhtes . Tema nimi on Mohhom . Vennike on kibestunud seetõttu , et oma maise elu jooksul ei õnnestunud tal kordagi naisterahvale seksuaalselt läheneda . Tema toru nähes puhkesid kõik neiud hüsteeriliselt naerma . Isegi need , kellel huumorisoon täielikult puudus . Leidmata muldasängitamiskohta , tõused sa nördinult ja rahuldamatult puulatvade kohale , tiirutad elupuupõõsaste vahel , loendad raevus riste kokku . Varesed ja hakid kihutavad sust paremalt ja vasakult mööda , laulavad oma laule . Ja mine tea , kui midagi üle ei jää , põrutad ehk põrgu asemel otse tähistaevasse . Samal ajal kui teised su suguvennad kaevavad lagunema kippuvate vakladest puretud näppudega tunnelit üüratutesse sügavustesse , uuristavad muti kombel käike , vahetevahel abiks lõualuus hõredalt turritavaid hambad . Kuumus aina kasvab . Ainult ärge , palun , naerge mu üle , kui näete mu kõhna keha tungimas taevalaotusse , lõhestamas õhku koos kotkaste ja tuvidega . Varblased kadugu mu teelt . Tuvid ja tihased . Väikesed armetud olendid . Mitte palun . Lihtsalt , ärge irvitage . Habemeajamisvahuga ma väga ei lobista , sest ka teine kord läheb vaja . Lame kollakashall valgus vannitoas jätab sulle petliku mulje , et oled kalapime . Mitte kanapime , vaid kalapime , sest õhus ringleb vaatevälja ahendavat auru . Väike ruum , kõledus ja lagi . Kui siia lisada veel suure sauna kauge kumin , võidki üks kord lolliks minna . Kui sa ükskord tunned , et kogu maakera on sulle kollektiivse sauna pesuruum , kui sa märkad , et tagumikku sinu poole pööravad makaagid pole mitte metsikud ahvid vaid rõvedad liigikaaslased . Vaatad ringi ning märkad õudusega , et nad on kõik ühte sugu , londid lõdvalt rippu . See tähendab – keskmise sookaaslase keskmise erektsiooni seisundis . Ja kuidas sa ka ei pingutaks , ei suuda sa seda pilti silme eest rebida . Päevast päeva . Päevast päeva . See kerkib ikka ja jälle su silme ette . Sa libistad aeglaselt pilgu üle rohelise seina , aknaorvade rea , hallide kivipinkide , libeda betoonpõranda , punasenahalise mehe , tema armetu suguliikme . Endaga võideldes rebid pilgu uksele , duÜiruumile , voolavale veele , selle all sulistavale lampjalgsele härrasmehele , kelle elund on kergelt eregeerunud seisundis . Küllap mõtleb räigelt erootiliste fotode peale teatud ajakirjades . Piinlikkustundest sunnid end ikka ja jälle üha pesema ja pesema . Endaga võideldes rebid oma läbinägeliku pilgu reaalsuselt ja sukeldud hunnitutesse unelmatesse . Suurte tissidega naisi pole kuigi raske ette kujutada . Ei , mitte lihtsalt teisele poole kergkonstruktsioonist vaheseina , vaid sinna , kus möllavad orgiad . Kuid ometi ergutavad sind ka need reaalsuse pisut siivutud kilked . Lisavad asjale jumet . Liiga kahvatu on see muidu , lausa näljaselt haiglane . See unistus . Kui unistus kärbub reaalsuseks , siis sind enam pole . Väikest ja tähtsusetut . Sind enam pole . Veel hästi painduvate jalgadega . Sind , kes sa loodad veel ahvi ja prostituudi ameti ühendamisse . Sind , kes sa saaksid selle raske tööga kindla peale hakkama . Kui vaid antaks võimalus . Lõpetanud habemeajamise , viskasin vana Vene žileti tänavale . Neva , kui mäletate ? Las lõikavad veene . Mina ei ole selline mees . Üksikut hunti nii lihtsalt ei murra . Vaatan endale julgelt näkku , sellisena nagu olen , meeldivalt väike ja karvane . Unistuste seksikangelane . Hõõrusin lõuale töölistele määratud odekolonni " Hellas " , mis virgutab nende eneseteadvust , ja vaatasin endale näkku . Laubale oli ilmunud korts . Aukuvajunud põsed rõhutasid seda veelgi teravamalt . Mis seal's ikka , mõtlesin pingega – vanadus . Kuigi nagu varavõitu , kolmkümmend kolm . Otsekoheselt öeldes tundsin end näruselt , ülimalt näruselt . Kui kogu ümbritsevale jamale lisada sinu enda tragöödia , siis mõistad suurepäraselt . Kui juhtud seda tüüpi olema . Kui oled nukraid raamatuid lugenud , õhtuti kamina ees tulle vahtinud , näljasel lapsel pead silitanud . Tõmbasin väriseva intelligendikäega üle aurava peegli ja kummardusin lähemale . Ma ei tahtnud temalt midagi teada , kõik oli kirjutatud mu oma näkku . Korts oli ülejäänud nahapinnast valgem ja õhetas . Tundsin , kuidas kogu nägu hakkas tasapisi huugama . Tõmbasin käega üle kurru . See oli paks . Voldiline . Lisaks olid silmades veresooned lõhkenud . Eriti vasakus . Kuid hetkekski ei samastanud ma end keevitajaga , selle rasket , tänuväärset ja tervistkahjustavat tööd tegeva meistrimehega . Piim siin ei aita . Seksuoloogide poolt soovitatav lemmikravivõte ammugi mitte . Nägin aga suurepäraselt , või pisut kehvemini . Surusin kinni nii vasakut kui paremat . Seejärel vastupidi . Pisut halvenenud nägemine ei löö mind rivist välja . Loen edaspidi prillidega . Järgmisel uimasel hommikul oli neid juba kaks . Vaatlesin kurdusid kaua . Kuidagi liiga kiiresti tekivad . Samas võivad nende tekkimisele soodustavalt mõjuda rasked aastad , töö objektidel , piinamised . Peas halle karvu polnud . Peaaegu . Need ilmusid täie hooga mu hõrenevate juustega pähe palju hiljem . Järgmisel varajase talvega aastal . Kui veel mäletate , siis tol talvel räägiti ajakirjanduses palju perekonnast , kes toitus inimlihast . Seda serveeriti nii hautistena , karbonaadina kui mitmete suppide komponendina . Räägitakse , et pereema Kihnu mutt oli veel oma väimehe Heikiga sugulises vahekorras . Mis räägitakse . Nägin seda ise salaja naabrimehe aknast sisse piiludes . Kui part kukkus , lausa võpatasin . Olin selle leluga mänginud oma lapsepõlves . Mulle meenus ema noorena , plastmassist suleline ja mina , väike ja õnnelik . Õnnelik , see on mul hästi meeles . Ka mu ema naeris . Uskuge mind – naeris . Mäletan seda hästi . Aga tema silmi ma ei mäleta . Need olid tal helesinised . Helesinised , aga ei mäleta . Algul arvasin minagi , et need hetked ei unune . Aga nad ununevad . Ka kõige intiimsemad neist . Sulgege oma silmad ja proovige meenutada . Karvakasvuga näis kõik korras olevat , kasvas . Vaata et rohkemgi kui keskmine ette näeb . Paar millimeetrit päevas . Eks ma hakanud ka varakult peale . Raseerimisega . Mitte et ma oleksin seda väga tahtnud . Pigem vastupidi . Kui kurrud oleksid ilmunud mõne tavalise töökaaslase näole , poleks juhtumit peale tema enda keegi tähelegi pannud , kuid mulle valmistasid kurrud tõsist muret . Kui te , kallis sõber või sõbranna , leiate end kunagi taolisest olukorrast , siis teadke , et on juba hilja . Keha küljest rebitut ei saa iialgi tagasi . Nad ei teki ilma põhjuseta . Sellest põhjusest ei tahaks ma aga rääkida . Kui suudate , siis fantaseerige oma kogemuste raames . Ärge ainult naerma puhkege . Kui teil neid ei ole . Teil on lihtsalt vedanud . Või naerge pealegi . Olen sellega harjunud . Naelte inimkehha löömisega . Kurrud muutusid paksuks , hakkasid sügelema ja tekitasid valu . Samalaadsed ilmusid ka munanditele ning sugutijuurele . Pihku võetult meenutasid nad väikeseid ajupoolkerasid . Kibelus oli liikunud piki vart ülespoole . Samuti sügelesid aeg-ajalt käeseljad ning silmamunad . Lähemal vaatlusel märkasin neil valgeid kõvu täppe . Tundsin , et mu tervis on lootusetult läbi , lonkab . Jalad end tunda veel ei andnud . Kuigi juba higistasid . Proovisin olukorra leevendamiseks mitmeid ravivõtteid : kompressi , kõrvenõgeseteed ( talvel kuivatatud taimedest ) , mitmeid uinuteid . Aga need ei andnud soovitud tulemusi . Ainus , mis küll haigust ei ravinud , kuid võttis kibeluse , oli dimedrool . Kahjuks toob viimane kõrvalmõjuna kaasa loiduse , reaktsiooni nõrkuse ja unisuse , mis võivad meie karmis ühiskonnas sulle saatuslikuks saada . Olin proovinud endale asjata mitmeid diagnoose panna – alates suhkrutõvest kuni verevähini . Eriti kaldusin viimast arvama . Kuid nõgestõvele iseloomulike villidega ja allergiatunnustega haigusi on niivõrd palju , et võtab silme ees kirjuks . Ilma vereproovita pole võimalik oletusi kontrollida . Omakäeliselt ei söandanud ma aga proove võtta . Samuti on meditsiiniga päev-päeva kõrval tegelevatel spetsialistidel ka teatud kogemusi sellel alal , seljataga tuhandeid patsiente . Loomulikult pole kogemus takjas . Arstid on näiteks halvad armatsejad , kuigi astuvad sageli ühtesse oma õnnetute patsientidega . Viimases üldlevinud arvamuses pigem kahtlen , sest ma ei usu , et inimkond on langenud nii madalale ametialasele astmele , et kingsepad rahuldavad ennast kingadega , arstid tulevaste laipadega , kirjanikud kirjatähtedega , tuletõrjujad tulega . Usun jätkuvalt looduse krooni tervesse mõistusesse . No tervesse kehasse kindlasti . Terves kehas terve vaim . Higistavate jalgade peale ei viitsinud ma isegi mõelda , niivõrd tähtsusetud tundusid need kurdude kõrval . Lõpuks otsustasin piiratud teadmistega arsti juurde minna . Too oli omal alal parim . Eriti tuntud oli ta diagnoosipaneku kiiruse osas . Võib-olla pole ma just kõige objektiivsem valgekitlimeeste hindaja , kuid kes meist siis on , kes meist siis on . Särav Päike ja ilus ilm tol kaunil looduslähedasel varahommikul ei loonud minus mingeid eufoorilisi illusioone , parandas ehk ainult natuke tuju . Tänavanurgal kasvav haraline tamm sirutas oksi nagu lennuks valmistuv raisakotkas . Olen näinud neid ainult zoopargis . Vabaduses on hakanud raipeid väheseks jääma . Mida humaansem ühiskond , seda vähem laipu tänavatel . Mäletan , kui elasin kaheksakümnendatel Moskvas , siis ei tehtud laipadest väljagi . Anti neile veel jalaga kõhtu . Ja surnukeha vastas hoobile kirglikult : " Bei , jesli ljubiÜ ! " Ei , seda ütles siiski kirglik Ljuba ühel vihmasel sügispäeval . Idanaabritel on selline sõjakas iseloom . Kolhoosi tantsupeole võetakse alati puss või teritatud vikat kaasa . Tõsi , terariistade abil ei avaldata armastust mitte neidudele vaid omasugustele lokkispäistele pruunisilmsetele noormeestele . Veri , kui kirgliku armastuse sümbol . Siuh-säuh ja punase füsioloogilise lahuse nägemine tekitab sinus ennenägematu erektsiooni , mis ammugi tehnilise piiritusega kõrist alla lastud . Kirglikele slaavlannadele see aga meeldib . Tehniline piiritus . Sellega kustutavad nad oma kirge . Või võta sa kinni , mida nad seejuures mõtlevad . Enne liinibussi sisenemist ostsin lehepoisilt kõmu-uudiste žurnaali . Esikaanel inimsööja , rasvane kont näpus . Inimliha moorida . Kui julm . Mina teeksin seda vaid äärmise häda sunnil . Isegi jänese tapmine valmistab mulle raskusi . Mõtlen pikk-kõrvale veel tükk aega tagantjärele . Ja pärast on hale soolikaid seest välja rookida , nahka nülgida , konte murda , pead otsast lõigata . Aga peab , aga peab . Proteiinid . Need jänkud ei andesta mulle iialgi . Inimesed on märksa leplikumad . Näiteks mina ei käi kedagi verdtarretamapanevates unenägudes kollitamas . Kuigi põhjust oleks küllaga . Siiski , ma ei ole leppinud . Lihtsalt alla andnud . Veel trammiski mõtlesin vastikustundega sellele täielikult viisakustundetule kannibalile . Naha- ja suguhaiguste dispanser oli üllatavalt tühi . Vaid paar-kolm ooteruumi seina ääres märkamatult oma järge ootavat süfiliitikut . Püüdsin neist targu eemale hoiduda . Ühel polnud nina , seda hingamiseks nii vajalikku kehaosa . Teisel polnud ... , jah , uskuge või mitte , kuid teisel polnud vasakut jalga . Ega te vist oska ette kujutada , mida see tähendab . Võimalik , et ajas kiirustades osakonnad sassi . Akna tagant kostus looma haukumist . Ilmselt koera . Kuid võimalik ka , et sinirebase oma . Kogenematu kõrvaga on nende vahel raske vahet teha . Kontrollisin veel kord silmanurgast mehe jäsemete arvu . Neid oli tõesti üks . Köndi otsa võis lotendava püksisääre sees vaid aimata . Et invaliidile mitte piinlikkust valmistada , püüdsid tema jalga märkamatult silmitseda . Akna tagant kostus el zorro ulg . Ei , rebased ei ulu kunagi nii madalas helistikus , mõtles mu väsinud aju . Tahtsin just invaliidi käest küsida , kus ta parempoolne tõukejalg on , kui kostus inimhääl . " Sisse . " Jõudsin veel silmanurgast märgata , kuidas mees seda jalutuskepiga sügas . Õigemini seda , mis sellest järgi oli . Ta silmad järgnesid mulle arsti kabinetti . Kabinetti sisenedes suutsin vaevaga üllatust maha suruda . Isegi oma praeguses kurvas olukorras märkasin , kuivõrd väike oli arst sanitari kasvuga võrreldes , lausa kääbuslik . Tavaliselt on ju vastupidi . Antud asjaolu häiris mind pisut . Pigistasin rullikeeratud inimsööjat kõvemini . Mina selleni ei laskuks . " Istuge , palun . " Näiline viisakus tõi mind reaalsusesse tagasi . Istusin kannatamatult , samal ajal kui kirjaoskaja ilmega doktor dokumente sirvis , kontrollis paberil mu selja küljest lahtilöödud neere . Õde seisis kuskil minu tooli taga . Asjaolu , mis mind pisut rahutuks tegi . Oleks aga skisofreeniline karta seljatagant tõsist hoopi raviasutuses . Õe kaenlaalused lõhnasid deodorandi järgi . Mõistan , kui oled ettevaatlik leivajärjekorras või ühiskondlikus transpordivahendis , või mõnes väärastunud seksuaalsuunitlusega institutsioonis . Aga meditsiiniasutuses pole tõesti seljataguse kontrollimise vajadust . Heitsin vaid põgusa pilgu üle õla . Õde sai must valesti aru , kuid silma ei pilgutanud . Haigusega olen kaotanud oma endise sarmi . Mäletan , et veel mõned aastad tagasi vaatasid nukrate silmadega hellust otsivad tüdrukud mulle sügavalt silma . Aga võib-olla seepärast , et ka mina veel otsisin midagi . See otsimine kosutab hinge ja turgutab keha . Kui sa mitte , kallis sõber , seda liiga pingsalt taga ei aja . Parem las jääb midagi rõvedaks saladuseks . Libistasin igavleva pilgu lahtilõigatud inimesele plakati peal , kraadiklaaside komplektile klaasis , jorsi lühikestele kõveratele jalgadele , mis kohati ajasid ta punnkõhu taustal koguni naeru peale . Minu terava pilgu eest neid juba laua alla ei peida . Liiga terav on see . Vahe nagu nuga . Loomulikult ülekantud mõttes . Samas , ma pole kordagi suutnud sellega jäsemeid lõigata . Pilguga . Dokumente oli palju . Vaatasin süüfilisele omaste tunnustega kätt formaliiniga täidetud purgis ning harva mõne üksiku tilga poetavat kraanikaussi . Käsi tõmbus rusikasse . Masseerisin seda märkamatult . Lihaste kärbumine . Vaatamata õe kasvule , jätsid ta jalad igati hea mulje . Õnneks polnud tal jalas haiglaslikke haiglasusse . Rebisin neilt pilgu ja mu silmad vaatasid otse doktori väikestesse kurjadesse seasilmadesse , küllaltki nõrkade prillide taga . Nad võisid olla umbes miinus üks . Mitte rohkem . Mees vidutas neid abitult , kuid samas pahatahtlikult . Tüüpiline väikekodanlane . Lõug perfektselt raseeritud - ei mingit habemeajamist segavat haigust , nagu vistrikud , leetrid või vere hüübimatus . Doktori silmis peegeldusid abiarsti sääred . Vaene tüdruk lootis enamat . Asusin asja juurde : " Sügelevad punased . " Kurdudele tähelepanu juhtimiseks puudutasin neid ettevaatlikult . Ka väikseim puudutus tekitas tavapärasest tugevamat õhetust . " Nimi ? " " Arvo Bakenbard , " ütlesin millegipärast oma esinejanime . Õnneks mees kontroolima ei hakanud . Ka pupille mitte . " Sugu ? " " Mees , " laususin mingi kõhklusvarjundita hääles . Arst tõstis pilgu , kuid loodetavasti tegi seda niisama . Polnud ka mingit alust arvata , et tegu oli homoseksualistiga . Kuigi mine sa tea , neid on rohkem kui kogenematu inimene arvata oskab . Läksin kord Emajõelinna kinnisvararegistrisse , et paberilipakale allkirja saada . Aga naine , kes pukis istus , ei andnud seda . Isegi siis mitte , kui naeratasin talle oma kõige sarmikamal moel . Kujutate ette , kõige sarmikamal moel . Tegu oli ilmselt lesbilisi suhteid harrastava kontoritöötajaga . " Vanus ? " Mehe käest pole küll viisakas vanust küsida , aga mida teab üks keskmine inimene viisakusest . " Kolmkümmend kolm . " Mul polnud põhjust valetada . Sulg krõbises paberil . Pikk kuid meeldiv abiarst kirjutas kõik püüdlikult ja kräbedalt üles . Näha oli , et tema tundis oma kohta elus , võimu , mida annab asetäitjale sulepead hoidev käsi . Mida siis veel ülemustelt oodata ? " Aadress ? " " Kalmistu <arv>-<arv> , teine korrus . " " Sünge elukoht patsiendi jaoks , " naljatles arst omal kombel . Haiglas tohib naljatleda ainult tema . Õde naeris . Märkasin , et ta jalgadel esines siiski teatud defekte , mis vanuse kasvades muutuvad lausa vastikuks . Näiteks pakkjalgsus koos sääremarjade rasvumisega . Inimilu on äärmiselt lühiajaline . Paraku kasutavad rumalad inimesed seda lühiajalist ainult hetkeväärtusega materiaalsete ja vaimsete impulsside hankimiseks . Pole just kaugele viia jah , mõtlesin . " Pole midagi , " laususin vaikselt , " keldrikorrusel on veelgi süngem . " Niiske , rotid . Kord hukkus sinna keldri põlvekõrgusesse ollusesse isegi üks hulgus . Alkohol oli temas ülemäärast kuraasi tekitanud . Mitte igaüks ei suuda end uputada kolmekümne sentimeetri sügavusse vedelikukihti . " Rahvus ? " Kõhklesin hetke . Aga ainult hetke . " Eestlane . " Õnneks ei märganud arst midagi kahtlast . Muidugi oleksin võinud öelda ka juut . See loonuks meie vahele südamlikuma õhkkonna . Kuid oma südant ma ei müü . Ma ei suutnud ikka ja jälle kõrvutamata jätta nende kummalist , ebaproportsionaalset kasvude vahet . Üks väike ja sanitar suur . Samas võisid nad olla lihtsalt kolleegid . " Parteilisus ? " " Kuidas , palun ? " " Parteilisus ? " Milleks see , konstateerisin mõttes . Ja taipasin ise samas ka kohe . Ma pole küll arg mees , kuid külmajudinad jooksid piki mu selga . Peaaegu et kahetsesin oma sinnaminekut . Võivad neerud selja külge tagasi lüüa . Tohtrid on kõigeks võimelised . " Parteitu , " pobisesin ausalt . See pole mulle kasuks tulnud . Ausus . Paraku on see pärilik haigus . " Vanad blanketid , " pidas valgekitlimees vajalikuks selgitada . Ohkasin kergendunult . Selgituseks ütlen , et isegi haige kardab . Samas taipasin , et need ajad on möödas . Puurisin pilgu doktori seasilmadesse – aga inimesed on samad . Jah , mitte üle miinus ühe . Millegipärast paelus mind ikka ja jälle pedantselt teravaks ihutud skalpell hoolikalt tolmust pühitud lauanurgal . Kuna meditsiiniline instrument tekitas minus soovimatuid amputeerimismälestusi , uurisin kopsu , maksa ja neere plakatil . Kõigi kahjustused seotud ilmselt suguhaigustega . Päike sillerdas sellel . Oli juba tõusnud . Arst lükkas skalpelli märkamatult sahtlisse . " Mille üle kaebate , patsient ? " Võisin pea anda , et ta pöördus minu poole . Lihtsalt ebaviisakas vormis . Olgu , mängime siis kaasa . " Sügelevad , punased . " " Näidake , palun , ette . " Demonstreerisin vastu tahtmist . Külmaga tõmbavad nad mul pisut kokku . Arst katsus . Õde vaatas . Need olid tal sinised , kuid tühjad . " Kas sügelevad ka ? " küsis naha- ja suguhaiguste arst . Kahtlemata pole minu koht siin , kuid neile seda selgeks ei tee . Võib ka öelda globaalsemalt – minu koht pole üldse siin . Kui saaksin arsti valida , siis külastaksin kõige meelsamini günekoloogi . " Neil pole vähemalt plakati peal süfiliitiku nina , vaid ... " " Kuidas palun ? " " Vabandust , jäin mõttesse . " Süfiliitiku pilgust taipasin , et talle ei meeldi mõtlevad olendid . Me häirime neid ebameeldivalt . Ja nad teevad kõik , et meid oma teelt kõrvaldada . Mäletan , kui käisime kord hilissügisel kursusega kartuleid võtmas , ütles meid eskortiv saksa keele õppejõud poola keeles : " Kui ma siit kaevama hakkan , kas ma jõuan siis Austraaliasse välja ? " " Jah , " vastasid need kolm üliõpilast , kes toda slaavi keelt mingil määral valdasid , nagu ühest suust . Aga mina teadsin , et ta võetakse juba paari esimese kaevepäeva pärast kinni . Ka karjeristid on geograafiat algelisel tasemel õppinud . Enam ma teda näinud ei ole . Äärmisel juhul jõudis sanitaarnormi sügavusele . Aga seda õppejõudu ei unusta ma kunagi . Ka nüüd , kus olen juba ise meister . " Sügelevad , punased . " Doktor krimpsutas laupa , nagu mõtleks . Kuid nagu eespool selgitatud , oli antud tegevus talle igati vastuvõtmatu . Seega teeskles . " Leetrid . " Võpatasin üllatusest ja jäin ainiti plakatit vaatama ning mõtteid koguma . Pilk kaugusse suunatud . Ja peale lühikest pausi : " Järgmine , palun . " Otsus tuli ootamatult kiirelt isegi assistendile . Arst oli oma kiire diagnoosi panekuga väga rahul . Hööritas . Ilmselt õe ees . Ootamatusest pillas too isegi aidsihaige verega nakatunud süstla . See jäi nõelapidi põrandasse võnkuma . Nagu pendel . Ohtlik pendel . Jälgisin seda pingega . Äärmiselt ohtlik pendel . Olen küll haige , aga mitte surnud . Aidsihaiged tuleks meie ühiskonnast isoleerida . Õde kummardus süstla poole . Tal olid punased siidised aluspüksid , mis andis tunnistust neiu heast maitsest . See on muidugi kummaline , et aidsi nakatunuid ühiskonnast ei eraldata . Nad võiksid elama asustada näiteks mõnele Venemaa poolt okupeeritud Siberi alale . Radikaalseid meetmeid nende ühiskonnast eraldamiseks ma soovitada ei saa . Lihtsalt oma humaanse maailmavaate tõttu , mis on mind põhja tirinud . Ma tahan elada . Kabinetti astus paks ohvitseriproua , eliitpensionär . Doktor nautis juba ette tööalast professionaalset rahuldust . Žurnaali jätsin vasaku jalata mehele . Kannibalism pakub huvi igasuguse intelligentsuse astmega inimesele . Ühe jalata mehele veeres pisar silma . Loodan , et ma ei kangutanud lahti tema vanu haavu . Invaliididega tuleb käituda delikaatselt . Raevuhoos võivad nad ühiskonnale ohtlikuks muutuda . Nagu libahundid . Ühel hetkel vaatad , et normaalne ühe jalata mees , teisel hetkel seisab su ees kibestunud ja kättemaksuhimuline mõrvar . Mis kuradi leetrid , arutlesin koduteel . Isegi raamatust ei vadanud järgi , ei kontrollinud oma väheseid teadmisi . Hm , sügelevad ja punased . Ja neid tuli üha enam ja enam laubale , liikmetele , seejärel üle kogu näo ja keha . Kurdudega kaasnes väljakannatamatu sügelus ja äng , mis võivad harvadel juhtudel kaasneda ka vaese eluga . Kui vaesusest saab iga soovija lihtsalt lahti aususest loobumise teel , siis raskele haigusele saab järgneda vaid surm . Kui mõte viis mind volüümika patsiendini , tõmbusid mu suunurgad nagu iseenesest laiale irvele . Vasaku jalata mees juba ootab läbiloetud žurnaaliga ooteruumis . Silmis peegeldumas inimsööja . Kalmistu juba paistis . Olin jõudnud oma perekonna alalisse elukohta . Matsin nad kõik sinna , kuigi mulle avaldati tugevat survet , et ma nad meditsiiniliste katsete jaoks kingiksin . Aga ma pidasin survele vastu . Kaotasin tookord vaid kaks hammast . See ei ole kindlasti nõnda suur kaotus , mille pärast tasuks nutulaulu esitada . Meie ühiskonnas . Kuni kahekümne hambata inimesed löövad veel tantsugi . Panevad kolleege uskuma , et tegelikult on neil puudu vaid neli-viis esikihva ning taga on kõik mälumisvahendid alles . Kaua neid ei peta . Ilma hammasteta antakse sulle aga jalaga persse . Mitmeid kordi järjest . Õhtul lukustasin vannitoa ukse ja vaatlesin end hämaras , lugemiseks sobimatus valguses . Pea oli paks . Sügasin end ettevaatlikult siit ja seejärel sealt . Ettevaatlikult , sest mida rohkem kraabid , seda enam sügeleb . Reaalteaduste kandidaadina selgitaksin eelpoolöeldut matemaatiliselt umbes nii : x²=y³ , kus x on sügelemise intensiivsus ja y kibeluse tugevus . Loomulikult on siinkohal tegemist lihtsustatud mudeliga . Ka ei suuda ükski sümbol , kui keeruline see ka oleks , näidata tõelist valu . Ega vist mitte ka ükski sõna . Olen neetud kogu selle räpase maailma poolt . Üksi , täiesti üksi . Ütlete , et mis siis viga . Jah , aga üksi päratu armee vastu . Tomahook on neile vaid süütu mängukann , võrreldav ehk habenoaga . Enne tantsule minekut kraabid sellega püüdlikult lõuga , peale tantsu keerad ägedalt soolikaid . Võib-olla olete isegi neist asjust üht-teist kuulnud , lehest lugenud , televiisorist näinud , hommikul trussikutes sõpradega arutanud . Tõsi , laip kangialuses ununeb sama kiiresti kui kevadine lumi . Sulab maa sisse . Öösel ei tulnud mul und . Akna taga , väljas , jalutas piki katuseharja üksik lunaatik , aeg-ajalt näugatas mõni kodutu kass . Mõni kodutu kass kuseb hommikuti ka laste liivakasti . Lunaatik pööras viimase katuse kohal järsult paremale ja kadus silmapiirilt . Sama ootamatult nagu oli ilmunud . Ikka ja jälle meenus mulle doktori ja tema assistendi kasv , õigemini nende kasvude vahe , kummaline proportsioon . Mu suletud , und ootavate silmade taga keerlesid mehe äbarikud rangjalad punnkõhu taustal , süfililiitiku mädanemakippuv käsi plakatilt , täies elusuuruses abiarst-sanitari jalad , mis moondusid mu silme ees iiveldamaajavateks pakkjalgadeks , viinast puretud maks . Ning äärmiselt väheste hammastega novelli peategelane . Lugesin mehe hambad üle . Kindel - mina . Karjatasin õuduses . Katsusin oma paistes silmalaugusid . Õnneks ei kuulnud seda keegi . Kõik magasid raskelt . Isegi laisapoolsed tuletõrjujad , kaardiässad . Üldiselt olen karjatustega ettevaatlik . Pingutasin oma meeli nii kuidas jaksasin ja pakkjalgade asemele ilmusid elusuuruses siredad sääred . Naine oli valge kitli seljast võtnud . Ainult sukatriibud ja need punased . Jäin rahuldunult magama . Miski ei painanud mind enam . Hommikul ei saanud habemeajamisest juttugi olla . Kogu nägu ja munandid olid koledal kombel tursunud , isegi sugutilukk kibeles ja punetas nagu tripparil . Mitte stripparil , vaid tripparil . Samuti sügelesid selg ja liikmed . Väikesed punased kublad sisendasid enneolematut raevu , ebamäärast isiksusetut vihkamist . Külm vesi tekitas vaid ebameeldivaid aistinguid . See tähendab , et ei aidanud üldse . Voolas ainult ojadena nagu hane selga vesi . Vaatasin veel korra endale otsekoheselt näkku . Vastu kihutasid mustad tähed . Pimedas maailmaruumis mustad tähed . Neid ei näe keegi . Liiga väike on inimese eristusvõime , piiratud meeled , taju ja mõtlemine . Teinekord ei suuda sa märgata koguni musta hiidu , tohutut giganti . Liiga tume on ta . Su tume nägu on täis kasvanud musti tähti , silmadeks gigandid , juuksed moodustavad galaktikaid ning kuskil nende vahel eksleb su täiesti läbipaistev hing – täiesti märkamatu . Ja ei ühtegi Päikest . Kui , siis mõni tume . Ainult habe kasvas vaatamata haigusele jõudsalt . Pikenes . Keerasin raadio lahti , et end pisut lõdvestada . Kostus naisvõimleja reibas hääl . " Ja nüüd veelgi reipamalt – üks , kaks , kolm , neli , üks , kaks , kolm , neli , üks , kaks , kolm neli ... " Teda akompaneeris klaverdaja . Klimberdas . Surusin käed kõrvadele . " Üks , kaks , kolm , neli , üks , kaks , kolm , neli , klaver , klaver , klaver ... " Mis tal viga reibas olla . Sulgusin vannituppa ja kraapisin end ennastunustavalt . Veritsevad haavad kattusid peagi korpadega . Kärnakasvanud haavadega ei võidelda . Klaverdaja alustas teist passaaži . Seekord veelgi kõrgemalt ja reipamalt . Võtsin lisaannuse dimedroli ja väljusin , pidevalt mõeldes mind ees ootavale tulevikule . See oli lähedal . Tormas . Rahustite tarvitamine polnud mulle abinõu tõelisuse unustamiseks , see oli mul liigagi hästi meeles . Kogu aeg silmade ees – kui peeglisse vaatasin . Neil puhkudel ei vaadanud ma endale armunult silma . Hea seegi , kui keegi pole sul , kaitsetul haigel inimesel , neid kahe näpuga kolbast välja torganud . Seepärast rõõmusta , õnnetu mees , keeruta ratastooli , naudi kõrvadeta muusikat , mis kohiseb su pea sees . Märkamatult lähenenud miilits lõi lohakalt ja loiult kulpi ning küsis siis minu käest midagi oma emakeeles . Mina saan aru , et ta tahab isikuttõendavat dokumenti , puna- või sinipassi . Pisidetaile ei mäleta . Purjus ta ei olnud , pigem aeglase reaktsiooniga , tuima olekuga . Olin selle koju unustanud . Mõistate , selle punase , sinise või lilla . Isikuttõendava dokumendi võiks samuti püksi kinnitada , et oleks alati käepärast võtta , kui kellelgi vaja läheb . Kuigi ma ei oska arvata , milleks . Las ripub niisama rahulikult , see dokument . Ainult tilgutamisega tuleb ettevaatlik olla . Peaasi , et kui mõni inspektor sinu käest dokumenti küsib , sa kogemata vale asja lauale ei lööks . Vormiülikond oli korravalvuril korrektselt triigitud , viigid sisse nühitud . Soovida jättis ehk ainult mütsinoka kõrgus laubast . Kaks näppu . Nimetissõrm ja günekoloogi sõrm . Platnoidel kolm . Ma ei julge ettegi kujutada , kuhu auku nood sotsiaalselt kohanematut seda kolmandat torkavad . Aga mees polnud ka platnoi . Tavaline korravalvur . Võib-olla luges mu mõtteid . " Pea on paks , " selgitasin korravalvurile rahulikult . Korravalvur hõljus mu silme ees nagu miraaž . " Nelikümmend krooni . " Kas selle eest , et hõljub , mõtlesin , kuid ei küsinud midagi . Ulatasin need talle vaikides , sest kartsin , et ei pea enam hetkegi vastu . Olen nimelt väga vastupidav . Mind ei löö miski rööpast välja , enne kui kukun . Politseinik võttis raha tänuga vastu , kuid ei näidanud seda välja . Pigem võis kõrvaltvaatajale mulje jääda , et tülitasin meest ametikohustuste täitmisel . Mina polnud kõrvaltvaataja . Siit moraal – hoia see alati endaga kaasas . Tunnen näiteks mitut meest , kellel on see alati eelpoolmainitud kohta peidetud ja kes hirmunult pidevalt kontrollivad kätt taskusse pannes selle olemasolu . Ülemäärane agarus . Käisin mitu päeva ringi , teadmata mida kurdudega ette võtta . Vastu tuli tislereid , keevitajaid , ministreid , žurnaliste ja veel mitmesuguseid ametimehi . Täiesti kasutu kõnts . Ma mõtlen siinkohal ministreid . Vastu tuli sõbralik töökaaslane . Tema juuresolekul julgen käimlas žiletiga habet ajada . Ta ei tonksaks mu kätt . Tal ei tuleks see ilmselt mõttessegi . " Kuidas läheb ? " " Ma ei tahaks olla rõve , aga kuidas lükkad , nõnda läheb , " naljatlesin . " Miks nii morn , Arvo ? " Mehe tähelepanu liigutas mind . Tungis südamepõhja . Võib-olla sellepärast , et olen väga tundeline inimene . Vääritimõistmise vältimiseks pean lisama , et see oli ka kõik , mis mind mehe juures liigutas . Uhkustundest ma hambaid ja reumaatilisi jalgu ette näitama ei hakanud . " Sa ei märka ? " küsisin vihjavalt silmi pilgutades . Aga nii , et must ei jääks valet muljet . " Midagi nagu oleks jah . Laud paistes ? " " Jah . " " Silmaalused kottis ? " " Jah . " " Näpud natuke kõverdunud ? " " Jah . " " Halb uni ? " " Peaaegu . Pikaajaliselt kestev . Pole veel ärganudki . " Lihtne tööliskolleeg sügas parema käega vasakut kuklatagust . Aga süda oli tal soe , kaastundlik . " Näed , kurrud , paks , punane . " " Tursunud . " Kolleeg noogutas . Sai asjast aru . " Sügeleb ? " " Jah . " Loomulikult ei ütle see üks väike sõna midagi valu kohta . Valu mõistmiseks tuleb see endal läbi elada . Piinad tuleb endal alistunult läbi kannatada . Loomulikult ei ütle seda ka sõnaraamat . " Raske juhus . Mis haigus ? " Sõber kergitas pükse . Need vajusid tal rebadele . Taas ja taas . Võimalik , et ukrainlane või muhameedlane . Neid on kõikjal . " Leetrid . " Üsna kesise haridusega kahemeetrine töökaaslane vaatas mind üllatunult . Tammus kahel jalal . " Mumps ? " " Leetrid . " " Mumps ? " " Leetrid . " " Raske haigus , " lausus mees kõhklevalt ja sügas kõõmast pead . Noogutasin pead . Ma ei tea , kas ta taipas midagi arstiteadusest ja sellest et meie riigis tehti leetritele lõpp peale <arv>ndal , seljatati sangarlikus võitluses , või imestas niisama . Mis siin üllatuda , see pole ainus nakkushaigus , mis meie suurt ja võitmatut laastab . Hea veel , et katk ei ole . Kui mürgitus on juba veres , võib see lõppeda haleda surmaga . Lisaks viimatinimetatutele on praegu lõunavabariikides ja Indias moehaigusteks koolera ja leepra . Kollatõbi ajab tugevama tervisega haiged ainult naerma . Väljaarvatud majanduslikult arenenud riikides . Seal nad nutavad , et elu lõbusam oleks . Nagu olen kuulnud , nutavad seal rikkad ka siis , kui lemmikkoer kõngeb . " Ehk annad nõu ? " " Asi häirib sind kõvasti ? " " Jah . " " Nõuandlasse pole sul küll mõtet minna . " " Tõesti , mul on teiselaadilist abi vaja , üheksa mehe ramm mind ei aita . " " Tead , astu õige targa juurest läbi . " " Targa ? " Mees noogutas ja läks oma teed . " Mul lonkab ka tervis pisut , " hõikas kolleeg mulle veel tänavanurgalt . " Mis ? " " Ajuvähk . " " Mõistan , " ütlesin , kuigi mul oli endalgi probleeme kuhjaga . Kurrud . Polnud jõudu kedagi mõista . Ajuvähk ei ole ka see kõige hullem , mis sind tabada võib . Vaatasin kolleegile veel kaua järgi . Ta ei lehvitanud . See targa juurde mineku mõte oli aga hea . Paganama keeruline oli aga seda teostada , sest Üarlatanide kuulutusi olid kõik mõeldavad ja mõeldamatud kohad täis , ajalehed ning raadio . Peagi jõudsin järelduseni , et tarkust ei reklaamita . Seda tuleb endal otsida . Nagu ütleb vana vene rahvatarkus – las teised kiidavad , kui keel kannab . Kulus tükk aega enne kui leidsin originaalse lahenduse . Kohale viis mind takso . Radikuliiti põdev juht küsis mult topelthinna . Mõistsin teda suurepäraselt , sest hädasolija ei hooli niivõrd mammonast . Tihtipeale antakse koguni viimane . Võrdluseks võib tuua ka lõbumajja sõidutamise . Soniga taksojuht : " Ehk annate kolmekordse ? " Mina : " Ma pole veel nii läbi . " Soniga taksojuht : " Küsida võib alati . " Noogutasin mõistvalt oma kräsupead . Targa juures pikka järjekorda polnud . Paradoks , sest lollide ooteruumid kubisevad lihtsameelsest rahvast . See on mõneti ka arusaadav , sest seal on avarust , mis lihtsat inimest ligi tõmbab . Lisaks sanitarid . Targa tark nägu äratas usaldust , teistes ilmselt võõristust , sest ootasin järjekorras ihuüksi . Ta töötas abiliseta . Antud asjaolu ei üllatanud mind millegipärast põrmugi , ei tekitanud võõristust ega kerget umbusaldust . Tänu oma vahedale tähelepanuvõimele märkasin lauanurgal inimsööja pildiga žurnaali . Kõhedust tekitav lektüür . Algul sõi ära kintsu , seejärel käe ja ribiprae . Vaatasin talle siiski igaks juhuks otse silma sisse . Lausa tungisin . Kõik oli korras – sealt vaatas vastu inimsööja . Võisin alustada kahe meistri vahelist vestlust . " Kas sa oskad nõu anda ? " " Räägi . " " Sügelevad , punased . " Vaikis . " Sügelevad , punased , " kordasin , arvates et ta ei kuulnud . " Raske juhus . " Olin seda juba kuskil kuulnud . Tark mõtles . Ta tegi seda kaua ja põhjalikult . Ta oli keskmist kasvu , ehk pisut väiksemgi . Mul polnud teda kellegagi võrrelda . Mitte hingelistki . Kääbuste ühiskonnas oleks ta kindlasti üle keskmise . Kõik on siin ilmas suhteline . Gulliver jätkas mõtlemist . Ta väikesed seasilmad nõrkade miinusüheliste prillide taga vilasid rahutult . Samas ei paistnud ta ümbritsevat märkavat . Ta vaatas endasse . Pingsalt . Midagi tuttavlikku säras ta tõmmust näost . Väike ja krimpsus , etteulatuv nina , bakenbardid , vilavad silmad , süsimustad juuksed . Selge ! Lausa võpatasin äratundmisrõõmust – karvased bakenbardid – PuÜkin . " Demonstreerin ? " Tark tõusis . Muidugi PuÜkin . Meister ise . " Kas ma pean ette näitama ? " Tark ärkas oma sügavatest mõtetest . Kui te arvate , et see on niisama lihtne – mõelda – siis eksite . Proovige teinekord , tundke , kuidas see esmapilgul mõttetu tegevus haarab teid jäägitult endasse ja te tahate üha enam ja enam seda teha . Haarata peaga maailmu , tunnetada ajuga miljoneid pisikesi lõbusaid seoseid kogunemas üheks suureks valuliseks tervikuks . Ah , mis seal ikka proovida , olge niisama . Seadke tantsusamme , põrgatage palli . " Pole vaja , see haigus on mulle liigagi tuttav . Õhetavad kurrud , punetavad kublad , naha- ja suguhaiguste dispanser , ebanormaalne sanitari ja arsti proportsioonide suhe ... " Tark vaikis hetke , kogus mõtteid . Nägin , kuidas need vaikselt ta massiivse kolba all liikusid , rahutult siia-sinna sibasid . Mees püüdis neid koondada , sõnadeks vormida , matemaatilisse mudelisse panna . Mu pilk libises tahtmatult seinale , kus rippus laialilaotatud inimene plakatil , koos mulle juba tuttavate neeru , maksa ja kopsuga . Antud asjaolu ei jätnud mehest just kuigi soodsat muljet . Kas tõesti peab neid plakati pealt taga otsima ? Kuid jätame eelarvamused . Tegemist võis olla lihtsalt hariduselt arstiga , kirurgi või lahkajaga . Kõik omal kitsal erialal julmad vennad , soolikakeerajad , ussiväljaajad . Patsient plakatil põdes ilmselt maovähki , sest see oli tal üpris verisel kombel lõhki lõigatud . Ka neerudega polnud ilmselt kõik korras , seda võis välja lugeda juba mehe tumedatest kotti vajunud silmaalustest . Tundsin vanale töölisele kaasa . Kahju , et mul polnud tol hetkel võimalik näha teda ümbritsevate kirurgide avalaid nägusid . Nood olid diskreetselt plakatilt välja jäänud . Näitlik õppevahend peegeldab elu liiga ühekülgselt . Kunstnik oli oma töö teinud korrektselt . Puudu jäi vaid loovast lähenemisest . Pildi äärel vilksatav skalpell koos valge varrukaga või kondilõikamissaag oleks andnud asjale jumet . " Sa oled palju kannatanud ? " Võpatasin . " Jah . " Otsustasin olla lõpuni avameelne . Mul pole enam midagi karta . Isegi öösiti ei kuku enam kaljudelt alla . Ma tean oma saatust . Seda ei saa lõputult enda eest varjata . Mu kõrv tabas akna taga koera haukumise . " Kuulete ? " " Jah , " vastas tark . " Võib-olla rebane ? " ei andnud akna tagused haugatused mulle rahu . Kui punakuub on solvunud , teeb ta täpselt sellist häält . Veel kaua kuuldus akna tagant koerrebase haugatusi . " Sinirebane ? " täpsustas tark . Kuulasin tähelepanelikult . Kaks lühikest ja kolm pikka , kaks lühikest ja kolm pikka . Olen kuulnud ka rebasehaugatusi valemi järgi auh-auh-auh , auh-auh-auh . Aga seda Kõrgõstani steppides ja kõrberebase suust . Mäletan veel , et tookord tuli meil nälja leevendamiseks vihmausse süüa . Õnnestus leida aga vaid praetud hammastevahel krõbisevaid skorpione . Vaatasin targale üllatunult otse silma – ilmselt pole ta spetsialist ulukite alal . " Sind piinati ja sa ei tohtinud kõvasti karjuda ? " " Tuli ette . " " Ainult su süda karjus , rebis su kuulmeid ? " " Jah . " " Su süda tõmbus kokku . " " Õhtuti , " vastasin vaikselt . Vaevukuuldavalt . Mul oli valus . Ja häbi oma valu pärast . Aga ma teadsin , et tema ei naera mu üle . Kui mõistab , siis ei naera . Mõistan , mõtles mees . " Nad naersid . " " Laginal . " " Ja sundisid sind kaasa lõkerdama . " Vaikisin meenutustest . Lisaks kaevandusest haiged kopsud , mis ei lase hingata , pitsitavad kaela , mõtlesin . " Nende orikalikud kaelad tekitasid sus vastikust , nende hemorröas tagumikud haisesid ebameeldivalt . " Mees kogus end. " Nende kõõmased seapead olid rasvased , nende piiratud kotkaajud liikusid äärmiselt aeglaselt . Aga nad piinasid sind , nad tapsid sind , nad vägistasid sind . " Viimane ei läinud neil siiski korda . " Jaa , " pigistasin endast välja . Meenutused sisendasid mu hella hinge raevu . Ma ei häbene seda tunnistada , sest loodan , et teie seas leidub ka neid , kes on seda ise tunda saanud . Mingit mõnu ma pihtimusest ei tundnud . Ma ei ole seda tüüpi mees , kes uhkustab oma haavade , oma alanduse , oma amputeeritud liikmetega . " Su silmaalused on mustad , põsed auku vajunud . " Ma ei saanud aru , kas ta küsis või konstateeris , kuid vastasin siiski , rohkem nagu endale . " Jah . " Ma rääkisin endaga . Tundsin , kuidas valgus selgus läbi kõiksuse minusse . Sain aru küsijast , mõistsin täielikult vastajat . Võõrustaja põrnitses eemalolevalt tööriistade komplekti lauanurgal . Ei sekkunud . Targa kabinetti sugenes täielik vaikus . Ainult rebane akna taga . Ei , koer . Ptüi , kurat , olgu kes tahes . " Siis on see valu , mis sisimast pinnale kerkib . Need kortsud on sinu vanadus , surm . " Julm tõde ei pannud mind isegi võpatama . Olin seda kogu aeg kahtlustanud , alateadvuses tunnetanud . Ei saa ju inimest tappa tugev tervis , terved hambad , lihaselised liikmed , hea elu , luksuskuurordid , siivutud tüdrukud . Need annavad sulle ainult reipust juurde . Vanadus ja surm ? " Kuid tavaliselt tulevad nad valutult ja märkamatult . " Nagu siiami kaksikud . Nagu kahe peaga vasikas . " Kuid sina pole tavaline inimene . Mitte keegi pole kannatanud nõnda palju nagu sina , võidelnud viimse veretilgani . " " Statistika järgi peaks mul see tilk veel sees olema . Meeste keskmine eluiga on ebaõiglaste ühiskonnakordadega riikides kuuskümmend üks aastat , aga mina olen ainult kolmkümmend kolm . " " Statistika järgi elame keskmiselt , tegelikult sureme keskmiselt . " Heaoluriikides koguni kaheksakümmend aastat . Kujutate ette , kaheksakümmend lõbusat aastat . Kaheksakümmend aastat kastreeritud nalja . Ma ei teadnud , mida edasi teha . Milleks siis see kõik , see kotijooks , see loid tung , tunneteta armastus , seksuaalvahekorrata kirg , kui kõik on läbi , kui kõik on ammugi su eest ära otsustatud , rajad pargis paika pandud . Mu metsik hing on surutud uitama lillepeenarde vahele . Ninna tungimas hüantsintide salapäraselt uimastav lõhn , reeglina puhmastena mittekasvavad lootosepuhmad virgutamas mu kurba meelt , lontivajunud tundeid . Isegi surra ei või sa mitte oma surma . Kolmkümmend kolm on vähe , näruselt vähe . Ma olen kaotanud ja väga suure skooriga . Jaapanlane <arv> : mina <arv> , ameeriklane <arv> : mina <arv>. Napp kaotus ehk universumi vaatevinklist . Mu dimedrolist pisut uimastunud pilk peatus käeseljal . Sinna olid tekkinud uued roosad laigud . Värv , mis õhtuti hubase küünlavalguse käes pidavat naistes seksuaalkihu ärgitama . Aga ainult koos Üampusega . Pudeli ehk leiaks ja ehk soovigi . Professionaalse serveerimise korral . " Iga uus valu süvendab haigust . Sest valu ongi haigus . " Loogiline , sest haigus sööb su organeid , seega muutub ta nõrgestatud organismi tõttu veelgi vastuvõtlikumaks samale haigusele . Mu mõte libises oletusele , et dimedroli tõttu võivad ehk ka minu välkkiire reaktsioon ja ajuimpulsid aeglasemalt liikuda . Kuid matsin oletuse samas maha , kuna visiit hakkas oma loomuliku kulu tõttu lõpule jõudma . Teadmatus on parem kui valus teadmine . Ma ei julgenud küsida , kas ma suren . Vastus olnuks liiga valus . " Aitäh . " " Pea vastu , mees . " Noogutasin . Mis mul muud üle jäi . Kuni elan , seni noogutan , ei , kuni elan , seni ei jää mul muud üle . " Ah-jaa , aga soolane honorar ? " " Kurbade sõnumite edastamise eest ma materiaalset hüvitist ei võta . " Aus lühikesekasvuline mees . " Ma pole matusebüroo , " lisas ta . Jah , ta on tark . Polnud mõtet küsidagi , et milles siis maksta tuleb . Uksel pöördusin veel ringi . Piida kõrgus - kaks meetrit ja kümme sentimeetrit . Kummaline , kuid elamu uksepiitu ei tehta vastavalt peremehe suurusele . Võib-olla on seegi aja märk . Rahvas tunneb end ühtlase ja võrdsena , identifitseerib teiste omasugustega vaatamata kasvulisele , füüsilisele või varanduslikule erinevusele . Ebavõrdsust ei aktsepteerita ka vaimsel tasandil . Nad ei andesta seda sulle . Sa pead sellest vaimsest august läbi pugema , oled siis suur või väike , kandiline või ümmargune . Kuna mu liigutused näisid normaalsest aeglasemad olevat , ei suutnud aeglustunud ajufunktsioonidega superaju fikseerida , kas tegemist oli mulle omase normaalse pöördumiskiirusega või ei . " Aga arst ... " Otsisin taskust retsepti . " Arst esines valges kitlis ? " " Seda küll . " " Teda assisteeris õde ? " " Jah . Ta oli kõvasti üle keskmise pikk , korvpallur . See hakkas eriti silma lüheldase doktori kõrval . Nende kasvu oli hea võrrelda . " " Skalpell vööl ? " " Taskus . " " Mumps ? " " Leetrid " " Koridore ummistasid õnnetud patsiendid ? " " Jah , süfiliitikud ja tripparid . " " Kes ? " " Tripperihaiged . " Tahtsin veel lisada , et üks oli ninata , kuid antud asjaolul polnud ka erilist tähtsust . " Arst eksis . " " Ja unustas retsepti välja kirjutada . Seda tegi see-eest miilits . Tema müts oli antud hetkel täiesti asjakohane , nokaga . Ja kuigi ta saluteeris lohakalt , olid ta viigid pedantselt triigitud . Ta kartis kurje ülemusi . " " Jah , nad kardavad . " Ma ei hakanud uurima , kes on need nad . Tundsin , kuidas dimedrol hakkas mõjuma . Mu pilk peatus aeglaselt žurnaalil . Inimsööja saatis mind silmadega . Sulgesin ukse . Õnneks ta neid ei pilgutanud . Kerge piinlikkustunne valdas mind , sest olin end näidanud täiesti alasti . Täiesti alasti . Kaitsetust ei andestata sulle kunagi . Lootsin , et tark ei räägi sellest kellelegi . Võib-olla olen pisut subjektiivne , aga nagu mulle tundub , on nad julmad . Vaatasin veel korra üle õla tagasi , kuid ta ei lehvitanud . Peagi kadus ta miljonite tulukeste hulka . Keegi ei tunne teda , keegi ei suuda teda leida . Ainult seisis . Käsi kramplikult tasku surutud . Algul suurena , siis väiksena , siis tibatillukesena . Vaevumärgatavana . Veel kurvemana seadsin sammud oma alalise elukoha poole . Iga teadmine rõhub südant . Pitsitab hinge . Raske on isegi öelda , kas pitsitus teeb hinge hellaks , rõhub südant – või loovad pitsitust siiami kaksikud hell hing ja haige süda . Aga see rebase ulg kummitab mind siiani . Kuni kummitab , seni elan . Külm tuul pani haavad kipitama , sealjuures ka silmamunad . Aga kratsida ei tohi . Ma teadsin , et ei pea vastu . Ja siis on sügelus veelgi piinavam . Haigus süveneb . Kuskil Peetri kiriku kandis kõnetas mind kergete elukommetega naisterahvas . Ei , ütleme neutraalsemalt , lihtsalt naine , sest tegu võis olla korraliku pereemaga , kes tahtis seksuaalset vaheldust igapäevasele töörutiinile . Meie mehed on teatavasti seksuaalselt nõrgad . Põhjamaades piisab korrast kuus . Piisavalt on neidki , kes seksuaalset lähedust ei soovigi . Kummaline , mõtlesin , kas tõesti olen nii meeldiv meesterahvas ? Vaatasin end hindavalt kõrvalt . Väike julge kurdudega tehnikateadlane . Need kurrud ei hakanudki nii väga silma . Katku mõõtu välja ei andnud . Võib-olla oli naisel aga lihtsalt häda käes . Vajas hingelist ja füüsilist lohutust . Sorisin oma turukotis . Ulatasin naisele papaaia . Ta võttis selle kutsuvalt naeratades pihku . " Ega mul asja vastu midagi ole , " ütlesin selgituseks , " aga mu pea on paks . " Näitasin kurrud talle ette . Naine pillas papaaia ja eemaldus kiirustades , ilma , et meie vahel oleks tekkinud vaimset sidet , teineteisemõistmist ja lähedast kontakti . Ilmselt solvus , et ma temast vedu ei võtnud . Aga asi polnud mitte tema kehaehituses või näolapis - ka tema väljakutsuv riietus erutas mind silmanähtavalt . Kuigi võõrad naised on seksuaalselt külgetõmbavamad , on haigus mind muserdanud . Ka mu oma naine oli kunagi võõras . Surnuaia müürile oli valge kriidiga kantud meeste suguelundi eskiisjoonis . See viis automaatselt mu mõtted haigele ja tursunud sugutijuurele . Proovisin silme ette manada tema silmi , aga ei midagi . Ikka ja jälle tõusis silme ette hoopis ... See asi pole aga nii oluline , et seda mainida . Ja need sõnad , sõnad , kümned mõttetud sõnad . Nagu hui , Elmar pluss Paul võrdub armastus , olen linna parim lits , pederastõ . Kas te olete kunagi mõelnud , et kalmistu teeb kõik ebavõrdseks . Siin ei saa sa enam midagi peita . Kõik näevad , kas su kalmul on mädanenud puurist või marmorist kabel . Puuristi all lamajat ei meenuta keegi . Või mine sa tea . Möödudes kastemärjast kalmistust seisatasin mõneks hetkeks sõbra kääpa juures . Ta ei pidanud vastu . Mõistsin , miks ta oli valinud traadi . Sellise haarde sees ei pea keegi vastu . Traadist silmus soonib nagu nuga . Tõmbab kõrikõhred läbi . Ei jäta mingitki lootust pääsemisele . Kuna hakkas juba pimenema , siis ei seisatanud ma kauemaks ka ühe väikese kalmukünka juures . Vaevumärgatava . Peale seda , kui te möödute kõigist neist suurtest kalmudest , lahkamiskambrite jurakatest laipadest , ei märkagi te seda tibatillukest . Seda tibatillukest ei märka keegi . Mis on üks tibatilluke nende suurte lagunevate kehavirnade vahel . " Elli , " sosistasid mu veretud huuled . Ootamatult tormas mulle haudade vahel vastu kohaliku katlamaja valvur . " Mis juhtus ? " küsisin viisakusest . " Katlamaja lendas õhku . " Noogutasin mõistvalt pead . " Kas sa siis ei kuulnud ? " " Ei . " Valvur vaatas mulle teraselt silma . " Kas ta lõhkes hääletult ? " " Ei , " vastas valvur ja läks oma teed . Oleksin pidanud küsima , kas laipu oli palju . No paar-kolm tükki kindlasti . Kujutlesin enesele ette vestlust mulle juba tuttava naha- ja suguhaiguste dispanseri lilliputside hulgas koljatliku arstiga , kes kõrgus võimsalt üle kääbuste armee . Võtsin kibeluse leevendamiseks tableti . Külm õhk ja tolm stimuleerivad seda . " Kalmistult ? " " Jah . " " Nöör ? " " Traat . " " Mida ise eelistad ? " " Mina ei anna alla . " " Mina ka mitte . " Teadsin , et kui ta alla ei anna , olen kaotanud . Nad on kahekesi minu vastu - haigus ja arst . " See on valu , mis sisimast välja tungib , " selgitasin talle viimases lootuses oma haiguse põhjuseid . Lõppude-lõpuks on ka meditsiinitöötajatel suunavate vihjete abiga kergem diagnoosi panna . " Näidake , palun , ette , " lausus mees kuivalt . Demonstreerisin neid vastutahtmist . Arst reageeris momentaalselt . Loodetavasti ei solva ma ühtegi arsti , kui ütlen , et ta hööritas . " Kõik on selge , " üllatas ta diagnoosi paneku kiirusega isegi kõikenäinud õde . Too nägi ju asja ära . Pealegi on tal kindlasti suured meditsiinilised kogemused . Alates meeletust songast kuni peenisekanalini on talle kõik niisama tuttav nagu naise suguelundi suurimadki sügavused . Mäletan , käisime kord kohustusliku klassiekskursiooniga uroloogi juures . Olime siis ikka juba parajad poisid , kõik meesterahva tunnused vohasid kasvada . Aga arstitädi kohta ei oska ma möödunud pikkade aastate tõttu midagi öelda . Mäletan vaid , et tal polnud vigagi . Algul uuris ta asja eest , siis tuli kummarduda ja asja tagant näidata . Ainult kahel poisil tuvastati song . Üks saadeti edasistele uuringutele . Minu puhul olid lood aga teisiti . Olin igati terve ja oma ea kohta ülihästi arenenud . Kuidas ta vaatas . Ja katsus . Jah , aitab meenutustest . Songa puudumisest Nõokogude Armeeni on vaid üks imetilluke samm . Siiski lükkas naha- ja suguhaiguste doktor diagnoosile kinnituse saamiseks vooliku kõrri . Ei usu , et ta sellest protseduurist lihtsalt mõnu tundis . Kuigi mine tea . Kunagi ei või teada . Voolik kraapis kõri , ajas oksele ja ei tahtnud sugugi edasi minna . Õde hoidis mu pead tahapoole kaldu . Selle vastu ei olnud mul midagi . Tajusin , kuidas mu sisemus tühjeneb . Naha- ja suguhaiguste spetsialist tõmbas lohviku kõrist välja . Juba lapsest peale pole ma talunud kummist lohvikuid kõris . Samaväärsena nimetaksin vaid kalamaksaõli . Lohvik lendas plärtsatades kaussi . Üks piisk kukkus mu käeseljale . " Üks null , " mõtlesin vaikselt . " Kuidas , palun ? " " Jäin mõttesse . " " Juhtub . " Tundsin kergendustunnet , kuigi mu olukord jäi samaks . Elaksingi lohvikuga , kui see vaid aitaks . Eluaeg santkummituse kombel toruga . Mees ei mõelnud kaua . Ka õde ootas põnevusega diagnoosi . Oli ta ju ikkagi mu pead hoidnud . " Organismist tungib teil välja sapp . Kõrvetisi tunnete ? " Suutsin end vaevu vaos hoida . Silme eest ujusid kiirustamata mööda lahtikeeratud sisikonnaga meesinimene plakatilt ning süfiliitikust prostituudi haige käsi . Pigistasin need kinni . Kuid ainult hetkeks . Eks nad olid ka pidevast dimedrooli kasutamisest hägused . Pilgutasin neid märkamatult paar korda . Krapist kostus vaikselt Mahleri " Laulud surnud lastest , " tsükli lõbusaim lugu . Kõrvuti lustlik lõbusus ja ülev dramatism . Samas , võin eksida . See võis olla ka HatÜaturjan . Mägede keevavereline poeg . Tuul tõusis , sahistas kirjusid lehti puudel , vingutas sügiseselt kõrgepingetraate . Kuigi kätte oli jõudnud kevad . Ma ei tõstnud kraed üles . Märkamatult oli kätte jõudnud värvide- ja saagirohke varasügis , talupojad kõplasid põlde , metsamehed valmistusid väsitavaks ning kurnavaks metsatööks , hobustega palkide väljaveoks . Jah , umbes nii võis see olla . Vaevalt , et tolgi aastal midagi teisiti oli . Jah , see igavene looduse , loomade ja inimeste rotatsioon . Kirjeldustes ei ole võimalik eksida . Kindlasti on see kõik kunagi juhtunud . Kui lisada siia veel mõned lendlevad puulehed , on pilt täielik . Minu mõttelennus on nad muidugi raisakotka karvavahetusest lahtipudenenud suled . Jah , siiski oli kätte jõudnud sügis . Kuigi varajane . " Sapp ? " kontrollisin diagnoosi kõla . Mis seal's ikka . Pole see leetritest hullem . Oma alalises elukohas võtsin mantli seljast ja kuulatasin tähelepanelikult . Kõik oli rahulik , käis vaid seinakell . Üks-kaks-kolm , üks-kaks-kolm , loendas ta aeglaselt mu jalgu . Ei , käsi , ei , kahte jalga ja ühte kätt . Naine ootas mind juba . Aga mitte nagu ameerika feminist , kes teab tuhandeid asendeid , aga lamab nagu ront . Ta oli lihtsalt väsinud . Keegi ei tea , mida ta teadis . Tal oli seljas lilleline kittelkleit . Ta vaatas mind nukrate silmadega . Ta pani lauale kalorivaese toidu . Saiapätsi . Viineri . Ja supi . Mul ei olnud isu . " Kas sa kikud pesid ära ? " " Jah , " vastas naine tülpinult . Eks mu haigus mõju halvasti kogu perekonnaelule , intiimsfäärile . Ma ei hakanud kontrollima . Ta juuksed olid äsja lokitud . Seepärast nägi ta välja nagu lammas . " Kas sa kikud pesid ära ? " " Mul ei olegi kikusid , " vastas eakas ema teisest toast kiirustamata . Ütleme siis pigem , et füüsiliselt ja vaimselt kulunud . Ta on ka küüru selga tõmmanud . " Välja löödud ? " " Ei , vanadus , " vastas ema üllatunult . " Kikud on kopsikus . " Varavõitu nagu , mõtlesin . Need võinuksid tal suus olla . Kuid siiski need pole tal armetult välja löödud . Ma ei tahaks seda teemat puudutada , aga tema poeg jäi toidujärajatest ilma mitte loomuliku vanaduse tõttu . Maailmas on vaid kahte liiki inimesi – ühed , kellel on hambad , teised , kellel neid ei ole . Viimased on alati õnnetud , ükskõik kui õnnelikud nad ka poleks . " Isa , räägi mulle muinasjuttu , " ütles tütreke ootusrikkalt oma voodikesest . Vaatasin ta ilusat näokest ja sädet silmis . Kuigi ta on mul pisut haiglane , jätkub tas lapselikku rõõmsameelsust ja elutahet . Seepärast oli eriti solvav , et jõhker lasteaiakaaslane teda enne lõunasööki jalaga kõhtu lõi . Silitasin ta kõhtu . " Kas on valus ? " " Ei , " vastas tüdruk vapralt . Mul oli valus . " Kas nagu ikka hundist , kes väikese punase mütsiga tüdrukukese ära sõi ? " " Ei . " " Või siis kurjast võõrasemast , kes väikese ilusa tüdrukukese talvel metsa lilli otsima saatis ? " " Ei . " " Ehk kurjast võõrasemast , kes käskis jahimehel väikese tüdruku maha lasta ? " " Rebasest ja kassist , kes Buratinolt raha välja petsid ? Elli raputas pead . " Mulle ei meenu neid enam . Ehk siis hundist , kes kolme nuumatud põrsakest nahka pista tahtis ? " " No olgu siis pealegi . " Kunagi ammu-ammu , kui Maakeral valitses veel õiglus , elas pimedas paksus metsas üksik hunt - del Loco . Kuna ta oli vaene , pidi ta päevast päeva tööd rügama kolme pekiste tagumikega noorukist sea laudas . Ta küüris nende uhket sulgu , tegi neile talveks heina , kasvatas kartulit , suhkrupeeti ning nisu , jahvatas jahu , viskas sõnnikut , sügas selga . Ainus tänu talle tehtud töö eest oli vihane ruig . Kolm nuumsiga ei olnud kunagi tehtud tööga rahul ja ei tänanud del Locot . Palka sai aga del Loco nii vähe , et lihast võis ta ainult unistada . Aga hundi organism nõudis seda . Ühel päeval leidis ta karu poolt maha pillatud Kommunistliku Partei Manifesti . Öösiti õppis del Loco vene keelt , et seda mõista . Juba olid tal selged kõik joptujumatid ja huinarõlad , siis ka ülejäänud leksika . Üha vastikumaks muutus hallivatimehele see kultide ja emiste nuumamine , see raske füüsiline töö sandikopikate eest , nende rasvaste tagumike lõhn , see lõputu searuig ja alandus - tema , don Loco , peab taluma mingite sigade solvanguid . " Ei , " ütles ta endale . Öösel võttis ta seatapmispussi , hiilis vennakeste individuaallautadesse ja lõikas neil ühekaupa kõrid läbi . Nad ei jõudnud korralikult vingahtadagi nagu siga aiavahel . " Aga miks don Loco ei oodanud , millal põrsastest kasvavad emised ja kuldid ? " küsis majanduslikult mõtlev tütreke . " Vähemalt kolm korda rohkem liha . " " Suurtest kultidest ja emistest ei saanuks ta enam jagu . Nad oleks ta oma laiade tagumikega vastu seina laiaks litsunud . Vaenlane tuleb hävitada juba eos . " " Mõistan , " ütles tütreke . Ja juba ta magas . Juba Matteuse evangeeliumis kirjutati , et Jeesus Kristus Superstaar ajas kahe mehe deemonid sigadekarja sisse . Kurjast vaimust vaevatud röhkijate kari hüppas aga kaljult alla ja kaotas allvoolavas vees oma elu . Linnarahva viha sai tunda aga loomulikult usklike lunastaja . Igal juhul muhameedlased peavad sealiha peale seda mustaks . Astusin mõned korrad rahutult üle toa , kuulatasin . Naine magas juba , ta üsk oli tühi , ta oli väsinud . Mu silme ees rullusid lahti rõvedad plakatid haiglaseinal , pakkjalad , gigantsed kääbuste kuningad , süfiliitiku paistes käed haaramas mu niigi tursunud kõri . Proovisin kiigata suguhaige suhu , et kindlaks teha tema hammaste seisukorda , kuid need hüppasid millegipärast töölispatsiendi viinast puretud maksa ja asetusid sinna kindlalt paigale . Nii tekkis kummaline olend , keda võiks parema võrdlusvõimaluse puudumise korral nimetada Purihambuliseks putsiks – Vagina dentata . No tõesti sarnane , kui lähemalt vaadata . Haruldane sarnasus . Kujutage seda endale ette . Esialgu olend kohanes oma uute võimalustega . Uuris teraselt ümbrust . Tema vilavas pilgus olid samaaegselt ühendatud Üaakallik nahaalsus ja koeralik alandlikkus . Kõige raskem ongi just nende vaenlastega hakkama saada , kelle puhul te ei ole kindel , kas oodata tema hammustust või mitte . Hambad oli tal lamedad . Nagu hobusel . Pilt polnud just meeldivate killast . Kuigi mõlemad olendi osad kulunuksid mulle eraldi võttes ära . Üks mu füüsiliste teine vaimsete vajaduste rahuldamiseks . Hetkeks tundsin end loodusteadlasena , kes on avastanud mõne varem tundmatu sitika . Puudus ainult loodusteadlasele sel puhul omane eufooria . Putukas jätab mind täiesti külmaks . Vagina dentata oli kõvasti üle keskmise suurusega . Nii vägevast olen kuulnud ainult TÜapaevi ja Petka anekdootides . Uus organ , või liik , vaatas mulle hindavalt silma sisse . Teraselt . Aga mitte nagu silmaarst . Kaugeltki mitte . Pigem nagu günekoloog . Teraselt . Vaagis oma vastase füüsilist tugevust ja vaimset võitlustahet . Ega tal midagi erilist vaagida olnud . Kuigi aeg-ajalt välgatas mus veel seda endist suursugusust ja vilkust . Välgatasid mu karatetreeningud , välgatasid mu unistused , välgatas mu esimene järk vene kabes . Aga mitte vene rulett . Las see välgatab nõrkadel . Tugevad peavad vastu . Purihambuline puts proovis kohe ka oma võimalusi . Õnneks polnud ta hambad kuigi teravad . Tema lõugadel polnud buldogi haardetugevust . Suutsin siiski kummalise eluka , peab tunnistama , et kummaline see oli , lõugade haardeulatusest tänu oma kiirusele eemale hüpata . Need klõpsatasid kinni ümber ühe minu veniva kolhoosnikusoki . Kahtlemata oli elukas must kiirem ja osavam ning taktikaliselt õigem oli välgukiirusel jalga lasta . Kargasin vannituppa ning lõin ukse tagantkätt kinni . Lükkasin riivi ette . Kuulasin veel , kuidas ta ukse taga jõuetus vihas lamedate hammastega tapeeti seinalt rebis ja matsutades sokki näris . Napp võit . Kuigi , kas põgenemist saab üldse võiduks pidada . Välkkiire hüpe võttis mind pisut lõõtsutama . Isegi süda lõi kiiremini . See olnuks nüüd küll kummaline surm . Kujutasin ette lahkaja diagnoosi minu kehale : " Surma põhjus – Vagina dentata . " Kujutasin ette doktorite muigel nägusid . Selle peale naeraks isegi . Pistsin pea vee alla . Vesi voolas ojadena . Hiljem asja üle rahulikult järele mõeldes , pani mind Vagina dentataga kohtumine ainult muigama . Ei mingit hirmu enam . Lõppude lõpuks on temagi looduse osa , olend nagu igaüks meist . Ainult tunduvalt väiksem . Eks uued asjad ja olukorrad tekitavad meis alguses ikka pisut võõristust . Peaasi , et see võõristus pikapeale kaoks . Ei painaks sinu kohkunud hinge . Ööd ja päevad . Võimalik , et selle loomaga oleks saanud peale hingeliste sidemete loomist koguni suguühtesse astuda . Loomulikult tuleks siis kirehetkel äärmist ettevaatlikust säilitada . Keerasin raadio lahti . Ma ei talu vaikust . " Ärge muretsege , hakake elama , " ütles kodukootud Ameerika psühh . " Koduperenaised kuulasid teda huviga . Tõmbasin ninaga paar korda õhku , kuid sain vaid tõestust rahvatarkusele , et raha ei haise . Eriti raadio kaudu . Olen muide ka ise mitmeid kordi mõelnud ärindusse sukeldumise peale . Kahjuks on aga seal teatud keha eritisi minu jaoks liiga palju . Oma lüheldase kasvu tõttu võib see kõik mul lihtsalt üle pea kokku lüüa . Taoline surm poleks just meeldivate killast . Kuigi – vaevalt on mõni elust lahkumise viis teisest etem . " Vaadake elu helgemat poolt , " kostus krapist . Vaatasin kurdusid näol , sugutijuurel ja teatud pingutusega paremal kannikal . Ja tõmbasin suu laiale hääletule naeratusele . Helge elu sundis mind lõbususele . " Huumoriga saab jagu ka elu raskematest momentidest , vaadake näiteks mind ... " Androgüün demonstreeris midagi läbi eetri ja sumises mu kõrva ääres edasi . " Ja nüüd , üks-kaks-kolm-neli , üks-kaks-kolm-neli . Lõbusamalt ... " " Üks-kaks-kolm , üks-kaks-kolm , " loendas krapp pisut liimist lahti majandusteadlase hoolikalt läikima hõõrutud hambaid . " Ostke kõik raamat , ärge muretsege ja hakake elama ... " Lömastasin krapi . Lamasin vaikselt oma truu naise kõrval töölistele määratud voodis . Keegi polnud tahtnud seda mult veel ära võtta . Inimesel peab olema midagi , millest raskel hetkel kinni hoida . " Halleluuja ! " Lõhestas vaikust lömastatud krapp . Kell tegi oma igapäevaseid üksluiseid tiire . Isegi siis , kui need olid laiali nagu prostituudi jalad – osutid . Töölislinnakust , see tähendab sealt , kus ma elan , kostus peenike , luust ja lihast läbilõikav tehasevile . Polnud raske arvata , et nad kiirustavad tööle . Ühekaupa ja krupiti , ühekaupa ja grupiti , ühekaupa ja grupiti ... . Ühekaupa ja grupiti . Ühekaupa ja grupiti . Tundsin , kuidas mu väsinud laud raskeks muutusid . Teadsin , et nad kiirustavad tööle . Ühekaupa ja krupiti . Sulgesin silmad . Ajus laiutas päratu suur purihambuline puts . Talle ei läinud korda ei minu valu ega kurblik rõõm . Ta vaatas mulle teraselt otse näkku . Puts neelas minu jõuetu pilgu endasse ja ei lasknud enam lahti . Tundsin , kuidas tema vihkamist täis pilk hüppas minu verdtäisimbunud silmisse . " Kas see on äng , isa ? " küsis mu surnud tütar . Äng rõhus mu südant .