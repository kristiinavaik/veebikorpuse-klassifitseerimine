kirjak	tea_AA_99_6.tasak.ela	Kalle Tammemäe , tehnikadoktor , TTÜ arvutitehnika instituut Pingviiniprotsessor Antud artikkel on kirjutatud osaliselt enne ja osaliselt pärast pöördepunkti - <arv>. a. Comdexi messi , s.o. “ kuulujuttude ” ja avaldunud tegelikkuse põhjal . ENNE COMDEXI MESSI Tegelikult ei sobiks teadusorientatsiooniga ajakirjas kirjutada kuulujuttudest , aga ka hägusa info akumuleerumisel ületatakse ükskord usaldusväärsuse künnis ja tuleb mõtlema hakata , mida mõni terendav nähtus või asi endaga kaasa võib tuua . Antud juhul on kuulujuttude allikaks Linux-operatsioonisüsteemi looja Linus Torvaldsi tööleminek <arv>. a. algusest firmasse Transmeta . Lugejal ei soovitaks kiirustada vastava internetilehe poole pöördumisega , sest info sellel on kaherealine : This web page is not here yet ! ... but it is Y<arv>K compliant . Kusjuures algul oli lehel vaid esimene rida - ju siis ühildatavus uue millenniumiga oli tähtsuselt teine asi , mida maailmale kuulutada . Ka veebilehe html-lähteteksti uurimine ei paljastanud midagi enamat , ilmselt on tegemist käsitsi kirjutatud koodilõiguga . Järeldada võib seda , et Transmeta tegeleb kas eriti salajaste tellimustega või millegi uue väljatöötamisega , mille avalikustamine ei ole käesoleval hetkel ei vajalik ega oluline . Maa peal on raske tegelda millegagi üldse endast midagi avaldamata ja kuigi Eesti kaugusest on raske midagi välja peilida , siis uudishimulike jaoks San Franciscos üht-teist ikka pudeneb . Oma esinemisel Helsingi ülikoolis ( sept. <arv> ) lubas Linus Torvalds , et hiljemalt <arv>.- <arv>. novembril Las Vegases toimuval Comdexi messil avaldab Transmeta oma töö või vähemalt teatab , millal see avalikustamine toimub . Transmeta Corporation'i lõi <arv> Microsofti kaasasutaja Paul Alleen , millest võib oletada konkurentsivalmidust tarkvaramonopoliga . See omakorda teeb mõistetavaks vabavara operatsioonisüsteemi looja osaluse projektis . Usaldusväärsuse künnise ületav teave väidab , et Transmetas tegeldakse uue protsessori loomisega . See ei tundu eriti toitev äriidee olevat , sest praktiliselt monopoolses seisundis oleva Intel x<arv> arhitektuuriga julgeb võistelda veel ainult AMD ( Advanced Microdevices ) . Omal ajal küllalt silmapaistvad Cyrix ja WinChip on vahetanud omanikke ning taandunud vähestele kõrvalistele jahimaadele . Maha kanda ei maksa siiski midagi , sest akumuleerunud intellektuaalne omand on mahukas ja väärtuslik ning uus kasutusnišš või tehnoloogia võib pilti muuta . Mis siis põhjendaks uue protsessori silmapaistvust protsessoriturul : Transmeta kiip sisaldab integreeritud põhjasilda ( tavaliselt eraldi kiip lauaarvutite emaplaadil , mis kuulub kiibikomplekti ( chipset ) . See tähendab , et kiip ühendub otse PCI-siinile . Valmistatakse IBM ränitehases . Disain nõuab <arv> MB erimälu ja lisaks veel flash-mälu . Protsessor on tarkvaraliselt värskendatav või rekonfigureeritav , s.t. kuigi esialgu pole plaanis toetada <arv>DNow ! või SSE käsustikke , on võimalik neid lisada hiljem . See kõlab tõesti paljulubavalt - ei enam arvuti tühjaksrookimist ja uue sisuga täitmisi kui uus cool mäng ei jookse - aitab protsessori ülespoputamisest . Kiip on mõeldud mobiilseadmete turule , tarbides <arv>-MHz töösageduse juures vaid <arv>W energiat . Siiski , sama töösageduse juures on Transmeta kiip aeglasem kui Inteli/AMD vastavad protsessorid , sest Transmetas toimub käsustiku täiendav transleerimine . Kiibi pindala on neljandik Intel PIII pindalast , mis tähendab esmalt vähesemat tootmishinda ja teeb kiibi huvipakkuvaks masstoodangus . Kui Transmeta koduleht on tühi - millest siis sellised järeldused ? Transmeta nimel on IBM juures registreeritud kümneid patente , mis puudutavad vahemälu- , virtuaalmälu- , multiprotsessortehnikat ja muud arvutiarhitektuuridega seonduvat . Teadupärast teeb just vahemälude kasutamine võimalikuks töötlusseadme kiire varustamise andmetega sellest olulisemalt aeglasemast andmemahutist ( dünaamilise mälu pöördusaeg jääb endiselt poolesaja nanosekundi piiresse , kusjuures <arv> MHz töötav protsessor on suuteline tipphetkedel tarbima andmeid paari nanosekundilise diskreetsusega ) . Vihje protsessori tuuma ümberprogrammeeritavusele teeb Transmeta kiibist tõelise polügloti , mis peaks olema suuteline emuleerima reaalajas suvalisi teisi protsessoreid . Emuleerimise idees pole midagi uut , aga kui seda tehakse vaid assembleri tasemel , tähendab see mitmekordset kiiruslangust originaalprotsessoriga võrreldes . Transmeta kiibi tuumaks on kiirusoptimeeritud VLIW - ( Very Long Instruction Word ) protsessor , mille käsustikku emuleeritava protsessori ( x<arv> , Java ) käsustik siis jooksvalt transleeritakse . Uudne lahendus on konverteeritud koodi säilitamine vahemälus , mis koodi lokaalsust ära kasutades tähendab oluliselt väiksemat transleerimise koormust . Meeldetuletuseks niipalju , et ka Pentium- ja AMD-protsessorid varjavad oma CISC-välimuse taga RISC-tuuma koos riistvaralise kooditranslaatoriga , aga nende puhul transleeritut ei säilitata . Mitmeid artikleid ja spekulatsioone Transmeta ümber leiab The Register'i uudisteveergudelt . Üks nendest vaeb Amiga plaani kasutada Transmeta kiipi oma tulevastes toodetes . Väide põhineb Amiga presidendi Jim Collase k. a. juulikuisel avaldusel , ent sel ajal oli Transmeta veel suurem saladus kui täna . Samas leidub viiteid , et Transmeta kiibi arendamise juures töötavad mõned IBM disainerid , kes olid seotud PowerPC kiibiga <arv> - seda protsessorit arendasid IBM ja Motorola täiesti tõsiselt , projekti oli haaratud <arv> projekteerijat ning jõuti ka ränifaasini , aga Microsofti järsk äraütlemine <arv> arhitektuuri toetamisest viis projekti sulgemiseni . Kiip oli tähelepanuväärne , sulandades x <arv> ja <arv>/<arv>-bitiseid PowerPC arhitektuure , kusjuures ümberlülitumine ühelt režiimilt teisele toimunuks vaid viie taktiga ! Milleks ikkagi Linus Torvalds ? Paraku pole võimalik luua uut protsessorit ilma tarkvara-riistvara liideseta , milleks on käsustikuarhitektuur ( instruction set architecture ) . Käsustik omakorda tuleneb operatsioonisüsteemist , utiliitidest ja rakendustarkvarast . Kõik see moodustab terviku , milles turukõlbliku optimumi leidmiseks tuleb teha loendamatuid eksperimente ning mõõdetut analüüsida . Selles valguses on Linux-operatsioonisüsteemi tuuma loonud ja igat selle üksikosa valdava isiku toomine Transmeta projekti juurde enam kui põhjendatud . Perspektiiv on ehmatav - no Intel , no Microsoft ... Uue tarkvara väljatöötamine , mis paigutub protsessori ja operatsioonisüsteemi vahele ja teostab käsustiku transleerimist , on antud projekti üks kesksemaid ülesandeid . Protsessori endaga , s.o. riistvara poolega , on raskused silmanähtavad : nimelt polevat räni-prototüübid soovitud taktisagedusteni jõudnudki . Kogemused ei tule õhust ning alles käivituv firma peab paratamatult alla neelama nii mõne mõru pilli ja ka oma vigadest õppima . Hugo de Man Leuveni Katoliklikust Ülikoolist Belgias [ <arv> ] prognoosib , et tulevased ühekiibisüsteemid sisaldavad kuni sadu suhteliselt madala sagedusega ( kuni <arv> MHz ) protsessorite tuumasid . See võimaldab küsida , kas mitte Intel , AMD ja mõned teised GHz-piirkonna hiiud ei kipu minema dinosauruste teed ? On vägagi võimalik , et madalama sagedusega , odavam ja töökindel paralleelsus lööb pikemas perspektiivis gigahertside sagedusalas rabelevaid energiaaplaid ja kallist tehnoloogiast sõltuvaid üksikprotsessoreid . Mida kujutab endast üks protsessori tuum e vastav intellektuaalne omand ( IP -- intellectual property ) ? MIPS Technologies pakub sünteesitavaid <arv>-bitise RISC-arhitektuuriga MIPS-tuumasid , mis võtavad <arv>,<arv> mm tehnoloogias vaid <arv> ruutmillimeetrit kristalli pinda . Võrdluseks : <arv>. a. Valmistatud protsessori Pentium II pindala on <arv> mm . Sajakordne pinnavahe pole siiski niivõrd katastroofiline , kui arvestada seda , et enamik kiibi pinnast läheb nüüdisajal mälustruktuuride alla , aga see näitab siiski nihet paradigmas . Kui varem räägiti , et me võime panna protsessori igasse ruumipunkti , et vähendada selle entroopiat , siis nüüd on õigem öelda , et võime selsamal eesmärgil panna protsessori igasse kiibipunkti . Transmeta protsessori lubatud energiatarve <arv> W <arv>-MHz taktisageduse juures on tähelepanuväärne , aga loomulikult allpool Hugo de Mani defineeritud vajalikku piiri - <arv> gigaoperatsiooni vati kohta ( GOPS/W ) . See energiapiir tuleneb tulevaste - PC koos MPEG <arv>-<arv> kompresseerimistehnikaga digitaaltelevisioon - ühekiibisüsteemide vajadusi arvestades , mis nõuaks tootlikkust <arv>-<arv> GOPSi sekundis . Oletades superskalaarset konveierarhitektuuri , võib lubada kaks operatsiooni takti kohta , mis annaks pingviiniprotsessorile vaid tagasihoidlikud <arv> MOPS/W . Linus Torvaldsist ja Transmetast kirjutab ka “ Time ” [ <arv> ] oma eriväljaandes “ Time Digital ” . Põhirõhk on loomulikult Linuxil endal , aga kuulujutu tasemel räägitakse ka uuest superkiibist , mis peaks Inteli turu ära võtma . Tulevikusuund ( kas Torvaldsi sõnastuses ? ) on järgmine : “ Linux lööb Windowsi . Transmeta trumpab üle Inteli . Linus Torvalds valitakse maailma kuningaks . Sead lendavad . ” COMDEX , <arv>. NOVEMBER Linus tegi Comdexi messil pika ettekande , mis oli/on jälgitav reaalaudio vahendusel , kuid ei paljastanud Transmeta saladusi . Loomulikult on riistvara ja tarkvara projekteerimisel suured erinevused , mistõttu võiski temalt oodata põhiliselt Linuxi ja vabavara teemalist arutelu . Innustunud kuulajaid ja elavat huvi oli tohutult ja et Torvaldsil on muudki teha kui meedias esineda , siis vähesed silmast-silma kohtumised Linuxi jüngritega kasutati viimaste poolt sajaprotsendiliselt ära . PÄRAST COMDEXI MESSI Sait on avatud , aga ainult avaleht - ei ühtegi viidet edasiseks häkkimiseks . Tulevane protsessor kannab vapra merehädalise nime : “ Crusoe ” . See astub avalikkuse ette lubatult <arv>. jaanuaril <arv>. Intel ja Microsoft , värisege - Crusoe järel tuleb Reede , kes on juba tõeline inimsööja ! KOKKUVÕTTEKS Kas haarata Transmeta aktsiate järele ? Infot on nad igatahes nii hästi hoida osanud , et vaatamata verivärskele veebilehele turuprognoosi teha ei julge . Väidetavalt kulutab Transmeta miljon dollarit kuus , järelikult on rahakaid sponsoreid ja ka tulemusi , mis planeeritud arengut kinnitavad . Mitte kõik ei ole suutnud Transmetaga lõpuni kaasas käia , on lahkujaid nii väljatöötajate kui ka sponsorite hulgas . Ootused on igatahes kõrgele kruvitud . Sooviks küll , et ülelahemehel , kelle koduriigiga meil sama hümn , ikka hästi läheks . Seni olgem kannatlikud ja laskem inimestel töötada . VIITEID <arv>. Hugo de Man , “ System-on-Chip Design : Impact on Education and Research ” // IEEE Design &amp; Test of Computers , ( <arv> ) July-September . <arv>. “ The Most Important People Shaping Technology Today ” . // Time ( <arv> ) Nov. <arv>.