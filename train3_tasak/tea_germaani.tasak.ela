kirjak	tea_germaani.tasak.ela	Märit Gaimster Uurimus on jaotatud kolmeks sisuliseks osaks : ikonograafia , kronoloogia ning usund ja ühiskond . Uurimislugu . Juba <arv>. sajandi I poolel seostati sümboli tasandil kunsti usundiga ning arvati üleüldiselt , et kunstielemendid peegeldavad usundit . Enamasti otsiti esemetel , ruunikividel jm paiknevatele kunstielementidele seletusi <arv>.-<arv>. sajandil kirjapandud lugudest nii jumalate kui kangelaste kohta . Üldlevinud olid ka sümboolsed seosed kuldi ja Freyri , linnu ja Odini , kitse ja Thori vahel . Samuti leiti seoseid kunsti ja kangelaslauludest tuntud tegelaste vahel ( Sigurdr , Beowulf ) . Joachim Werner sõnastas <arv>. aastatel esimesena teooria , mille järgi levinumad loomelemendid kunstis ( kult , kotkas , hunt ja madu ) ei ole mitte jumalate atribuudid , vaid sümboolsed jumalakujutised . Samal ajal tõi Heinrich Beck sisse arhetüüpide mõiste ning leidis germaani kunstis kolm põhilist arhetüüpset kujundit ( neist tuntuim on ratsutamisstseen , mida on seostatud enim Odiniga aga ka Freyri ja Thoriga , samuti Sigurdri , Beowulfi ja Ragnar Lodbrokiga ) . Tema kokkuvõtlik järeldus oli , et Põhjala usundis ei ole spetsiaalset jumalate kultust , vaid kõik baseerub kujutelmal , et nii jumalaid kui inimesi valitseb kõrgemalseisev saatus . Günter Müller algatas idee , mille järgi loomad on jumalate metafoorid , ning kasutas tõestuses ohtralt paralleele zhamanismi ja ürgusundiga . Ka teised autorid on toonud paralleele zhamanismiga ja kujutlusega , et inimesed võivad end muuta loomadeks . Vaadeldes konkreetsemalt brakteaatide kunsti ( nt ripatsina kasutatavaid ehteid ) , näeme , et ohtralt on kasutatud ka amuleti motiivi . Brakteaadid . Nende dateeringuks on <arv>-<arv> a pKr . Nende vorm ja kujundid on laenatud rooma müntidelt , kuid kuna neid kasutati ripatsitena , on neil küljes ka aas . Diameeter on tavaliselt <arv>-<arv> cm ; vormitud on ainult üks pool ( nagu hilisemad brakteaat-mündid ) . Nagu rooma müntidel , on ka brakteaatidel mingi keskne kujund ( büst , figuur vmt ) ning äärtes algul rooma tähti jäljendavad märgid , hiljem ruunikiri . Kujundite järgi on püütud luua ka brakteaatide tüpoloogiaid . Olulisim neist on Monteliuse tüpoloogia <arv> aastast , millele küll hiljem on tehtud ka mõningaid korrektiive . Selle järgi jaotatakse brakteaadid viide rühma : A imperaatori büst , B üks kuni kolm täissuuruses inimkuju , C suur profiilis inimpea hobuse kohal , D ja F loomad või koletised Salini I stiilis . Tüpologiseerimisel arvestati ka asjaoluga , et brakteaatide motiividel on eelkõige mütoloogiline tähendus ning brakteaate tuleks vaadelda kui maagilisi amulette . Kõige põhjalikuma vaatluse alla langes kõige kergemini interpreteeritav tüüp C , millel lisaks inimpeale võib leiduda ka teisi kujundeid . Juba <arv>. aastal pakuti välja oletus , et linnuga pea tähistab Odinit ja haakristiga pea Thori . Thori osas lisasid veenvust ka mõned habemega hobuse kujutised , mis habeme tõttu sarnanesid pigem kitsele , kes oli Thori sõiduloom . Ehkki selline lähenemine tundus väga loogiline ja seda kasutati palju , sai sellele osaks ka kriitikat . Nii oletas Gjessing , et esemed ( lind , haakrist ) ei sümboliseeri mitte jumalaid , vaid on maagilised märgid ning brakteaatidel kujutatakse kokkuvõttes ainult ühte jumalat . Mõtet arendas edasi Bakka , kes leidis lisaks veel ka eksemplare , millel lind ja habemega loom esinesid koos . Oma töö tulemusena leidis ta , et brakteaate tuleks vaadelda kompleksse pildina , mitte isoleeritud kujunditena , ning erinevate elementide kombineerimise seletuseks võiksid olla erinevate “ koolkondade ” traditsioonid . Täiesti uue , ikonograafilise lähenemise võttis <arv>. aastatel kasutusele Karl Hauck . Tema põhilise seisukoha järgi kajastavad brakteaatidel leiduvad kujundid seda , mille <arv>. sajandil panid kirja islandi saagakirjanikud ( niisiis mõeldakse siin nii saagasid kui Eddasid ) . B tüüpi brakteaatidelt leidis ta mitmeid mütoloogiast pärinevaid pilte ( Baldri ohverdamine , Tyri käe kaotus ) ning tema lähenemine põhineb brakteaatide motiivide mütoloogilisel tõlgendamisel . Brakteaatide ikonograafia . Ka Märit Gaimsteri arutluse aluseks on endiselt veendumus , et brakteaatide kujundid kajastavad samu sündmusi , mis esinevad Eddades ; autor tugineb sealjuures suuresti Karl Hauckile . Ta leiab , et paljud brakteaatidel kujutatud sündmused on shamanistliku alatooniga ning keskne kuju nendel on Odin . Autor toob välja tunnused , mis võiksid viidata Odinnile : lind , ruunikiri ( hauaR , e. kõrge ) , oda Gungnir ja sõrmus Draupnir , samuti sõjaline kontekst ( =Odinn kui sõjajumal ) . Ta seostab Odinniga ka kulti , keda tavaliselt seostatakse Freyriga ( loogika : kult &gt; einherjar &gt; Odinn ) ning arvab , et kult võiks olla Valhallas toimuva tervendamise ja surnust ülesäratamise metafoor . Levinud motiiviks brakteaatidel on Tyri käe kaotus . Lisaks Tyrile on brakteaatidel esindatud teisedki sama süzheega seotud tegelased ( Fenrirhunt ja Midgardrimadu ) . Madu on eriti D-brakteaatidel keskseks kujuks . Osadel sellistel madudel esinevad ka mõned inimlikud tunnused ( käed , jalad ) ning Haucki arvates on see tõend sellest , et tegemist on jumala ja koletise müütilise võitluse kajastusega ning kogu pilt on seega seotud shamanistliku initsiatsiooniriitusega . Germaani kunst ja paganlik mütoloogiline traditsioon . Lisaks brakteaatidele on uurimuses vaadeldud ka pildikive , relvi ja nn kuldplaate ( gold foil ) . Kui brakteaate seletas Hauck eelkõige shamanismile toetudes , siis mütoloogiliste elementide esinemist relvastusel tõlgendab ta lähtudes sõja sakraalsest ja mütoloogilisest tähendusest . Kuldplaatide puhul võtab ta aluseks sagedamini kujutatud motiivid - püha abielu ja ohverdamise . Kuldplaatide eeskujuks on olnud rooma usundist pärit mälestustahvlid , mis mängisid kultuses olulist rolli . Votiivohvreid on tähtsaks peetud ka Põhjalas , kus neid on leitud seoses hof-ga ning kahest varasest kirikust . Sageli esinev motiiv on embav paar , keda tavaliselt on interpreteeritud Freyri ja hiiglasnaise Gerdina . Ka üksikuid figuure sellistel lehtedel on seostatud eelkõige jumal Freyriga . Tõenäoliselt sellisest taustast mõjustatuna on Hauck leidnud plaatidelt ka imelaev Skidbladniri kujutise . Samas on arvatud ka , et neil plaatidel on kujutatud jumalaid Thori ja Odinnit . Triaadi kõigi jumalate esinemine plaatidel , mis on pärit nende peamisest leiukohast Sorte Muldis , Bornholmis - <arv> kogu Skandinaavia <arv> kuldlehest on leitud sealt - , on viinud Haucki arvamusele , et tegemist on olnud ühe Skandinaavia kultuskeskusega . Relvadel olevaid kujutisi on interpreteeritud eelkõige seoses sõjajumal Odinni ja tema sõdalaste einherjar-itega . Peamiseks allikaks relvade puhul on vähesed kiivrileiud . Nii on Hauck seostanud Odinniga motiive , millel odaga ratsanik trambib hobuse jalge alla teist sõdalast . Sellele motiivile otsib Hauck paralleele ja eeskujusid rooma piltidelt , mis kujutavad imperaatori triumfi . Relvadel kujutatud stseenide kohta arvab Hauck , et Odinni sõjajumala rollile lisandub nendel kujutlus oma kuju ( eriti linnuks ) muutvast shamaanist . Odinniga seonduvatelt piltidelt arvas Hauck leidvat ka kaksikjumaluste , gemin-ide ehk Odinni käskjalgade kujutisi , keda kirjalikud allikad ei käsitle . Enamus selliseid pilte kujutavad kahte mõõgaga tantsivat alasti mehefiguuri . Sõjajumala kujutamisega seob Hauck ka sarviliste kiivritega figuurid . Mõnda kujutist on Hauck interpreteerinud kui Freyjat , kelle tunnuseks on kass , ja püstitanud oletuse , et ristiusu ülevõtmisega sai Freyja rivaaliks Neitsi Maarja . E-tüüpi brakteaadid . E-tüüp on teistest mõnevõrra erinev . Esiteks on E-tüüpi brakteaadid enamuses pronksist ja valdavalt pärit Gotlandilt ; mujalt leitakse neid võrdlemisi harva . Ornamendiks on neil mitme kontsentrilise ringi sees paiknev motiiv , mida üldiselt arvatakse olevat kujutatud degenereerunud või ornamenditud loomastiilis . Neid peetakse ka tüüpilisteks naiste eheteks . Ornamendi analüüsimisel jõuti järeldusele , et sellel on kujutatud profiilis inimpead , mis on seotud mao ( ja seega eelkristliku usundi tähtsaima ) motiiviga . Kokkuvõttes leiab autor taas , et see kõik viitab Odinnile ja shamanismile ning motiivid on seotud ravimisvõime , loomadega suhtlemise ning kujumuutmisega . Loomornament on E-brakteaatidel tihti edasi arenenud geomeetriliseks ornamendiks ; valdav on haakrist ja loomakujuline triskele . Üldiselt on E-brakteaadid juba <arv>.-<arv>. sajandist peale üle võtnud ja kasutanud kristliku maailma sümboleid ning kristliku ikonograafiat paganlike ideede sümboliseerimiseks . “ Päris kristluse ” ajal , st alates <arv>.-<arv>. sajandist on valitsevaks olnud mõnevõrra teistsugused motiivid . Gaimster refereerib peamiselt teiste autorite uurimusi ning üldjuhul ka nõustub nendega . Uue aspektina toob ta välja , et ornamendimotiivid ei pruugi olla seotud mitte niivõrd ajalis-tüpoloogilise tähendusega , vaid need võisid sõltuda ka konkreetse piirkonna meistrite endi taustast , koolkonnast ja workshopist . Valdavalt refereerib Gaimster varasemaid autoreid , nendega ka üldjuhul nõustudes , kuid kokkuvõtteks järeldab ta , et kuldbrakteaadid olid prestiizhesemed , mida kasutati võimu legitimeerimiseks ning nende ilmumine on omane ebastabiilsetele ühiskondadele . Kui ühiskond ja võim on stabiilsed , on ka prestiizhesemeid vähem . Seega toimusid <arv>.-<arv>. sajandil viikingiaja-eelsel perioodil Skandinaavias ja Põhja-Euroopas suured muutused , mis tingisid ka muudatusi usundis . Kultus ja mütoloogia . Gaimsteri peamiseks eelduseks on , et kogu mütoloogia keerles Odinni ümber ning oli seotud muutustega sotsiaalses struktuuris ja eelkõige uue , sõjaka eliidi esilekerkimisega rahvasterännuaja Põhja-Euroopas . Eeskuju võeti sealjuures paljuski Rooma impeeriumist ( mitte ainult sõjanduslikus , vaid ka majanduslikus mõttes ) ning need mõjud kajastuvad ka ornamendil . Rooma laenudeks peetakse maopea kujundit ( rooma sõjaväe insignialt ) , samuti kaksikjumala , gemini , kujutist . Rooma laenudega seostatakse ka einherjar-ite sümbolit - sarvilisi kiivreid , ja maskidega sõdalasi . Toonitatakse Põhjalas kristluse esmase leviku tulemusel toimunud muutusi , nimelt kujutasid skandinaavlased Kristust algselt rooma imperaatorina , kelle kujus “ võib ära tunda Skandinaavia sõjajumala , keda omakorda võib identifitseerida Odinnina ” . Tõsised muutused toimusid ka kultuses . Gaimster peab siin oluliseks arusaama , mille järgi privaatohvrid on tõenduseks eliidi distantseerumisele rahvast . Sellisele tendentsile viitab ka asjaolu , et toimusid muudatused surnute matmise riituses - tõusis aarete ja väärismetalli peitmise osakaal . Siin tugineb Gaimster Hedeagerile , kelle arvates esineb kolme sorti aaret : <arv>. lihtne aare , <arv>. kultuslik , mis sisaldab käe- ja kaelavõrusid , <arv>. kultuslik aare , mis sisaldab erinevaid prestiizhesemeid ( brakteaadid , sõled , kuld jmt ) . Kahte viimast seostab Hedeager Ynglinga saaga põhjal vara kaasavõtmisega teispoolsusesse . Samuti oletab autor , et muutus kultuspaik - see nihkus nüüd pealike tallu , mis asusid hilisemate kirikute vahetus läheduses ning seega hakkas kultustegevus tiirlema eliidi ümber . Oletatakse ka üleskandinaavialiste kesksete kultuskohtade olemasolu ( nt Gudme , kust on leitud palju <arv> ja <arv> tüübi aardeid ja Sorte Muld , kust leiti <arv> kuldplaati ) . Kõiki kuldplaatide leiukohti seostab Gaimster kultuspaikadega ; levinuimaks peab ta sealjuures talus sees olnud altareid . Samuti seostab Gaimster kuldplaate privaatohvriga . Suuri järvedesse ja soodesse toodud relvaohvreid peab autor mitte niivõrd lahinguohvriteks , vaid pigem sugulusel baseeruva kultuse viimseks manifestatsiooniks . Lõpuks püüab autor väärismetallist ehete põhjal analüüsida ka ühiskonda ja kaubateid . Ta jõuab peamiselt juba teadaolevatele järeldustele , mille järgi Gotlandil oli eriline staatus . Uurimuse puhul torkas silma läbiv suhteliselt vana materjali kasutus . Üsna palju uurimuses viidatud käsitlusi on pärit <arv>.- <arv>. aastatest . Tõenäoliselt on see tingitud ka antud valdkonna uurimise eripärast . Teine kriitiline märkus puudutaks autorit ennast . Valdav osa tööst koosnes teiste uurijate tulemuste refereerimisest ning enamuses nende järeldustega ka nõustuti . Autori enda järeldusi ning hüpoteese kohtas vaid töö viimases osas ning sealgi jõuti juba ammutuntud seisukohtadele .  Refereerinud Tõnno Jonuks