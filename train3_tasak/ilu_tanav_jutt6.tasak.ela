kirjak	ilu_tanav_jutt6.tasak.ela	Maniakkide Tänav ELUL POLE SIHTI KAS SEDA SIIS ON SURMALGI ? ELU JA SURM KAKS ERINEVAT KIHTI KUID MÕTET POLE KUMMALGI . NAD ON ÜKS — EHKKI ÜKS ON VAIT JA TEINE LÄRMAB , TÕDE ON ÜKS ! VAHET POLE , ELAD SA VÕI KÄRVAD . KUI NII ... SIIS TEEME NEIST KOMPLEKTI : SEGAN KOKKU JA SAAN SURMELAVA OBJEKTI . BMW peatus puulippidest kokkulöödud värava taga . Siim suretas mootori ja astus masinast välja . Aia taha tormas metsikult kilades mingi hundi- ja lambakoera segu . Esimese hooga kartis mees , et elukas üle aia kalpsab ja valmistus kähku autosse varju pagema kuid koer jäi siiski aia najale pidama . Siim lähenes ettevaatlikult väravale ja jäi ootama . Värava taga traataia sees asusid kaks hoonet . Otse ees mööda betoonist valatud jalgrada oli väike tellistest hütt , mida pooleldi varjas paari plangu jagu eterniitaeda , mis oli ehitatud nähtavasti ainult selleks , et aia tagant poleks võimalik hüti aknasse piiluda , sest eterniit oli vaid akna ees . Onni rohelisele uksele oli punase aerosooliga lohakalt värvitud " Pärjad " . Hüti akna ees plangu tagant paistis kaevurake . Betoonraja kõrval oli L-kujuline elumaja , mille tagakülg oli pööratud värava poole . Lõpuks ilmus koera klähvimise peale maja nuka tagant nähtavale <arv>-<arv>- aastane noormees . " Puzzle , " hõikas ta kutsuvalt koera . " Tule ära , jää vait . " Noormees kandis helerohelist kortsus ja auke täis rebitud T-särki ja näritud põlvedega teksaseid . Pea oli tal erepuna-sini-roheliseks värvitud . " Tere , " hõikas Siim üle koera lõugamise . " Tereeee , " venitas noormees . " Kas sa kurat jääd vait ! " käratas ta siis koerale . " Ma sooviksin rääkida härra Kurgiga , " ütles Siim . Puzzleks hüütud koera ristsugutis oli vait jäänud ja haugatas ainult mõned korrad nagu ennast meelde tuletades . " Väga armas , " ütles punkar . " Räägi siis minuga . " Siim noogutas , justkui oleks saanud kinnitust arvamusele isiku identiteedi suhtes . " Ma olen reporter ajalehe juurest . Siim , kutsutakse ka Skriptiks , sellepärast et ma pidevalt kirjutan , kusjuures ainult käsitsi . " Skript tõstis fakti toonitamiseks näpu värava kõrval kasvava kase võra poole . Ta ei pannud tähelegi , et tema kohal , ühel jämedal oksal kükitas must läikiva karvaga kass , kellele oli kõrvade vahele punutud pikematest karvadest ja võltsjuustest roosakas pats . " Jaa-jahh , " tähendas Kurk äraootavalt . Ta toppis käed püksitaskutesse ja vahtis Skriptile ootavalt näkku . Ehkki ajakirjanik seisis lõõskava päikese eest kase varjus , tundis ta , nagu istuks ta kuuma lõkke ääres . Tuul liigutas Kurgi erepunaseid juuksesalke ja Skriptile viirastus , nagu oleks teisel leegid juustena hubisenud . Skript tõmbas käega üle näo , et lummusest vabaneda ning jätkas reipalt : " Vaata ( ta valis familiaarse lähenemise ) , ma kogun materjale artikli jaoks , mis käsitleb satanismi eesti noorte seas , no ja üldse , vanemate seas ka , aga eriti noortekultuuris , no ja mind juhatati sinu juurde . " " Minu ? " üllatus Kurk Tema näolt paistis siiras hämmeldus . " Kes ? " " Noh , " Skript pühkis jälle higi . " Pea iga teine Tallinna satanistlik noor nimetas sinu nime . Nagu ma aru sain oled sa neile nagu midagi guru taolist . " Kurk hakkas lõbusalt kõõksuma . " See , " mõtles Skript endamisi , " on naer . " " Õõh-õõh-õõh , suur juht ja õpetaja , " kilkas Kurk kõõksumise vahele . Kuna koer oli vahepeal kuhugi minema töllerdanud , julges Skript aiale naalduda . " Nad väitsid , et neil olla isegi mingeid okultseid satanistlikke tekste , mis on sinu poolt kirja pandud . " Kurk naeris , " Usun , et küllap need on tavalised õudusjutud . Ilukirjandus . " " Tavaline ilukirjandus ? Need noormehed paistsid neid päris tõsiselt võtvat , " mainis Skript . " Noored inimesed , tahtmist on , võtku pealegi , mul pohhui . " Sellega paistis jutuajamine lõppenud olevat . Skript ajas siiski veel näpu üles , kassi poole püsti . " Äkki saate mulle mõnd oma juttu näidata . " Kurk kehitas õlgu , " ega eriti ei viitsi küll , mul tosin toimetust teha . " Skript noogutas , lehvitas ja istus autosse . Kassi enam puu otsas ei olnud . Skript sõitis kohaliku ajalehe toimetusse . Kui Kurk kirjutas tõesti ilukirjanduslikku lugusid , siis oli ta neid võib-olla ka " Vooremaale " pakkunud ja neil võis mõni ta käsikiri alles olla . Linn oli külast , kus Kurk elas , vaevalt poole kilomeetri kaugusel , külast teisele poole umbes sama kaugele jäi Jõgeva alevik . Skripti õnneks olid inimesed " Vooremaa " toimetuses ametivennale üsnagi vastutulelikud ja mõningase viivituse järel tõid nad talle Kurgi järjejutuna ilmunud loo " Surm on lahti " . Vahepeal , niikaua kuni käsikirja alles otsiti , uuris Skript kohalikku ajalehte . Ta silmad jäid pidama politseikroonika veerul . Sõnum oli lühike : Ööl vastu reedet vandaalitseti Siimusti surnuaial.Poolenisti lahti oli kaevatud eelmisel päeval maetudM.T haud , hauakivi oli purustatud ning pärgadelt olidnopitud kõik lilled . " Ohoo , " mõtles Skript . " Paistab , et ka siinkandis võib esialgsest ebaõnnestumisest hoolimata mingit materjali olla . " Ta tänas kolleegi ja paljundanud omale käsikirja , suundus politseiprefektuuri . Seal polnud kahjuks selle juhtumiga tegelejat parajasti kohal ning politseiametnike umbmääraste vastuste ning segase jutu põhjal jäi Skriptile mulje , et ega keegi sellega vist õieti ei tegelegi . Teed küsides pööras ta masina Siimusti poole , mis asus mõned head kilomeetrid Tartu pool . " Ega see pole neil esimene kord siin möllata , " mökitas surnuaiavaht ärajoonud tämbril . " Ah , nii , " tegi Skript huvitatud häält . " Viimasel ajal on tervel hulgalt hauaplatsidelt pärjalilled läinud . Mitte kõik , ainult kõige ilusamatelt pärgadelt . Vahest mõni üksik kord on võtmata jäänud . " Vanamees silus lõuga . " Ja lindid kah . " Nad jõudsid M.T hauani . Plats oli koristatud ja korda tehtud . Hauakivilt võis lugeda omaniku nime , surma ja sünniaega . " Hoi-hoi ? " hüüdis Skript küsivalt . " Ma sain aru , et hauakivi oli puruks löödud ? " Vanamees ei öelnud midagi , pomises niisama midagi habemesse . " Mis ? Ah ? " torkis ajakirjanik kui taat ei vastanud . " Oli jah , " vastas taat järsult . Ta oli kuidagi sõnaahtraks jäänud . " Noo aga see on ju terve !! " " Terve jah , terve nagu purikas . " " Vahetati välja või ? Mis ? Ah ? " " Ei vahetatud , ise paranes ära ! " vihastas vanamees , " mis sa tühja torgid ! " " Ega ma tühja torgigi , ma uurin satanismi , " seletas Skript lahkelt . " Satanismi , " tusatses ätt , " sa poisijuss ei teagi , misasi see satanismus õieti on ! " " Sellepärast ma uuringi , et ei tea , " provotseeris Skript . " Saan teada , võin sullegi selgitada . " Taat vaatas teda põlastavalt . " Hähh , selgitada . No tule selgita siis , " ja hakkas ees mööda jalgrada tagasi astuma . Jõudnud surnuaiavahi majani , viis taat Skripti kuuri alla ja võttis seal seinalt pärjalindi . " Säh , selgita seda siin . " Ehkki kuur oli üsna hämar , helendasid tähed mustal taustal sinakalt , Skriptile paistis nagu hoiaks ta käes mitte linti vaid ainult tähti . Lause ees ja taga veretasid kolm erkpunast nelki . Lint tundus levitavat mingit vastikut vibratsiooni . " Mis see on ? " küsis Skript . Ta hääl kostis hämaras ruumis jõu kaotanult ja õõnsalt . Kuuri uks , mis pidi olema siinsamas sammu kaugusel selja taga , kumas vaevaliselt tunneli kauges otsas . Surnuaiavaht tundus kössis ja vanana , tema pale oleks nagu kahestunud jagades kummassegi näkku ühe silma , ühe ninasõõrme ja pooliku suu . Silmad mõlemast näost sihtisid helendavaid tähti . " Ma põletasin lõkkeplatsil rämpsu , muu hulgas ka vanu pärgi . Ühel pärjal , millele oli valge lint ja sellel tekst " Me hulgast surm sind ei vii ! " Hakkas lint äkki sädemeid pildudes leegitsema , see kestis vaid hetke ning lint moondus mustaks , vaat selleks samuseks siin . " " Lähme välja , " kärises Skript . Ühe sammuga olid nad uksest väljas päikesepaistes . " See oli üks neist pärgadest , millelt tavaliselt lilled ja lindid hommikuks kadunud on , " seletas taat . Valges märkas Skript , et sõnade vahel tumedast riidest veelgi tumedamalt olid mingid märgid ning nelkide varred olid inimluudest , lehtedeks pikkade küüntega näpud . Nelgi õite värvus meenutas tuleleeke . Skriptil hakkas palav , talle tundus taas nagu seisaks ta kuumava lõkke ääres . Mees voltis lindi aeglaselt kokku . Tähed sellel olid tuhmunud . " Ma ei tea mis see on , " tunnistas Skript nõtkuval häälel , " aga kui sa selle mulle annad , siis ma uurin välja . " " Minupärast võta , " ütles vanamees kuidagi kergendatult . Ta elavnes silmnähtavalt . " Kui sa tahad näha pärgi , mille sarnaselt see pärit on , siis praegu on kabelis ärasaatmine . Kindlasti on sellelgi matusel mõned sihukesed . " Skript poetas ennast kabelisse , kus avatud kirstu ümber seisid paarkümmend leinalist ja kuulasid ärasaatmisjuttu . Skript libistas endki nende hulka . Kirstus lebas umbes kolmekümnendates aastates mees . Skript ei osanud välja pakkuda millesse ta surnud võis olla . Teenistus lõppes ja kuus kirstukandjat haarasid sarga ning ristikandja kõige ees , asus protsessioon tühja haua poole teele . Poisinaga , kes risti kandis oli umbes kümneaastane . Rist oli tema jaoks vist veidi raske ning ta hoidis seda pooleldi õla najal nagu sõdur püssi . Ühtepuhku pooluhkelt-pooluudishimulikult üle õla tagasi vahtides oli tal vaevalt aega teed vaadata ning seepärast komistas ta pidevalt ühest rajaservast teise . Skriptil oli tükk tegemist , et teda jälgides mitte naerma puhkeda , seetõttu ei pöörand ta ka pärgadele enne suuremat tähelepanu , kui nendega kalmuküngast katma hakati . Ajakirjanik tundis otsitava silmapilk ära . Talle tundus , et hetkel kui see kääpale asetati , vajus lint ebaloomulikult sirgeks ja sellelt võis lugeda : " Ei jäta me sind unustuse hõlma ... " Kiskus juba õhtupoole , kui Skript Siimustist Jõgevale jõudis . Ta võttis " Virtuses " endale toa , sest kavatses veel üheks päevaks siia jääda . Toas istus ta voodile . Talle meenus kuidas ta oli pärast matusetalituse lõppu astunud ühe vanema naisterahva juurde , kes oli Selle pärja toonud . Skript kiitis pärast kaastundeavaldust pärga ning küsis siis selle päritolu kohta . Naine oli andnud talle visiitkaardi . Sellel seisis : KURKPärjad , kimbud , lindid . Skript tõusis püsti ja hakkas rahutult toas edasi-tagasi käima . Visiitkaart oli teda mingil määral rööpast välja viinud . Eriti kui talle meenus mis oli juhtunud surnuaiavahi kuuris . Skript kobas tasku järgi , kus lebas must lint . Ta tundis , et läheb higiseks . Toa seinad tundusid teda rõhuvat kuidagi vastikult . Linti ta taskust välja ei võtnud . Selleks ei jätkunud tal julgust . Oleks ometi keegi veel siin . Ja mitte ruumis . Siit ei saa nii lihtsalt välja astuda nagu tollest kuurist . Õue on pikk tee ja õhtu ka juba . Närviliselt sügas mees higist kipitavat keha . Tuleb selle Kurgiga uuesti rääkida , ja tema naabritega . Enne naabritega . Kannatamatult kratsis Skript oma pööraselt kihelevat kaela . Tuba tundus iga hetkega üha lämmatavam . Seinad paistsid madala lae all veelgi enam tema kohale koolduvat . Skript seisatas järsult , ise raskelt hingeldades . Midagi oli mäda ! Hüsteeriliselt toksis ta sõrmega lauaservale . Ta peab siit välja saama . Ruumiga oli midagi kapitaalselt korrast ära . See ahenes kohutava kiirusega . Tuba oli äkitselt vaid kapisuurune ja ta tundis füüsiliselt kuidas see teda õlgadest pitsitab . " Kas mul enam ongi piisavalt ruumi ümber keerata , et ukseni jõuda või litsutakse mind enne lödiks , " vilksatas Skripti hirmunud ajus . Paanikas sööstis mees käheda karjatusega ukse juurde ja tormas koridori . See oli pigem käik kui koridor . Välisukse poole joostes pidi ta pead allapoole kössitama , et seda mitte ära lüüa . Õue sööstis ta nagu püssikuul , joostes hoonest meeletuna eemale . Alles paarisaja meetri pärast , tajudes enese ümber avarust , aeglustas Skript sammu . Ümberringi valitses hämarus ja öö . Skriptil hakkas läbihigistatud riietes jahe . Nahk oli valus ja marraskil . Tundus , et ta oli ennast ise seda märkamata verele kratsinud . Pea oli nüüd klaar . Ta oli oma käitumisest vapustatud . " Millest selline hirmusööst ? " küsis Skript eneselt . Ma pole iialgi klaustrofoobiat tundnud . Ta mõtted naasid mustale lindile , mida ta endiselt taskus kandis . Tunded kuuris ja toas ? Vahest on siin mingi seos ? Käsi tõrkus ka praegu , siin pimedas öös riidetükki välja võtmast . " Pean surnuaiavahti veelkord külastama , " mõtles Skript . " Tunnen , et midagi jättis ta päeval rääkimata . " Skript läks oma auto juurde ja istus sellesse kerge ebamugavustundega . Hetke piinelnud keris ta kärmesti kõigil ustel klaasid alla . Pead pooleldi aknast välja hoides võttis Skript kergelt iiveldust tundes suuna taas Siimusti poole . Auto tundus kuidagi kitsas ja lämbe . Jõudes vaevalt linna piiridest välja , pidi ta äärepealt mingi hullu alla ajama , kes lillesületäiega külmalt auto eest üle tee jooksis . " Kuradi värdjas ! " kirus Skript ja sikutas rooli . Mees oleks tal peaaegu vasakpoolse peegli küljest löönud . Pead pööramata sörkis hull üle tee maanteekraavi ja kadus seal pimedusse . Skript seisis autoga põiki tee peal . Ta oli mehe ära tundnud . Tüüp lilledega oli lamanud päeval kirstus ja lasknud sama külma kõhuga , nagu ta praegu auto ette jooksis , end maha matta . Skript vaarus autost välja . Tal oli üle kere palavaks löönud . " Nonii , nonii , " rahustas ta ennast . " Nonii , nonii ! Ma võin ju ka eksida " Ometi teadis ta täpselt , et oli selgesti märganud ka seda , millesse see punt nelke oli mähitud . Musta , heledate tähtedega linti . Skript istus auto kõrvale maha ja toetas pea kätele . " Said , mis tahtsid , " mõtles ta väsinult . " Tahtsid sataniste , palun väga . " Skript tundis kuidas ööõhk oli järjekordse higikorra ta kehal jahutanud . " Noh igatahes , enam ma seda nii jätta ka ei saa , " ajakirjaniku uurijavaim tõstis temas jälle pead . Ainus koht kuhu see ... ( Skript neelatas ja julgus temas taandus ) ee .. võis minna , oli Kurgi pesa . " Kergelt taas higistama hakates istus mees masinasse . " Närvid läbi nagu politseikoeral , " virgutas ta ennast . " Olen materialist või mitte , ah ? " Auto käivitus ja keeras otsa ringi . " Igatahes ei pea ma üksi jääma , " kobas ta püksivärvlilt mobiiltelefoni . Julgus tõusis taas paari kraadi võrra . " Igatahes jõuan kohale rutem kui see lillepoiss , " itsitas Skript , püüdes vaprust alal hoida . " Olgu mis on , püstol mul on ! " Skript kihutas Kurgi maja poole . Hoolimata sellest , et auto kõik aknad ammuli olid ja masinas möllas kui pööristorm , ahistas kinnine ruum meest , litsudes teda aeglaselt ent kindlalt lapikumaks . Vastusõitev auto pimestas korraks ta silmi ning Skript tundis end kui lõksuaetud loom . Kriisates tallas ta pidurit ja rebis veel liikumise ajal ust lahti . Pidurdamisel tekkinud inerts rapsas ukse tagurpidi ning käänas hinged kõveraks . Kummilohinal keeras bemar kraavi , raksatades vastu suurt kivijurakat . Öökides kiskus Skript poova turvavöö lahti ning koperdas autost välja . Vastikus- ja õõvatundega tõmbas mees taskust musta lindi ja sidus riidetüki sellele pilku heitmata autopeegli külge . Skript oli kindel , et just see ese on tema klaustrofoobias süüdi . Tuikudes ja ikka veel ennast verele kratsides jooksis ajakirjanik Kurgi maja poole . " Alustatu tuleb lõpuni viia , " pomises ta , arutlemata selle üle , mida ta üleüldse saavutada tahtis . Praegu polnud mehel muud eesmärki kui sihtkohta jõuda . " Üks asi korraga , " rahustas ta ennast . " Üks asi korraga ! " Kuu kallas oma hõbedast valgust maastikule , lastes kõigel üsna selgelt paista . Kui Kurgi maja paistma hakkas , märkas Skript eespool lilledega jooksjat . Viimast jõudu kokku võttes spurtis ta , et vähendada vahemaad ning näha ligemalt , mis edasi saab . Koolnu keeras otseteele üle põllu . Kartulipealsed ragisesid ta jalgade all kui tundetu kuju neist ükskõikselt üle tallas . Ka Skript sumatas talle järele , kuid oma väsinud jalgadel koperdas ta igale vaole , pealsed keerdusid mehe säärte ümber . Vandudes nägi Skript kuidas tume vari põllu ületas , kriiksuvast väravast sisse läks ja maja ees valitsevasse hämarusse kadus . Hetkeks tungis hoonest välja kohutav lärm , mis järgmisel hetkel maha vaigistus . Süda meeletult kloppimas seisis Skript keset põldu ja kuulas vere kohinat kõrvus . Nüüd kui ta enam ringi ei sahminud , tabas mehe kõrv majast kostvat marulist rütmi . Elektrikitarr , trummid ja viimsepäevapasunat meenutav saksofon moodustasid põrguliku trio , mis oma meeletu tempoga korinat meenutades tal juuksed peas püsti tõstsid . Hämarus ümberringi tundus tihenevat . Trah-trah-trah-trah-trah-ühüüüüüü ( kisendas saksofon ) . Trah-trah-trah-trah-trah-ühüüüüüü . Ennast kummargile lastes hakkas Skript uuesti liikuma hoone poole , millest kostvad helid selle põrgu eeskojaks muutsid . Juba märkas mees ka aknaid , kuid jumala eest , need olid veel pimedamad , kui ümberringi valitsev öö . Jõudes värava ligi , hakkas Skript eristama ka häältekõma . Surnud , elutud hääled kisendasid ( kuivõrd elutud hääled saavad kisendada ) kuulipildujaina sõnu : Ei usu ma teadusmehi , vihmaussid ei söö mulda , õgivad nad surnukehi , näksivad neil hambaist kulda , öösiti on selgelt näha , surnuaias liigub maa , on inimesed maetud maha , kuid rahu hauaski ei saa . Mees avas kriiksuva värava . Metsik muusika ja laul kostsid täiesti selgesti , Skript eristas iga pisematki saksofonikiunatust ja basstrummi müdinat . Tunaeile mind elusalt maeti , nii ussidest teada sain tõe , kirst mullakihiga kaeti , eestvedajaks kirjanik Poe . Hauas lebanud olin vaid hetke , siis tundsin kuis müdises maa , vihmaussid taas olid retkel , nende survest purunes kaas . Skript oli täielikult depressiivse ja saatanliku põrgumuusika mõju all ning ei pannud tähele kuidas ümber maja nurga sööstis süsimust lõukoer nagu õlitatud välk . Alles hetk enne kui röögatu sarviline monstrum talle kõrri kargas märkas Skript ta määrdunudkollaseid leegitsevaid silmi . Instinktiivselt tõstis ta käed kaela kaitseks . Kihvad laksatasid ohvri küünarnuki ümber kokku . Metsiku rapsakuga heitis koletis mehe justkui kaltsunuku marjapõõsastesse . Kahmanud seejärel jalast sööstis ta meest järel vedades pöörasele galopile ümber maja . Terava selgusega tungisid Skripti ajju kohutava laulu viimased salmid : Kalmus pime , ma miskit ei näinud , kuid tundsin hammaste ridu . Uue ohvri need limukad leidnud , mu kehas möllas usside pidu . Nende olemust mõistsin vaid viivu , siis tükkideks rebitult surin , hing lahkust must linnutiivul , saatjaks raipesööjate urin . Siis kaotas kaltsunukk teadvuse . Skript tuli teadvusele hämaras telliskivitapeediga toas , mille lagi oli mustaks värvitud , välja arvatud väike peegel voodi kohal , milles Skript lamas . Põrandal , keset tuba põles üksik küünal . Teisel pool seina mürises saatanlik kontsert . Skript katsus ennast üles ajada . See õnnestus ilma suurema vaevata . Paistis , et haavad , mis talle tõsist valu valmistasid , polnud siiski eriti tõsised . Seevastu hirmutas teda lähisaatus . Skript kobas kaenla alt , kuid püstol oli kadunud . Väike ruum oli pime ja sisendas õudu . Neelatades tunnistas Skript enesele , et ei julge jalgu voodist maha panna . Ainus , mis talle veidigi lootust andis , oli fakt , et ta oma klaustrofoobiast üle oli saanud . Sellest piisakese julgust saanud lükkas Skript jalad üle serva . Muusika teisel pool seina katkes kui noaga lõigatud ning välkkiirelt tõmbas Skript jalad tagasi ja mässis ennast tekipalakasse . Vaikus süvenes ja süvenes . Mehe hingamine kajas seintelt õõnsalt tagasi , võimendudes iga korraga . Iga hingetõmme elas omaette edasi . Paistis , nagu hingeldaks toas kümneid inimesi . Skript pistis röökima ja kattis kätega kõrvad . Pea samal hetkel avanes hämaruses uks ja hingeldamine lakkas . Reipal sammul astus Kurk küünlavalgusesse . Tal oli seljas neetidega kaunistatud roheline presentmantel . Kõrvas õõtsusid kirjaklamber , haaknõel ja tükk traati . " Noh , mõistuse juures tagasi , mu noor sõber , " irvitas ta sõbralikult . Alt langev valgus muutis noormehe näo kooljaluu sarnaseks . Kurk istus seina äärde põrandale ja kõkutas naerda . " Ega meie muusika sind ei häirinud ? " uuris ta ja irvitas vastikult . " Misasja sa siin üldse luusisid ? Keset ööd ? Võeh ! " Kurk võbistas tehtult õlgu . " Tahtsid midagi varastada või , eh ? " " Kuulge Kurk , " katkestas Skript teda . " Jeh ? " " Kas te olete nekrofiil ? " Kurk muigas : " Nekrofiil ? " Ta naeratas omaette . " Jah , seda võib öelda küll , seda ka , aga kõige täpsem oleks minu kohta öelda vast nekrosotsioloog , nekroloog , kui lühemalt väljenduda . " " Nekroloog ? Sa oled sellele sõnale uue tähenduse andnud ? " " Imestad ? " " Kardan ! " mõtles Skript . " Ka surnutel on nekropolides oma algeline ühiskond . See toimib küll erinevalt kui meie oma , kuid , sorry , nende elu ... " Kurk kõkutas . " Pardon , nende surm . See on erinev meie elust . Väga , väga erinev . Sul tõuseksid juuksed peas püsti , kui teaksid kui erinev . " Kurk ei naernud enam . Ta hääl oli muutunud jahedaks , peaaegu kalgiks . " Pool inimkonda läheks hirmust lolliks , kui nad vaid aimaksid , kui košmaarselt erinev see on . " Skript seedis kuuldut . Kui temaga poleks juhtunud seda , mis oli juhtunud , siis oleks ta rääkijat püstihulluks pidanud . " Ja sina uurid neid ? " " Jah , mina uurin neid . " " Tulemuslikult ? " " On valminud minu uurimustöö esimene vili — " Õpetus Surnutest " . Kurk lausus seda tuntava uhkusega . " Praegu töötan uue teose kallal , mille esialgne nimi on " Nekropol ehk ligem tutvustus surnute gruppidest " . " " Ja kuidas seostub selle kõigega too saatanlik muusika ? " " Oh väike lisalõbu . Me andsime oma ansambliga " Ülim vaikus " surnutele taas kord kontserdi . See on ainus muusika , mida need vaesekesed tajuvad . " " Zombide kontsert ? " " Aitab muideks nende ühiskonda sisse sulanduda ! " " Järelikult pole sa üksi ? " " Oh ei , loomulikult . Meid on neli . Ainult , et ülejäänud tegelevad vaid muusika ja surnunautimisega . Teadus on ainult minu pärusmaa . " " See on üks sitane teadus ! Ja sa ise oled koletis ! Teid tuleb hullumajja panna . Ei , teid tuleb tuleriidal põletada ! Just ! " Kurk oli sellest purskest üllatunud . " Kuidas ? Ma lootsin , et te ühinete meiega . " " Mina ! Nekrofiilidest pervertidega ! Satanistidega ! " " Meie ei ole satanistid ! " Kurgi hääl oli terav . " Põletada tuleks teid ! " " Meie ei ole perverdid ! " " Kuradi neetud värdjad ! Põletada ! " " Ise tead . " Kurk astus ukse juurde ja viipas veel kolm tüüpi sisse . " Tule kaasa . " " Käige põrgusse ! " " Tule , tule " " Otsige oma koolnud kaunitarid üles , jätke mind rahule ! Tahate mind tappa ! " " Seda luksust me sulle juba ei võimalda . " Nad haarasid vasturabeleva mehe kinni ja tassisid ta õue , värava taga ootavasse autosse . Seal sidusid nad ta silmad kinni . Pärast mitte eriti pikka autosõitu visati ta masinast kuhugi liivale ja jäeti sinna . Skript ei suutnud oma õnne uskuda . Nii lihtsalt ta nende käest pääseski . Ta rebis sideme silmadelt . Südantlõhestav hirmuröögatus vallandus mehe kurgust . Meeletu pilk ühele poole — sadade kilomeetrite viisi kihutasid talle vastu metsad , majad , teed — iga viimane kui pilv ja rohulible . Vasemal — röögatu avarus keset aleveid , külasid , linnu . Skript varises liivale , peites pea kätega . See neetud avarus . Hirmuhigi kehalt voolamas , pilutas mees üht pungis silma ja heitis pilgu öötaeva poole . Miljardite kilomeetrite viisi tühjust , TÜHJUST , TÜHJUST . Ulguva röögatuse saatel kukkus Skript kätega jõe kaldaliivas kraapima . Peitu , varjuda , eemale sellest tapvast universumist , kus sa oled kui tolmukübe — iga tuulehoog tõstab või lömastab su . Küüned murdunud , kraevahe mulla-liivasegu täis , pressis Skript end kitsasse urgu , seda pidevalt pikemaks , sügavamaks kaevates . Kaitsvad seinad ümberringi külgi riivamas mõjusid turvaliselt . Paari-kolme meetrise käigu lõppu uuristas mees endale pisut suurema pesa , kus sai end hädavaevu kerra tõmmata . Keha oli kui tuld täis , sinine , verine . Ta polnud hommikust saadik midagi söönud , närvipinge ja füüsiline töö muutsid söögivajaduse kohutavaks ihaks . Need mõned vihmaussid , mis ta leidis , kõhtu ei täitnud . Värisedes ja meeltesegaduses jäi Skript vastu hommikut rahutusse ja painajalikku unne . Ta ärkas kellegi äreva sosistamise peale . " Vahi , mingi käik . " " Kust see siia sai ? " " Mai tea . " Skripti peas ujus meeletu udu ja virrvarr . Nälg tahtis silmanägemist ära võtta . Hüsteeriliselt vahtis ta ähmaste silmadega käigusuudme poole . Iga krõpsatus pani teda võpatama , iga võpatus lõikas nagu noaga tema räsitud ihu , sundides teda hambaid kiristama . Keegi väike poiss ronis ettevaatlikult käiku . " Kas sul tikke on ? " küsis too kelleltki oma selja tagant . Poiss sikutas käe tagasi ning saanud toosi , tõmbas tiku põlema Leek valgustas tunnelit ja selle taga sadu-sadu kilomeetreid kohutavalt avarat ilmaruumi . Urahtades sööstis Skript edasi ja rabas kindla haardega poisi kõrist . Karjatust lämmatades lõi Skript teise käe näppudega poisile silma , üritades jõuda ajuni . Tõmmeldes ja korisedes kadus laps sõbra vaateväljast . Kisades pani see alevi poole jooksu . Näljas Skript lõi hambad surnud poisile kätte ja rebis näljakustutuseks suutäite kaupa verist liha . LÕPP