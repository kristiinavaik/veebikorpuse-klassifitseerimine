kirjak	aja_pm_1997_08_22.tasak.ela	R. LÕHMUS , Jõgevamaa Usun , et ma pole ainuke , kellel on piinlik jälgida kahe tipp-poliitiku teineteise poriga loopimist . Piinlik eelkõige seepärast , et mõlemad on endised peaministrid , erakondade esimehed , ning sellise kaliibriga mehed peaksid oskama soliidsemalt asju ajada . Ning sõnu valida . Kui ikka üks ütleb kogu eesti rahvale , et tema on teist seaks sõimanud , ning see teine teadustab , et vastasel olla konnasilmadega probleeme , ei saa sellistest tegelastest enam lugu pidada . Tavakodanik muidugi ei taipa , mis on selle mudamaadluse taga - kas soov taas võimule pääseda või veel midagi peenemat . Aga sellest võiksid need enda arvates kõvad mehed küll aru saada , et oma arutu kisklemisega nad rahva hulgas populaarsust küll ei võida . Pigem vastupidi . AADU ROOS , Viljandi Kostab juba rõõmuhõiskeid , et astmelise tulumaksu kehtestamisega väheneb oluliselt maksukoormus enamikul maksumaksjail . Tulumaksu üle arutlejad võiksid mõelda selle üle , milleks on üldse ühiskonnas maksud kehtestatud . Nad on selleks , et finantseerida meie igapäevaelu olulisi valdkondi , nagu haridust , tervishoidu , kultuuri , politseid , sõjaväge jne. Kui kehtestada astmeline tulumaks , oleks asi kurb . Tulumaksust jääks laekumata väga suur summa riigieelarvesse , eriti aga kohalikesse eelarvetesse . Millega puudujääki katta , sellest suurt ei räägita . Ilmselt tuleks tõsta käibemaksu , mis toob aga kaasa üldise hinnatõusu ja lõpuks ei võida tavakodanik midagi . Miks ma nii arvan ? Maksuametid on avaldanud eelmise aasta tuludeklaratsioonide andmed . Nende põhjal ei ole ei Viljandis ega maakonnas ühtegi rikast inimest , kelle tulu oleks üle miljoni krooni . Jõukaid kodanikke ( tulu <arv>,<arv> -<arv> miljonit ) on ainult kolm , keskklassi esindajaid ( <arv>,<arv> -<arv>,<arv> miljonit ) ainult <arv>. Kõik ülejäänud on kas keskmised palgasaajad või neist vaesemad . Seega jõukaid , kellelt midagi võtta oleks , on väga vähe . Viljandis näiteks kaks protsenti deklaratsiooni esitanutest . Ega teisteski maakondades asi teistmoodi ole . Kui ehk Tallinnas , aga Tallinn on vaid <arv>/<arv> Eestist . Ei maksa arvata , et astmelise tulumaksu ihalejad , eeskätt grupp keskerakondlasi , pole vastavaid arvutusi teinud . Milleks siis see kära maksu ümber ? Ainult selleks , et pääseda võimule . Rahvale on see ju tore peibutis - pea kõigil väheneb tulumaks , vaja ainult neile hääli anda . Kui aga lubajad on võimule saanud , küll siis leidub põhjendusi ja vabandusi , et lubadused täitmata jätta . U. ALLIK , Tartu Koolides on vana hea komme , et õpilased käivad suvel mõned päevad koolis tööd tegemas . Eks ikka seepärast , et <arv>. septembriks koolimaja puhas ja kaunis välja näeks . See kõik on kena , töökasvatus on ju üks osa lapse kasvatamisest . Samas arvan , et lastel tuleb lasta teha lastepäraseid töid , mitte aga lasta neil likvideerida töömeestest maha jäänud praaki . Möödunud aastal olin jahmunud , kui lapsed koju tulles teatasid , et nad pidid aknaklaasist löödud kildudega puhastama piirdeliistude ääri . Õnneks ei juhtunud midagi hullu , keegi klaasikilluga endale viga ei teinud . Aga seda tööd tegid <arv>-<arv>-aastased lapsed ! Sel aastal anti neile pealtnäha lihtsam ülesanne - kästi eemaldada treppidelt värvilaike . Töövahenditeks anti pahtlilabidas ning lahusti . Tütre arvates oli kõige naljakam kogu ürituse juures see , et lahusti pudelil oli hoiatus : hoida tule ja laste eest ! Tema järeldus oli temale meelepärane - nüüd on ta lõpuks lapseeast väljas . Aga minu meelest on <arv>-aastane tüdruk ikka veel laps . Või ma eksin ? L. LEPISTU , Tartu <arv>. augusti “ Postimehest ” on lugeda , et vabariigi presidendi ettepanekul on moodustatud kodukaunistamise peakogu ja selle juhatajaks valitud Tartu Ülikooli raamatukogu direktor Peeter Olesk . Sellega seoses on mul Oleskile üks ettepanek . Mis oleks , kui enne suurte ülesannete juurde asumist teeks ühe väikese praktilise harjutuse ja kaunistaks kõige esmalt oma kodu ukseesise . Mõtlen siinkohal raamatukogu fassaadiesist platsi ja lähemat ümbrust . Kõik on seal aastaid nii haledakene ja poolräämas . Purskkaevu basseinid on muutumas lausa kloaagiks . Ometi peaks see olema üks linna esinduskohti . KALEV TAMMEVESKI , Põlvamaa Algavad järjekordsed kohtuprotsessid politseiameti ladviku kohtade pärast . Kas siseminister Robert Lepiksonil oli õigust teha vahetusi meeskonnas ? Üldisemalt taandub kõik küsimusele : millist politseid vajab Eesti riik praegu ? Mina soovitan tuua tagasi kõik staazhikad tipptegijad ning eelistada kõrgema juriidilise haridusega ametnikke . Vähemalt politseiameti tipus ei tohiks amatööre olla . Professionaali esimeseks tunnuseks olgu Tartu Ülikooli õigusteaduskonna või politseiakadeema ( -kooli ) diplom . Soojamajandust , teedeehitust , agronoomiat , geograafiat või masinaehitust tundvad inimesed töötagu oma erialal . Iga kingsepp jäägu oma liistude juurde . KAAREL TARAND Kaarel Tarand on ajakirja “ Luup ” toimetaja . Vana asja meeldetuletamise eest Eestis enam silma peast välja ei torgata . “ Vanu asju ” on liiga palju ja üldrahvalik torkimine viiks üldrahvaliku pimeduseni . Aga pimedaid on niigi palju . Seda kinnitavad nii valimistulemused kui ka valimiste vaheaegadel levivad poliitilised müüdid . Üks võimsamaid on müüt Savisaarest . Tiit Vähi ja Edgar Savisaare viimase vägikaikaveo avalik peegeldus toetab sedasama müüti - Savisaar on suur , vägev ja tark , peaaegu nagu Lenin omal ajal , Savisaar on kaval kombinaator , geniaalne mängur jne. Ka poliitikute kõrgkihis leidub arvukalt neid , kes müüti usuvad ja seetõttu Savisaart kardavad . Savisaar võitvat järgmised valimised . Kui mingi asi ei laabu , nähakse põhjusena Savisaare takistavat kätt . Müüt on nii levinud , et ka Savisaar ise on , küll põhjuseta , seda talle nii meeldivat lugulaulu uskuma hakanud . Mõned kardavad teistmoodi , aga samuti üsna lihtsa skeemi järgi . Kui keegi nö korralik inimene pärast kõike juhtunut Savisaarega läbi käib , on põhjuseks hirm ja shantaazh . Küllap on siis Savisaare käes mingeid kompromiteerivaid dokumente . Seega heidab Savisaarega läbikäimine inimesele halba varju igal juhul . Aga ühtlasi süvendab see kahtlustuste õhkkonda valitute hulgas ning pidurdab siirdumist avatud ühiskonda sellest hirmukeskkonnast , milles vaid alatud end nagu kalad vees tundsid . Andrei Hvostov väitis hiljuti “ Päevalehes ” , et erinevalt Vähist on Savisaar tõusev suurus . Tegemist on ilmse eksitusega . Savisaar pole enam aastaid mingi suurus , vaid vastupidiselt - väiksus . Nii mõtlemises kui käitumises . Areenilt kaduv nähtus , kelle mineviku hiilguse on lootusetult kustutanud hilisem tühisus . Miks teda karta või milleks temast üldse veel rääkida ? ! Siiski , rääkima peab , et kummutada eelarvamused nii valijate kui valitavate hulgas . Üks Savisaare kunagine koolikaaslane ütles mulle hiljuti , et Savisaare mõistmiseks on lihtne võti . Vananev mees elab viiekümnele lähenedes välja oma murdeeas olude sunnil proovimata jäänud seksuaalfantaasiaid . See ongi kogu Edgarit liikuma panev jõud . Võibolla liiga lihtne ja liialt freudistlik vaatenurk , kuid siiski oma tõeteraga . Kuid nagu kõike marksistlikku , tuleb ka Savisaart kirjeldada mitte ühe , vaid kolme allika ja kolme komponendi kaudu . Eeskujud on , teadagi , kirjanduslikud . Savisaare käitumises kumavad läbi kolme tüüpi kirjanduslikud allikad . Kõigepealt suurmeeste elulood , siis meesshovinistlikud lood Don Juanist või Casanovast ja lõpuks sõjajärgse stalinistliku isamaasõjakirjanduse tippteosed lihtrahva hulgast võrsunud nõukogude kangelastest . Suurmeeste elulood algavad lapsepõlvest , kus tulevane suurmees on pisut eriline või äbarik ja nii jõult kui huvidelt oma aega sobimatu olend . Poiss , keda ei võeta luuremänge mängima , kuigi ta nii väga tahaks , sest teab , et on suur strateeg . Poiss , keda tüdrukud pilkavad või näpistavad ja keda ajudeta , kuid musklis eakaaslased plikade rõõmuks aegajalt sõlme keeravad . Aga loodus on nii seadnud , et ka Quasimodo ihkab armastust . Poiss , keda ühiskond rõhub ja kes seetõttu otsustab suureks saada ning maailma ära parandada . Just nii sünnivadki Napoleonid . Ehk oleks Eesti Edgar Savisaare näol suurmehe saanudki , kui olud poleks kõike ära rikkunud . Karl Marx heitis oma õpetust kokku monteerides kõik tema mudelisse sobimatu üle parda . Seepärast õpetus küürakas saigi . Ka Savisaar sõelus oma allikatest välja tuuma asemel koored ning tema õpetuse komponentideks said luuremängud , naistekirg ja nihestatud eneseteadvus . Selles kõiges pole karvavõrdki suurust selle klassikalises tähenduses inimese hingeomadusena . Armastuses külm eestlane ei heida oma poliitikutele ette ebakorrektset eraelu . Vähemalt <arv> aastat öördama harjutatud rahvas ei pea paljuks andestada nuhkimist . Näiteks paar aastat tagasi ilmnenud asjaolusse , et Riigikogus istub mitu hullupaberitega meest , suhtuti mõistva üleolekuga . Aga ükski neist asjadest ei räägi suurusest . Või leidub veel Eestis neid , kes näevad eeltoodus midagi heroilist , eriti kui see projitseerida meie iseseisvusdeklaratsiooni või põhiseaduse taustale ? Savisaart juba Rahvarinde ajast tundvad inimesed väidavad , et mees hakkab rabelema kohe , kui võim käes . Ja teeb ohtralt vigu , mis kinnitab , et ta ei oska võiduseisus mängida . Viimane asjaolu tähendab , et tegemist on võimu teostamiseks sobimatu isikuga . Tõde , mis peaks ka valijate pealuudesse jõudma . Ühiskonnad on alati aegunu üle parda visanud , et areng ei peatuks . See vana , mis ilus või väärtuslik , võetakse muidugi kaasa . Savisaart ei pea Raekoja platsil rattale tõmbama , kuid kaasa võtta saab ta vaid kui hoiatava mälestuse nõukogude ühiskonna väärastunud ülesehitusest ja mentaliteedist . Mitte enamat . On ka teine võimalus . Arnold Schnitzleri “ Casanova kojusõidus ” saab vana naistekütt lõpuks oma viimased võidud mehena ja poliitikuna pettuse , vägivalla ja pealekaebamisega . Eestis ei peeta ühtki neist teguviisidest põhiseadusega kooskõlaliseks . Lähiaeg näitab , milline on Savisaare lõplik kojusõit Tallinna volikogust . Mehel , kelle ettekujutuses Eesti ühiskond aastal <arv> ikka veel jaotub “ pankuriteks ja kerjusteks ” ( kodanlus ja proletariaat ) , peaks sellega kiire olema . ANDRES MIHKELS Andres Mihkels on Reservohvitseride Kogu juhatuse liige . Praegu on Eesti kaitseväes rahu ajal vajalikest <arv> ohvitserist ainult <arv>% . Kaitseväe ohvitseride ettevalmistus on väga ebaühtlane , kujutades endast kirevat kaleidoskoopi alates nõukogulikust väljaõppest ja ameerikalikuga lõpetades . Põhjamaade kogemuse järgi võtab kaadriohvitseri ettevalmistus aega vähemalt kaks aastat , erialaohvitserid ( suurtükiväelased , sideväelased jne ) vajavad aga veel <arv>-<arv> kuud täiendõpet . Eesti Riigikaitse Akadeemia ( ERA ) <arv>-aastase kaheastmelise süsteemi ( esimene sisaldab akadeemilist haridust , teine sõjalist ) läbinud kaadriohvitseride ahastamapanevalt väike hulk ja väljaõpe ei rahulda kaitseväge enam ammu . Suurim puudus on muidugi see , et ERAsse võetakse õppima noori , kes pole läbinud ajateenistust . Tulemuseks on , et välisekspertide arvates tuleks tänavu ERA lõpetanud ohvitserid suunata enne väeossa saatmist <arv>-kuulisele rühmaülema kursusele . Kõigele lisaks on ERA lõpetanud värske ohvitser liigagi tihti avastanud , et talle kaitsevägi ikkagi ei meeldi , ja läinud tööle näiteks turvaettevõttesse . Kaitsevägi jääb ilma loodetud täiendusest , maksumaksjad aga võivad selle koolitamiseks kulutatud sajad tuhanded kroonid korstnasse kirjutada . Ebamäärase juriidilise staatusega ERA näib järjest vähem rahuldavat neid ametkondi , kellele ta peaks personali koolitama . Tundub , et ERA juhtide arvates sõltub kõik üksnes senisest rohkemast rahast ja suuremast autonoomiast . Kindlasti vajavad ümberõpet teistes armeedes ettevalmistuse saanud praegused reservohvitserid . Paraku pole vajalik süsteem Eestis käivitunud tänaseni . Lahendus on olemas Juba mitu aastat tagasi koostati kaitsejõudude peastaabis kolonel Ants Laaneotsa eestvedamisel kaitseväe ohvitseride ettevalmistamise terviklik skeem . Kava kohaselt oleks kaitseväe kaadriohvitseri haridus vähemalt kolmeastmeline . Süsteemi tingimusteta eelduseks on , et iga tulevane kaadriohvitser peab kõigepealt läbima üldise ajateenistuse . Alles seejärel võib ta astuda kaheaastase kursusega sõjakooli , kus saaks sõjalise põhihariduse . Sõjakooli lõpetanu saaks kompaniiülema ettevalmistuse ja nooremleitnandi auastme . neist osa suunataks väeossa , osa aga enne seda veel tehnikakooli eriettevalmistuse saamiseks . Pärast järgnevat <arv>-<arv>-aastast tegevteenistust oleks kaadriohvitseril õigus konkureerida kaheaastase kursusega kõrgemasse sõjakooli , kus ta saaks pataljoniülema ettevalmistuse - sõjalise keskhariduse ja ( koos eelnenud sõjakooliharidusega ) ka rakendusliku kõrghariduse . Lõpetanud suunataks tagasi tegevteenistusse . Selline süsteem annaks lõpuks ometi edasiõppimisvõimaluse neile <arv> kuni <arv> noorele ohvitserile , kes on läbinud ainult ohvitseride kiirkursused . Kõrgema sõjalise hariduse ( brigaadiülema ettevalmistuse tasemel ) saamiseks tuleks kõrgema sõjakooli lõpetanul olla enne veel <arv>-<arv> aastat tegevteenistuses , mille järel ta võib konkureerida kaitseväe staabikolledzhisse või välisriigi vastavasse õppeasutusse . Koolis omandatud teadmiste kinnistamine järgnevas tegevteenistuses mitme aasta jooksul tuleb kaadriohvitseridele ainult kasuks . Ainult tegevteenistuses avalduvad iga ohvitseri tegelikud võimed . Eri astme õppeasutustes õppimise vahel läbiksid ohvitserid enne uuele ametikohale määramist ka vajaliku täienduskursuse . Reservohvitseride ettevalmistamine oleks kavakohaselt üheastmeline ja toimuks ajateenistuse jooksul . Noorsõduri põhikursuse läbinute seast valitaks välja võimekamad , kes suunataks <arv>-kuulistele reservohvitseride kursustele , mille lõpetamise järel nad saaksid väeosas <arv>-kuulise juhipraktika . Koolituse edukalt läbinule antaks enne reservi arvamist reservlipniku auaste . Järgmise auastme saamiseks tuleks reservohvitseril pärast <arv>-<arv>-aastast teenistust reservis läbida <arv>-<arv>-kuuline täienduskursus . Laaneotsa kava suurim voorus Kogu selle loogilise süsteemi funktsioneerimise tagaks kaitseväe ühendatud õppeasutuste loomine , mis koondaks kaitseväele vajaliku väljaõppe ühte kohta . Selline kaitsejõudude peastaabi juhtimise all funktsioneeriv süsteem ühtlustaks kaitseväe ohvitseride senist ettevalmistust . Kava suurimaks vooruseks on , et süsteem arvestaks meie kaitseväe tegelikke nõudmisi : vastavalt vajadusele oleks võimalik korraldada lühemaid või pikemaid erikursusi , kaasates vajaduse korral õppejõududena ka igapäevaelus kaitseväes kaadriohvitserina teenivaid isikuid . Peastaabi kava kohaselt pididki tänavu tööd alustama sõjakool , kõrgem sõjakool , kõrgkoolidevahelised reservohvitseride kursused ja ohvitseride täiendõppe kursused . Paraku väidavad staabiohvitserid , et tegevus on pidurdunud , ja osutavad kaitseministeeriumile , kus polevat ette valmistatud vajalikke õigusakte ja muid dokumente . Ministeeriumi mitme ametniku väitel polevat neil süsteemi vastu midagi , aga ükski neist ei näi teadvat , miks siis asi ei edene . Olukord meenutab väga nõukogude aega - keegi ei ole vastu , kõik on poolt ja töötavad usinasti , tulemust aga ei ole . Võibolla ei julge ametnikud viidata ministri võimalikule vastuseisule ? Temast sõltub ju väga palju , kui mitte kõige rohkem . Kas selle taga on ERA juhtide tugev lobitöö , kellele tähendaks ju kaitseväe ühendatud õppeasutuste loomine käsutatava raha vähenemist ? Samal ajal kostab kaitsejõudude peastaabist väga kõrgelt tasemelt lubadusi esitada errumineku avaldus . See pole muidugi lahendus . Kas ei peaks seda riigi kaitsevõime üliolulist probleemi arutama riigikaitse nõukogu ? Oleme kaotanud lubamatult palju aastaid . Mitu veel ? AIVAR JARNE , Postimees Nädalavahetusel Viljandis peetav Keskerakonna VI kongress ähvardab teha otsustava lõpu Eesti senisele majandus- ja julgeolekupoliitilisele mudelile . Keskerakond hakkab nõudma astmelise tulumaksu kehtestamist ning loobub pürgimast NATOsse . Praegu riigis kehtiv proportsionaalne <arv>-protsendiline eraisiku tulumaks on olnud Eesti majanduspoliitika üks alustugesid . Ehkki väheste eeskujudega Euroopas ( Taani , Island , Monaco ) , on seda siiski toetanud kõik taasiseseisvumisjärgsed valitsused . Ka Keskerakonna praeguses , <arv>. aasta kevadest kehtivas programmis pole astmelisest tulumaksust juttu . Astmelise tulumaksu mõte ilmus keskpartei valimisprogrammi <arv>. aasta Riigikogu valimiste eel . Siis deklareeris Edgar Savisaare juhitav erakond enda eesmärgiks rakendada <arv>-<arv> kategooriasse liigenduv tulumaks . Nüüd , enne kongressi , on keskerakondlased eesotsas Liina Tõnissoniga “ Äripäevas ” ja Tõnu Kaubaga “ Postimehes ” teema taas üles võtnud . Esitatud on isegi üksikasjalik maksuastmete kava ning lubatud parlamendi sügishooaja algul esitada ka vastav seaduseelnõu . Keskparteilased on oma ideele leidnud kaudset tuge isegi valitsusest , kui välisminister Toomas Hendrik Ilves hiljutisel Res Publica koosolekul naeruvääristas parempoolsuse ja proportsionaalse tulumaksusüsteemi vahele võrdusmärgi panijaid . Kindlasti ei ole Mulgimaal talu omaval Ilvesel aga naerutuju Keskerakonna välispoliitiliste tõekspidamiste üle . Uues ja mahukas programmis pole erakond leidnud ruumi deklareerimaks soovi liituda Põhja-Atlandi organisatsiooniga . Keskerakonna peasekretär Küllo Arjakas seletas seda eile asjaoluga , et erakonnal puudub kindel seisukoht NATOga liitumise suhtes . Kaitsepoliitilistes küsimustes käivat Arjakase sõnul “ ägedad vaidlused ” . Kui aga nende vaidluste tulemusena on programmist soov alliansiga liituda üldse kadunud , saab järeldada , et keskpartei seda ei tahagi . “ See , et Euroopa hakkab meid toitma ja NATO kaitsma , on naiivne lootus , ” on selle aasta algul oma välispoliitilisi tõekspidamisi selgitanud Savisaar . Seega NATO suhtes on erakond Savisaare tõekspidamisi juba omaks võtmas . Õnneks pole seda teinud veel kogu rahvas . Avalikkuse eest paaniliselt pagev Andi Meister , kes näitab valituile uhkusega oma korteri raudust ja kes võtab muudetud telefoninumbriga telefoni vaid kokkulepitud ajal , teab , mida ta oma korteris peidab . Seal on materjalid , mille põhjal Meister on kirjutanud oma raamatu . Need materjalid ei kuulu talle ja on tema valduses uurimiskomisjoni loata . “ Postimees ” on korduvalt üritanud Meistrilt küsida nii kadunud kapten Pihti kui teiste kadunud seitsme kohta . Meister on üle kahe aasta pareerinud küsimusi väitega , et emotsionaalse materjaliga komisjon ei tegele ja et hukkunute otsimise ja tunnistuste korjamisega tegelesid teised ametkonnad - politsei ja sotsiaalministeerium . Nüüd on seesama emotsionaalne materjal saanud Meistri mõtiskluste objektiks . Avaldatud peatükis kirjeldatud mõttekonstruktsioonidest paistavad selgelt välja Meistri enese komisjoniaegsed tegematajätmised . Tõsiseim neist ohjade täielik käestandmine tuukrite allasaatmise ajal , mille tulemusena pole võimalik vastata isegi küsimusele , kas komandosillalt leitud surnukehade hulgas oli ka laeva kapteni oma või ei . Kuidas seletab eraisik Meister , kes igal võimalusel mainib oma madalat valuläve ja suurt missioonitunnet , mil moel jäid pärast komisjonist lahkumist tema valdusse helilindid ja politsei poolt kogutud pääsenute tunnistused . Komisjon on Meistrit usaldanud ja temalt dokumente mitte tagasi korjanud . Nüüd kõlab komisjoni praeguse esimehe hääles nördimus , kui ta meenutab , et komisjonil puudus kantselei ning seetõttu töötas Meister kodus . Koos tunnistustega , mida korjas politsei , ja kogu komisjoni kogutud materjaliga . Meistrist on uskumatult naiivne teleintervjuudes rääkida , et tema polevat väitnud , et kapten Piht ja veel seitse inimest on elus . Kuidas nii ? Väga selgesõnaliselt väljendab laevahuku teemal riigi eeldatavalt informeerituim isik oma usku , et kaheksa nimetatut laevalt pääsesid . Avaldatud peatükis on igale kaheksast näidatud pääsemise võimalus ja see õhku rippuma jäetud . Kas madala valulävega Meister ei karda , et katteta lootuse pakkumine kadunute peredele aastatega aina raskemaks läheb ja talle enesele üle jõu hakkab käima ? Meister pole vastanud küsimustele , mis talle nädala algul esitas . Mis segas Meistrit varem rääkimast kummalisest helikopterist , mis viis haiglasse tundmatu mehe ? Miks ei omanud Meistri komisjon kontrolli vraki juurde minevate tuukrite üle ? Kerge küsida , raske vastata . MÄRT KIVINE Lennart Meri ütles Vilniuses Eesti saatkonnahoone avamisel väga olulised laused : “ On kahtlemata Eesti huvides , et kõik kolm Balti riiki oleksid peatselt kaasatud ELi laienemisläbirääkimistesse . Komisjoni soovitatud laienemismehhanism loob selleks ka tegelikud võimalused , sest review process lubab lähtuda kandidaatriikide objektiivsest valmisolekust . ” President Meri võtab nende kahe lausega maha hulganisti pingeid Eesti ja Leedu suhetes , mis tekkisid pärast Euroopa Komisjoni avis' avalikustamist juulikuus . Teatavasti soovitas Euroopa Komisjon alustada Eestiga liitumisläbirääkimisi , jättes Leedu valitute grupist välja . Leedu reaktsioon sellele on olnud küllalt kummaline . Ühelt poolt on käitutud nii , nagu oleks Eesti süüdi selles , et Leedu komisjonile ei meeldinud . Teisalt on eriti peaminister Vagnorius süüdistanud komisjoni ebaobjektiivsuses ning nõudnud soovituse muutmist . Endine kommunist Brazauskas on suhtunud asjasse tasakaalukamalt kui parempoolsed poliitikud Vagnorius ja Vytautas Landsbergis , kes tulevikku vaatamise asemel pahandavad juba paratamatult möödunud mineviku üle . President Meri kolleeg Brazauskasele suunatud sõnum kinnitab alusega Eesti head tahet lõunanaabrite suhtes ning osutab ka väga selgele võimalusele , mis nii Lätis kui Leedus on kahe silma vahele jäetud - seesama Euroopa Komisjoni rewiev process lubab mõlemal riigil tubliduse korral kasvõi ülejärgmisel aastal sama rongi peale hüpata , kus Eesti juba on . JOHANNES SAAR Rühmituse “ FFFF ” ärgitusel on mitmele poole Tallinnasse ja pea kõikidesse maakonnalinnadesse üles seatud hõbedased neljajalgsed “ postkastid ” eesti , inglise ja vene keeles pealdisega : Jäta endast teade tulevikku . Kuni <arv>. septembrini on kogu Eesti elanikkond lahkesti palutud mõtisklema selle üle , millist märki sooviksid nad endast tuleviku tarbeks maha jätta , et see siis kirja panna ja hõbedasesse tünni postitada . Kogutud materjali süstematiseerides ja analüüsides luuakse üldistatud pilt Eestimaa elanikkonna tulevikuootustest . Viimased omakorda leiavad tutvustamist <arv>. oktoobril avataval Sorose Kunstikeskuse aastanäitusel . Kunstnike initsiatiivil sündinud ettevõtmine on inspireeritud meediaühiskonna teatavatest iseloomujoontest , millest häirivaimaks on tõik , et digitaalne kommunikatsioonisüsteem toimib “ musta auguna ” , mis salakavala sallivusega neelab kõik teated . Et teadet kätte saada , peab adressaat ka ise auku sukelduma , riskides muutuda selle osaks . “ Auk ” laieneb seda jõudsamalt , mida suurem osa ühiskonnast selle teeneid kasutab . Kuna digitaliseeritud infovoogude levimiskiirus on tohutu , on selles keskkonnas kadunud aja distsiplineeriv toime . Iga teate lähetamine tähendab samal hetkel ka selle kohalejõudmist , vähemalt meie , inimeste jaoks , kelle reageerimiskiirus pole võrreldav isegi muinasaegsete mikroprotsessoritega <arv>. aastatest . Ka võimsused ja mahud on tajumatult suured , internetil pole “ seinu ” , sinna mahub täpselt nii palju , kui sinna pannakse . See on soodustanud kommunikatsiooni kiirteede ristumist infoprügimägedega , mille likvideerimiseks puudub vajadus , kuna ümbersõit võtab aega null sekundit . Seega puudub ka vajadus geograafilise mõtlemise ja prügikastide järele . Arvutifriik kui ori Ruum ja aeg on läinud , otsingusüsteemid ja agenttehnoloogia , mis võimaldavad huvilise virtuaalset kohalolu seal , kus ta heaks arvab . Vähemalt selline mulje seiklejale jääb , sest globaalse võrgu avarused annavad üha enam tööd ka kõige kiirematele otsingu- ja selektsioonisüsteemidele , mille võimekus ( võimetus ) ongi aluseks digitaliseeruja maailmapildile . Mitte see , mis internetis leidub , vaid see , mis sa sealt leiad , kujundab sinu maailmavaadet . Seega , vabadus on näiline , arvutifriik on otsingusüsteemide ori . Selles valguses avaneb noorte tüdrukute projekt meile masinapurustajate ( ludiitide ) mässuna , põgenemisena ajatust ja piiritust ruumist , soovina kehtestada oma infotootmise strateegia , tuua see tagasi maa peale , humaanse tööjaotuse tasemele . Samuti on see katse taaskehtestada tuttavad ajamäärused : minevik , olevik ja tulevik , mis internetis juba aktuaalsuse kaotanud . Mitmesugustel põhjustel on arvutikultuurile ennustatud oikumeenilist levi ning neile , kes sellega ei ühine , pole väidetavalt üldse mingit tulevikku ette nähtud . Ometi on vana , käest kätte ja näost näkku kirjavahetus ju siiani paljudele ainsaks suhtlusmehhanismiks . Mõelgem vaid , kui suurel osal inimkonnast protsentuaalselt on oma kodus telefon . Raadio ? Televiisor ? Arvuti ? Ja selle võrguühendus ? Usun , et jaatav vastus viimasele küsimusele ei ületa ühe protsendi künnist . Ometi võib olla kindel , et vähemalt <arv> protsenti kogu maailmas vahetatavast infost liigub just digitaalsetel kiirteedel . Seega , ühed elavad üha enam infoühiskonnas ja teised järjest vähem . Ühed elavad juba tulevikus , kuhu pääsemine pole neile enam probleemiks , teised aga jätkuvas minevikus , millest nad iial välja ei pääse , sest vahe tulevikuga suureneb aina . Nüüd aga pakub arhailine käsipostisüsteem silda tulevikku . Kuller kihutab tulevikule järele , kas pole romantiline ? Meediasündmuste ahel Asi on romantikast siiski kaugel , sest kõnealust projekti ja kogu tänavust Sorose aastanäitust raamib meediasündmuste ahel , mille teaduslikkuses ei saa olla kahtlust . Tunamullu Rahvusraamatukogus aset leidnud rahvusvaheline meediateemaline teaduskonverents “ Interstanding ” on idandanud rohkelt ideevõrseid , millest loodetakse oktoobriks küpsetada tervet kobarat haakuvaid meediasündmusi üldpealkirja all “ Interstanding <arv> ” . Selle loosungi all üritatakse määratleda kunsti võimalikke strateegiaid avardunud elektroonilises meedias ja globaalsetes infovõrkudes ning vaba kultuurilise eneseväljenduse võimalikkusest arenevas infoühiskonnas . julgustab mõtlema ka kunstnike sotsiaalsest vastutusest kaasaegsel meediamaastikul . See kontseptsioon on planeeritud kandma nii <arv>. Sorose aastanäitust kui ka sellega haakuvat tänavust teaduskonverentsi Eesti Kunstiakadeemias . Konverentsi teemaks on “ Vabaduse võimalikkus internetis ” . Neile lisanduvad ajaloolised tagasivaateprogrammid Ida-Euroopa videokunstile <arv>. ja <arv>. aastatel ning sama areaali kaasaegse meediakunsti tutvustused Eesti Kunstiakadeemias ja Rottermanni Soolalaos ning Eesti Rahva Muuseumis , vabas linnaruumis ja spetsiaalsetel interneti lehekülgedel . Ürituste meelelahutuslikemaks osaks on kahtlemata küberkohvik , mis avatakse Eesti Kunstiakadeemia ruumes . ESTA TATRIK Arlis Narusberki näitus “ ( The ) Head ” Tartus Legendi galeriis . Vaatamise hetkel ei vapusta Narusberki pildid eriti millegagi . Kuid nende järelmaitse on ootamatult tugev . Nagu kirbe sooõhk . Sedavõrd napisõnalist näitust pole ammu kohanud . Täielikust sõnapuudumisest lahutab teda vaid seitse tähte ja üks paar sulgusid . ( The ) Head . Ning ei sõnagi rohkem pole seal kusagil . Ühelgi pildil mitte ainsatki pealkirja . Ega lauakesel kunstniku elu- või töökäiku kirjeldavat teksti . Isegi hinnakirja mitte . Ainult üks sõna . Pea . Tõepoolest , võtab ikka nõutuks küll . Pole parata , harjumuse jõud on suur . Sest tavaliselt ju piltidele ikka pannakse nimed . Igasuguseid nimesid pannakse . Naisenimesid , lillenimesid , võõrsõnade leksikonist leitud nimesid . Numbreid pannakse ka . Nimede asemel . I , II , III . Mis peaksid ka nagu nime eest käima . Ning vaatajal oleks nagu palju lihtsam . Vaataja saaks nagu kohe aru , mida kunstnik öelda tahab . Nimi on nagu teeviidake kunstniku sisse . Vaataja on väga-väga harjunud saama nimekujulisi instruktsioone piltide vaatamiseks . Nimi justkui ütleks vaatajale , mis suunas pilti vaatama hakata . No way , Narusberk seda ei ütle . Ei taha või ei viitsi . Ütleb ainult Pea . Mida arvata ? Et use your brains , pange oma pead tööle . Või et ärge pange . Ükskõik . Pildid on vaatamiseks . Sõnu on niigi kõik kohad täis . Seega võivad piltide juurest sõnad rahulikult ka puudu olla . Et vaata ise . Või mõtle ise . Prooviks kõigepealt seda vaatamise varianti . Et lihtsalt vaataks ja katsuks üldse mitte mõelda . Selleks , muide , tuleb ikka ise kohale minna . Sest pilte kirjeldada poleks ju selles kontekstis justkui sünnis . Sõnade pärast . Või siiski . Pliiatsijoonistused . Pliiatsijoonistuste koloriidis , pehmet pruuni tooni kohtab ka . Kõik on hajuv , nagu kerges udus . Justkui kataks pilte klaasi asemel õhkõrn udukiht . Võibolla katabki . Sest näpuga ei katsunud . Et kas läheb sõrm läbi udu . Või ei lähe . Vaatamise hetkel ei vapusta need pildid õieti millegagi . Kuid nende järelmaitse on veider . Isegi ootamatult tugev . Nagu sooõhk teinekord , ühtaegu külm ja kirbelt soe . Sooõhu maitse . Kuid võibolla ka mitte . Segane värk . Mitme peaga naised . Üks keha , sarnaseilmelised näod , igaüks veidi isemoodi viltu . Palju , väga palju lapsepäid . Mõned “ ( The ) Head 'i ” pildid võiksid pärineda perekonna pildialbumist . Naine , vankritäis lapsi , naised murul istumas . Kõigil on kuskil sarnaseid fotosid . Laste ema lastega , sõbrannad ja nii edasi . Sellised keep smiling uga inimesed oma happy end i ootamas . Perekonna pildialbum , kus tavaliselt leht lehe haaval käega katsutavat armastust . Vähem või rohkem . Kuidas kunagi . Kuidas kellelgi . Narusberki pildialbumiga on vähe teised lood . Ikka peade pärast . Sest tema peadel on oma elu . Ka siis , kui keha jalgu pidi üles riputada ning pea uduseks laiguks laiali ajada . Nagu ühe Narusberki pildi peal . Nagu ühel Narusberki pildi peal . Uuh , aina segasemaks läheb . Nende peadega . Niisiis algusse tagasi . Äkki ei olegi asi üldse peas . ( The ) Head . Kolm tähte on sulgudes , järelikult ei pruugi neile täit tähelepanu osutada . Seda enam , et The ei tähendagi üldse mitte midagi . On lihtsalt selline sõna , mis midagi ei tähenda . Järele jääb Head . Mis asjad on head ja mis selles head on ? Head on kindlasti nii palju , et Narusberk on üle pikkade aastate jälle näitusega välja tulnud . Ega keegi ei mäletagi enam täpselt , mitu-setu aastat tagasi tal viimati näitus oli . Et Sebras , ja et head maalid olid , seda mäletatakse küll . Häid pilte on ka sellel näitusel . Mõni on heam ja mõni kohe täitsa hea . Nimetaks nime pidi , aga kus sa saad ! Mõni on vähem hea ka . Aga minugi poolest , kui kogu näituse peale on vaid üks sõna , siis miks ka mitte ( The ) Head . Nii ta ju on . URMAS TOOMING Eesti riigimaanteede korrashoiuks on teede- ja sideministeeriumi andmetel tänavu vaja <arv>,<arv> miljardit krooni , millest riigieelarve katab vaid <arv> miljonit krooni . Maanteehoiuks lisaraha saamiseks on eelkõige kavas tõsta mootorikütuse aktsiisi . Valitsuse heakskiidetud transpordipoliitika põhisuundade ja Euroopa Liidu suuniste järgi peavad teede ja tänavate kasutajad kinni maksma kõik liikluse korraldamiseks vajalikud kulutused . Et Eestis ei laeku transpordimaksudest riigieelarvesse piisavalt raha , kasutatakse seda esmajärjekorras olemasoleva teedevõrgu säilitamiseks ja korrashoiuks . Katteallikaid napib Selle aasta eelarvest on maanteehoiuks eraldatud <arv> miljonit ning <arv>. aasta kavandatavast eelarvest <arv> miljonit krooni . Teede- ja sideministeeriumi kantsleri nõuniku Väino Soonikese sõnul on tänavu aga üksnes riigimaanteede korrashoiuks vaja <arv>,<arv> miljardit ning tuleval aastal juba <arv>,<arv> miljardit krooni . Riigieelarve raha ongi eelkõige mõeldud riigiteede korrashoiuks . Maanteeameti peadirektori Riho Sõrmuse sõnul koostas amet <arv>. aastal maanteehoiu arengukava , mille valitsus ka heaks kiitis . Selle kava kõige problemaatilisem osa puudutab just maanteehoiu rahastamist , sest riigieelarve ei kata praegu kuidagi tegelikke vajadusi . “ Kui auto mööda teed sõidab , siis lisaks kummidele kulub ka teekate , ” ütles Sõrmus . “ Normaalse sõidetavuse tagamiseks tuleks igal aastal pinnata <arv>-<arv> kilomeetrit teed , teha ülekatteid umbes <arv> kilomeetrit ning remontida kruusateid <arv> kilomeetrit . Kui me seda teha ei suuda , siis tekivad teedesse augud , ning kui ikka midagi ette ei võeta , siis piltlikult öeldes tuleks asfaltteed muuta jälle kruusateedeks . ” <arv>. aastaks riigieelarvest maanteehoiuks kavandatud <arv> miljonist kroonist tuleb teha <arv> kilomeetrit ülekatteid ning pinnata <arv>-<arv> kilomeetrit teid . Suuremate investeerimisobjektidena on kirjas Tallinna-Tartu maantee renoveerimine Jüri ja Vaida vahel , Kärevere uue silla ehitus , Paldiski maantee kapitaalremont ning Elva linna ümbersõidu lõpetamine . Soonikese sõnul loodab ministeerium tänavu saada miljon eküüd ( umbes <arv> miljonit krooni ) PHARE abiprogrammi raha , et renoveerida Tallinna-Pärnu-Ikla maantee Häädemeeste ja Ikla vahel . <arv>. aastal on PHARE programmi raames maanteehoiuks võimalik saada <arv> , <arv>. aastal <arv> ning <arv>. aastal <arv> miljonit eküüd . See raha on kavandatud Tallinna-Narva ning Tallinna-Pärnu maantee renoveerimiseks . Maksma peavad teede kasutajad Sõrmus lisas , et Eestis praegu loodav maanteetranspordi maksustamise süsteem lähtub Euroopa Liidus kehtivast samalaadsest süsteemist . Selle järgi peab maanteehoiuks vajalik raha laekuma mootorikütuse aktsiisist , mootorsõiduki maksust , mootorsõiduki aktsiisist , teede kasutajatasust <arv>-tonnise ja suurema täismassiga sõidukitele ning riigilõivust ja muudest võimalikest maksudest . Eile õhtupoolikul arutas valitsus teist korda mootorikütuse aktsiisi seaduse muutmise seadust , mis näeb <arv>. aastaks ette selle maksu jõudmist Euroopa Liidus kehtivale minimaalsele tasemele . Praegu on autobensiini aktsiis <arv>,<arv> krooni liitri kohta , sajandivahetuseks peaks see aga tõusma umbes <arv> kroonile . Aktsiis tõuseb viies etapis Rahandusministeeriumi tolli- ja aktsiisitalituse juhataja Marek Uusküla selgitas , et ministeeriumis ettevalmistatud ja <arv>. juulil valitsusele esitatud eelnõu näeb ette kolm alternatiivset varianti . “ Esimene variant ilmselt vastukaja ei leia , ” ütles Uusküla , “ sest selle järgi ei määra seadus mootorikütuse aktsiisi suurust . See õigus delegeeritakse valitsuse pädevusse . ” Teise variandi järgi tõstetakse mootorikütuse aktsiisi viies etapis . Esimene tõstmine oleks tänavu <arv>. detsembrist ning viimane <arv>. detsembrist <arv>. aastal . Autobensiini puhul tõuseks aktsiis umbes <arv> senti aastas . Diislikütuse puhul oleks kasv järsem , sest eelmise aktsiisitõusu korral jäi see kütuseliik puutumata . Uusi kütuseliike seadusemuudatus ei haara . Praegustele autokütustele lisandub vaid kerge kütteõli , mida siiani ei ole aktsiisiga maksustatud . Praegu kasutatakse teatavasti seda kütteõli küllaltki palju diislikütuse asemel . “ Kolmas alternatiiv sarnaneb teisega , erinevus on vaid selles , et bensiinid on jaotatud pliid sisaldavaiks ja pliivabadeks ning diislikütuse aktsiisi määr sõltub väävlisisaldusest , ” selgitas Uusküla . Uusküla märkis , et rahandusministeerium lähtus mootorikütuse aktsiisi astmelise tõusu kavandamisel põhimõttest , et kulutuste kasv oleks juba mitu aastat ette teada . Soonike ja Uusküla rõhutasid , et mootorikütuse aktsiisi suurenemise peapõhjus on saada raha maanteehoiuks . NILS NIITRA Tempoka majanduskasvu ajad toovad endaga kaasa midagi , millest veel eile ei räägitud - tööjõupuuduse . Uudne probleem annab juba tunda Hiiumaal , umbes <arv> <arv> elanikuga saarel . Hiiumaa suurim , Hiiu Kaluri grupp pakub töötajaile Eesti keskmisele lähenevat palka , töölesoovijaid ometigi pole . Laevandusfirma Dagomar nõukogu esimehe ja kala töötlemisega tegeleva Dagotari tootmisdirektori Heiko Viksi sõnul kasvas Hiiumaa ainsasse arvestatavasse tööstusettevõttesse , Hiiu Kaluri gruppi , kuuluva Dagotari käive eelmise aastaga <arv>% . Tuleb katta kolimiskulud ? Paraku kipub firma tulevikuplaane rikkuma tööjõupuudus . Kahe aasta jooksul tahab kalatöötlemisfirma oma tööliskonda kasvatada veel <arv> võrra . Dagotaril on vaja kohe vähemalt <arv> uut töötajat ja kalapüügiga tegeleval Dagomaril <arv>. Viksi hinnangul on mõttetu rääkida tööpuudusest , kui kuulutus ilmub ajalehtedes tagajärjetult kuude kaupa . “ Keegi ei astu uksest sisse . Minu arvates ei ole <arv> krooni pluss <arv>% preemiat koristaja palgaks sugugi vähe . Hiiumaa keskmine palk on Tallinna ja Harjumaa palkade järel suuruselt riigi teine . Inimesed , kes tõsist tööd teevad , saavad siin <arv>-<arv> krooni kuus , ” on Viks kindel . Esialgse lahendusena on Dagotar hakanud oma tööpakkumiskuulutusi avaldama üle-eestilistes päevalehtedes , seda lootusega paeluda vaesemate piirkondade elanike tähelepanu . Ilmselt esmakordselt teise vabariigi ajaloos kaalub Viks võimalust kanda Hiiumaale ümberasujate kolimiskulusid . Viks tunnistab , et on lubanud hakata Eestisse vietnami võõrtöölisi importima , esialgu küll naljaga pooleks . “ Praegu veel püüame eestlastega hakkama saada . ” Kalapüügiettevõtte Dagomar juhataja Marek Harjaku sõnul on vietnamlaste maaletoomise jutt nali , millel siiski iva sees . Harjaku hinnangul on mõned hiidlased vahepealsete aastate vaesusega nii harjunud , et ei viitsi enam tõsist tööd teha . “ Inimesed ei taha musta tööd teha ja istuvad parem kodus . ” Heiko Viks peab selliste inimeste töölemeelitamiseks parimaks lahenduseks sotsiaaltoetuste äravõtmist . “ Kohtades , kus on tööjõupuudus , ei peaks ka abiraha maksma . ” Kolmandik kaluritest tuli Pärnust Kalapüügiga tegeleval Dagomaril on <arv> töölist , neist <arv> kalurid . “ Vastava koolituseta inimest me laevale lasta ei saa , ” seletab Marek Harjak . “ Ostsime juurde kolm laeva ja palkasime kolmandiku meeskondadest Pärnust . Spetsialiste napib . ” Hiiumaa haridus- ja kultuuriameti juhataja Hannes Maaseli kinnitusel on Hiiumaal tööjõuga imelikud lood . “ Teisalt valitseb meil ju tööpuudus . Tööjõupuudusest võiks rääkida eeskätt kvalifitseeritud tööjõu puhul , ” arvab Maasel . Samas otsib Dagotar kõige tavalisemat , koolitamata tööjõudu . Üheks kasvava niinimetatud mustatöötegijate nappuse põhjuseks võiks Maaseli hinnangul pidada ülepaisutatud sotsiaaltoetusi . JAAN ÕMBLUS , Postimees Omavalitsused on Eesti Vabariigis struktuuriüksused , mis on hakanud järjest rohkem püüdma nii avalikkuse kui ka finantsringkondade tähelepanu . Mida enam ühiskond areneb , seda rohkem hakatakse jõudma kõikide selles eksisteerivate struktuuriüksuste analüüsini ja nendega koostööni . Enda arengule on üha rohkem hakanud tähelepanu pöörama ka omavalitsusüksused ise . Paljudes kohtades on koostamisel arengukavad ning arutusel nende realiseerimine . Osa valdu ja linnu koostab küll arengukava arengukava enda pärast , teised aga eesmärgiga see ka kaugemas või lähemas perspektiivis ellu viia . Huvitav on jälgida , milliseid komponente omavalitsused arengukavadesse lülitavad . Osa näiteks leiab , et arengukavasse tuleks kindlasti sisse kirjutada sügisese koolilaada korraldamine . Teised aga peatuvad peamiselt strateegilisematel aspektidel . Leidub ka arengukavasid , mis piirduvad peamiselt piirkonna ajaloo kirjeldamisega ning edasimineku koha pealt leiab üksnes kirjeldusi potentsiaalselt võetavatest laenudest . Valla- ja linnavalitsused on majanduslikus mõttes olulised peamiselt seetõttu , et nad suudavad väga suures osas mõjutada kohalikku ärikeskkonda . Omavalitsuste käes on õigus kehtestada piirkonnas makse , piiravaid ja lubavaid tingimusi , eraldada maad , anda välja litsentse ja lubasid , propageerida piirkonda kaugematele asukohtadele jms. Kõik see mõjutab aga paraku kohalike ettevõtete tegevust ja tekitab neile vastavalt kas motivatsiooni edasi pürgida või hoopis asukohta vahetada . Paraku on aga tegemist sektoriga , mida majanduslikes käsitlustes kiputakse sageli ära unustama või sekundaarsele positsioonile jätma . Mingi piirkonna ettevõtluse analüüsil võibolla ehk mainitakse ära omavalitsuse olulist toetavat rolli , kuid sageli jääb see just nimelt mainimise tasandile . Väga harva vaadeldakse põhjalikult , millist konkreetset mõju on üks või teine omavalitsusüksus avaldanud ettevõtluse arengule , inimeste heaolu tõusule vms. Omavalitsuse peamine oht on üksnes see , et piirkond degradeerub , kaovad ära kõikvõimalikud laekumised . Kuid midagi sellist ei juhtu sageli üleöö ja seega on nii pangandus- kui ka ettevõtlussektoris suhteliselt hea ja riskivaba koostööle omavalitsusega suuremat rõhku panna . Väga oluline ja analüüsimist vääriv on ka kohalike omavalitsuste nn köögipool : kuidas kasutatakse eelarvet , milliseid tulusid ja kulusid üks või teine volikogu liige pooldab ja kuidas äkki oma era-ärihuvisid realiseerib , millises pangas vald arveldab ja miks jne. Väikeste omavalitsuste probleem on lisaks ka asjaolu , et sageli on vallas juhtivatel positsioonidel olevad isikud piirkonna äriliidrid . Seega võib vald ning konkreetse äriliidri majanduslik tegevus olla vaadeldav suures osas ühe ja sama üksusena . Edaspidi hakkab “ Postimees ” märksa rohkem tähelepanu pöörama ka kohalikele omavalitsustele ning nendega seotud problemaatikale . Pole võimalik käsitleda ainuüksi ettevõtlust , kui tahetakse saada tervikpilti piirkonna majanduslikust potentsiaalist ja arengust . ARGO IDEON Aare Kilbi valimine ehitusinsener Olari Taali asemele on uue põlvkonna noore pankuri tulek Hoiupanga etteotsa , kommenteeris eilset panga järelevalvenõukogu otsust juhatuse esimees Taal . Hoiupanga järelevalvenõukogu eilse istungi järel astus tulevane pangajuht Aare Kilp veel Olari Taali varjus . Jaanuarist algavad Kilbi “ sada päeva ” pangajuhina . Foto Peeter Hütt Aare Kilbi valiku taust on Taali sõnul tema kiire areng ja kiire mõtlemisvõime . “ Sellest momendist peale , kui leppisime kokku uue juhatuse esimehe valimised , on ta teinud endaga tööd ning tahtnud tõsiselt seda kohta saada . Töötada võib hästi igaüks , kuid on selge , et vastutada saab ikkagi see , kes on valmis seda vastutust võtma , ” arvas ta . Fraktsioone ega parteisid Hoiupangas uue juhatuse esimehe valiku protseduur Taali väitel ei tekitanud . Ka nõukogu kinnitas tema sõnul valiku suurema poleemikata . Järelevalvenõukogus esindavad Hoiupanga omanikke nõukogu esimehena Hansa Investmentsi juht Joakim Helenius ( jälgis vaatlejana ka Hoiupanga juhatuse poolt läbiviidud uue esimehe valikut ) , Rootsi Sparbanken Sverige asepresident Lars-Olof Ödlund , EBRD esindajad Jonathan Harfield ning André Küüsvek ja Tanel Ross Eesti Pangast . Laienemist ei välistata Olari Taal kinnitas , et Hoiupank asub hetkel oma senise ajaloo kõige kiirema arengu etapis . “ Need , kes arvavad , et oleme end maratoni esimeses etapis tühjaks jooksnud , eksivad sügavalt , ” lisas ta . “ Olen veendunud , et Hoiupangas tuleb uus hingamine . ” Hoiupank on teoreetilisel tasandil arutanud liitumisvõimalusi kolme Eesti pangaga , kuid konkreetseid kavu panga tippjuhtide sõnul hetkel ei ole . “ Liituda saaksime ainult Hansapangaga , teised pangad tuleks liita , ” tõdes Taal . Tulevane juhatuse esimees Aare Kilp lisas , et liitumisvõimaluste analüüsil on võrreldes turuosa juurdesaamisega märksa olulisem , kas seeläbi õnnestuks tugevdada mõnd panga tegevusvaldkondadest . Samuti pole efektiivne haarata turgu segmentides , kus pank pole oma tooteid välja arendanud . “ Pangandusäri ei ole ainult kiire kasvamise äri , vaid ka riskijuhtimise äri , ” sõnas ta . Olari Taali sõnul võib Eesti pangamaastik kümne aasta pärast välja näha täiesti teistsugune kui täna . Milline , loobus ta ennustamast ning soovitas võrrelda tänast olukorda kümne aasta tagusega . Lähiajal tuleb Hoiupangal jätkata võistlust Hansapanga ja Ühispangaga , mis moodustavad täna Eesti panganduse selge juhtkolmiku . Ehkki väliselt on Hoiupanga ja Hansapanga vahelised suhted oluliselt paremad kui Ühispangaga , on Olari Taalil Ühispanga kohta öelda , et tal konkurendile etteheiteid ei ole . Riigi raha jääb tähelepanu alla Kolmapäeval käis Taal koos Hansapanga tippjuhtide Hannes Tamjärve ning Indrek Neiveltiga peaminister Mart Siimanni juures selgitamas päev varem tehtud kahe panga juhatuse avalikku pöördumist peaministrile . Pankurid olid pahandanud riigi raha ebatõhusa hoidmise üle . Taal nentis oma positiivset muljet peaministriga kohtumisest . Samas lausus Hoiupanga juht , et ilmselt tuli valitsusjuhile kasuks kuulata erasektori nägemust probleemist , sest too kasutab tavaliselt infokanalitena riigiametnikke . Hoiupank hoiab ise suuremat osa sotsiaalfondi rahast , mille jääk on praegu pangas umbes <arv> miljonit krooni . Taal tunnistas , et veel mõned aastad tagasi oli sotsiaalfond Hoiupangale tähtis laenuressursi allikas , kuid tänaseks on selle osa muutunud suhteliselt väikeseks . Olari Taal lubas , et kuni aasta lõpuni tegutseb Hoiupanka juhtides täie jõuga ega anna <arv>. detsembrini pangas võimu käest . Jaanuari algusest asub juhatuse esimehe kabinetti Aare Kilp . Kas juhatusse valitakse ka uusi liikmeid või jääb Hoiupanga tippjuhtkond Taali lahkudes ühe võrra väiksemaks , on esialgu lahtine . Aare Kilp Sünniaeg : <arv>. oktoober <arv> Haridus : Tartu <arv>. keskkool , Tartu Ülikool cum laude <arv>. Majandusküberneetik . Täiendas end pangandusalal Saksamaal , Suurbritannias ning EBRD juures Austrias . Teenistuskäik : Hoiupangas aastast <arv>. Laenuanalüütik , hiljem laenuosakonna juhataja , Hoiupanga Aktivajuhtimise ASi tegevdirektor . Juhatuse liige alates <arv>. aasta märtsist . Perekonnaseis : vabaabielus , kolm last . ALDO MAKISMOV Austria jalgpallikoondise numbriline üleolek Eesti vastu on selle MM-tsükli lõikes vahest kõige õiglasem resultaat - ühtekokku <arv> : <arv>. Maailma koondiste edetabelis <arv>. kohal oleva Eesti väravateta viik Shotimaaga ning <arv> : <arv> kaotus Rootsile ei kajasta ju siiski jõudude tegelikku vahekorda . Kodumeeskond pani Teitur Thordarsoni sõnul mööda taktikaga . Eesti koondist treeniv islandlane leidis , et teisel poolajal kahe ründajaga alustamine ei õigustanud end. Pealtvaatajad veendusid , et pärast külaliste üleminekut valsisammult ratsaballetile kadus eestlastel vähimgi lootusekiir . Austerlastele meenus , et võidu nimel tuleb vaeva näha ning nad tõestasid oma õigust kuuluda <arv>. aasta MM-võistluste finaalturniiri seltskonda . Anton Polsteri viimistletud väravad sündisid Eesti kaitse individuaalsetest vigadest . Eksis peaasjalikult keskkaitse - Sergei Hohlov-Simson ja Marek Lemsalu . Mängu jooksul ei saanud hakkama ka ääred . Eriti kurb oli kordusest vaadata Austria teist väravat : Eesti hakkas justkui kaks korda rünnakut üles võtma , kui kohe kaotati pall . Veel oli mitu korda võimalus <arv>-<arv> meetril oht likvideerida , kuni pall Eesti kaitsjate jalgadest Polsteri nina ette kukkus . Teise poolaja põhjal ei ole põhjust Eesti oma mängust rääkidagi . Meie koondise juhuslikud sööstud lõppesid enamasti enne keskväljakut . Tavalisest ahtam oli Marko Kristali mänguruum , teisel äärel nurjusid Kristen Viikmäe püüded veelgi kiiremini . Esimesel poolajal tegi hetketi rõõmu Argo Arbeiteri otsustavus , mille tagajärjel tekkisid suisa pealelöögid . Koondisse taaslülitatud Viljandi Tuleviku mängija võib end kohtumiseks Lätiga taas algkoosseisust leida . Poolkaitse on Eesti koondise kõige põduram liin . Kui see osa meeskonnast tõhusamaks muutuks , läheks ka Andres Operi elu kergemaks . Praegusel juhul tuleb Operil leppida Mart Poomi või kaitsja poolt ette tulistatud kaarpalliga . qqq Talvest alates on koondise mäng läinud allamäge . Suurem osa pallureist ei ole praegu nõutavas vormis . Ometi ei kõnele Thordarson ohumärkidest ega too välja languse põhjusi . Kui meeskond kompromiteerib end nii nagu eile teisel poolajal , ei tohiks treener väita lihtsalt , et on tulemuses pettunud . Väravad ei sündinud ju Austria domineerimisest . Usun , et <arv> protsenti staadionil viibinutest väidaksid vastupidist . Mängijad on kurtnud , et madalseisu põhjuseks võib olla liigne ninapidi koosolek . Tekkinud on rutiin . Koondis on ju koos ka FC Floras , kes põeb üldiselt sama sümptomi all . Raske on uskuda , et sellest kurvast paradoksist üle saamiseks midagi kardinaalset ette võetaks . Kes hakkaks monopoli ( FC Florat ) lammutama ? Pole ju Eestis kedagi , kes suudaks mängijaile samaväärseid treeningtingimusi pakkuda . Välismaa klubidesse sattumiseks jätkub aga osavust vaid paaril koondislasel . Tallinnas hindas Lemsalu mängu Liverpooli vaatleja Ron Yeats . Tema ettekande põhjal peaks klubi peamänedzheril Roy Evansil küpsema otsus , kas inglise klubi keskkaitset asub pärast ebaõnnestunud hooaja algust paikama eestlane või itaallane Massimo Paganin . Väheusutavana tunduv õnnestumine sel rindel oleks vahest Eesti jalgpalli suurim võit sel hooajal . qqq Eurospordi kommentaatori poolt ühemehemeeskonnaks ( Jari Litmanen ) tituleeritud Soome sai koduväljakul sauna norralastelt - <arv> : <arv>. Pärast kohtumist vabandas Soome koondise taanlasest treener Richard Möller-Nielsen publiku ees , ega otsinud asjatuid vabandusi . Sealjuures omas Soome enne üleeilset mängu shanssi jõuda finaalturniirile ja ega päris kadunud pole võimalused veel nüüdki . Eesti koondise MM odüsseia koduareenil on seks korraks läbi . Ees on väljasõidud Lätti ja Rootsi , kust punktilisa on raske loota . Sestap peab vaatama sajandivahetusse , kuna koondis on ikkagi häbematult noor - keskmine vanus <arv>,<arv> eluaastat . ALAR HELLER Neljateistkümnest läinud kolmapäeval Euroopas peetud <arv>. aasta MM-võistluste valikmängust selgitas Bukarestis peetu kaheksanda finaalturniirile pääseja . Rumeenia võitis Makedoonia <arv> : <arv> ( makedoonlaste löödud kaks palli olid esimesed , mis selles valikmängude tsüklis rumeenlaste väravasse lendasid ! ) ning olenemata viimase kolme mängu tulemusest on neil kolmandat korda järjest õigus finalistide seas osaleda . Seitsmest kohtumisest seitse võitnud rumeenlaste enneaegsele edasipääsule aitasid kaasa ka Iirimaa ja Leedu , kes Dublinis tegid väravateta viigi . Enne Rumeeniat olid endale osalusõiguse <arv> finalisti seas valikmängudeta taganud korraldajamaa Prantsusmaa ja tiitlikaitsja Brasiilia ning Aafrika finaalgruppide parimad Tuneesia , Maroko , LAV , Kamerun ja Nigeeria . Ülejäänud kaheksas Euroopa valikgrupis on võitjat ja seega otse Prantsusmaale pääsejat veel suhteliselt ohtlik nimetada . Esimeses valikgrupis sai liider Taani Sarajevos hävitavalt lüüa Bosnia ja Hertsegoviinalt <arv> : <arv> ning jäi Kreekale ja Horvaatiale püütavasse kaugusse . Taanlaste saatus on paljuski nende endi kätes , sest kaks viimast kohtumist peetaksegi just Horvaatia ( kodus ) ja Kreekaga ( võõrsil ) . Teises valikgrupis , kus seekord mänge ei peetud , pole Itaalial ja Inglismaal vaja enam taganttulijaid karta , esikoha ja otsepääse saaja otsustatakse arvatavasti <arv>. oktoobril omavahelises mängus Itaalias . Kolmandas valikgrupis on Norral pärast <arv> : <arv> võitu Soome üle vaja <arv>. septembril võõrsil võita Aserbaidzhaan , et Rumeeniale seltsiliseks tõusta . Kui aseritelt kolme punkti ei saada , tuleb neli päeva hiljem nahutada Shveitsi . Neljandas , Eesti valikgrupis , on Shotimaa vahepealne suur edu kokku sulanud ning teoreetiliselt peaksid kaks esimest olema Austria ja Rootsi . Palju ( kui mitte kõik ) oleneb Austria ja Rootsi kohtumisest <arv>. septembril Viinis . Kui see mäng peaks viigiga lõppema , sütib shotlastele roheline tuli ( eeldusel muidugi , et Läti ja Valgevene selg koduplatsil prügiseks tehakse ) . Kui Viinis üks kahest võidab , läheb praegusel tabelijuhil raskeks . Viiendas valikgrupis on veel kahel paaril omavahel kaks korda mängida ( Sofias Bulgaariale kaotanud Iisrael on esimesena Euroopa valiktsüklis oma mängud lõpetanud ) . Otse edasisaaja jääb Bulgaaria ja Venemaa otsustada . <arv>. septembril on koduväljaku eelis bulgaarlastel , <arv>. oktoobril venelastel . Kuuendas valikgrupis on suurimad võidulootused Hispaanial , kel ees veel mängud Slovakkia ( võõrsil ) ja Fääri saartega ( kodus ) . Vaid ühe punktiga jääb maha Jugoslaavia , kuid neil on mõlemad mängud võõrsil ( Slovakkia ja Maltaga ) . Kui hispaanlasi vaevalt enam püütakse , siis teise koha konkurentsis on soodsaim seis slovakkidel , kel ees kolm kodumängu ning võõrsil kohtumine edasipääsust juba ilma jäänud tshehhidega . Seitsmendas valikgrupis on parimad lootused lisamängudeta edasi saada Hollandil , kel peakonkurendi Belgia ( <arv>. septembril ) ja Türgiga ( <arv>. oktoobril ) ees kodumängud . Kaheksandas valikgrupis on ees vihane võitlus teise koha pärast . Makedoonial on hetkel küll Iirimaa ja Leeduees kahepunktiline edu , kuid ka üks mäng enam peetud . Leedulastel jääb mängida kaks korda makedoonlastega ja kodus veel Iirimaaga , iirlastel lisaks veel Islandiga ( võõrsil ) ja Rumeeniaga ( kodus ) . Üheksandas valikgrupis astus tubli sammu finaalturniirile lähemale kolmekordne maailmameister Saksamaa , saades viimase <arv> aasta jooksul esimest ( ! ) korda jagu Põhja-Iirimaast . Sakslased päästis häbist ( nagu EMi finaaliski ) vahetusmees Oliver Bierhoff , kes lõi kuue minuti jooksul kolm väravat ning muutis <arv> : <arv> kaotuse <arv> : <arv> võiduks . Tabeli tippu jäi küll veel Ukraina , kuid neil on ees vaid üks mäng ( võõrsil Armeeniaga ) . Portugali saatus otsustatakse <arv>. septembril Saksamaal . Portugallaste kaotuse korral kuulub teine koht arvatavasti ukrainlastele . Sakslased peaksid esikohaks vajalikud kuus punkti kokku saama ka kodumängudest Armeenia ja Albaaniaga . Lõuna-Ameerikast pääseb lisaks Brasiiliale finaalturniirile neli meeskonda . Mammutturniiri lõpuni on üheksal osalejal veel kaks või kolm mängu ning päris kindlalt ei saa end veel keegi tunda . Samas on kõik lootused kustunud vaid Venetsueelal . Kõige lähemal on edasipääsule kahekordne maailmameister Argentiina . Kui <arv>. septembril tuleks võit Santiagos Tshiili üle , oleks argentiinlaste mured murtud . EPP ALATALU Arhitekt Henno Sillaste projekteeris Vabaduse väljaku nurgale ilmselt viimase väljakuäärse maja - büroo- ja ärihoone . Nüüd on väljakul raamid , Toompea-poolne külg jääb panteonile avatuks , loodab ta ise . Sillaste arvates peaksid mõned haljasalad kesklinna jääma , linna terviklikkuse huvides on vaja siiski tänavaäärsed tühjad kohad täis ehitada . Sillaste arvates on Tatari tänava nurgale büroo ehitamine linna näole hea , nagu mõjub hästi ka linnavalitsuse hoone kõrvale ehitatud pangamaja . Henno Sillaste teab , et Tatari tänava ja Pärnu maantee vahele oli ka <arv>ndatel aastatel plaanis ehitada büroohoone . Ehituse algus viibis , sest president Päts tahtis , et Palace ja uus büroohoone esindusliku Vabaduse väljaku kava teostumiseks kõrge kaarega ühendataks . Tatari tänava krundi omanikud olid nõus kaare ehitama , Palace'i omanikud mitte . “ Tõsiselt tuleks vaielda vastu Toompea jalami kinniehitamise soovidele , meie Vabaduse väljak ongi seepärast fantastiline , et selle üks külg on avatud tsitadelli poole , ” rääkis Sillaste . Henno Sillastel oli küll Tatari tänava puudest kahju , kuid kaks neist olid väga haiged ja teiste puude hingede käest palus ta andestust . Rohkem kui kõrgus võib ohustada vanalinna uus keskus , mis on edukam ja ligitõmbvam kui vanalinn . Sillaste sõnul ei tohi vanalinna servale ehitada uusi viruhotelle , ei kõrguse ega läheduse pärast . Vabaduse väljakule ehitatavate majade kõrguse piir on linnavalitsuse hoone kõrgus . Kuigi <arv>ndatel plaaniti Vabaduse väljakule ka <arv>-korruselisi hooneid , arvab Henno Sillaste , et kunagi plaanitu ei tähenda tingimata head ning tegemata jäänu ei tähenda ka , et ta paha oleks olnud . “ Hakkame sellest üle saama , et kõik enne sõda plaanitu oli hea ja tuleb täita ja ka sellest , et kõik Ameerikast pärinev on hea ja tuleb üle võtta , ” rääkis Torontos töötav eestlasest arhitekt . Oluline on , et tänavad oleks inimeste jaoks , et näiteks kojamees hoolitseks ja vastutaks ka poole tänava eest . “ Maja kasutamise õigus või omanditunne peaks nihkuma keset tänavat , et inimestel ei oleks ükskõik , mis tänaval toimub , ” arvas Sillaste . Eks igal kohal ja igal ajastul on oma materjal , rääkis Henno Sillaste , kelle projekteeritud hoone esiküljel kasutatakse klaasi ja alumiiniumi ja Tatari tänava äärne külg on graniidist . Kõik sõltub sellest , mida saab materjaliga teha . Eesti paekivist ei oleks saanud teha prantsuse gootikat ja pilvelõhkujaid ei oleks saanud teha kivist , rääkis Sillaste . Kui klaaspind ei ole pealetükkiv , harjume selle kiiresti , arvas tulevase maja kohta arhitekt Henno Sillaste , kes proovib oma maja fassaadil peegeldada olemasolevat , vana Vabaduse väljakut . MARI PARTS Kolmapäeval anti Kawe Plaza nurgakivi panekul Mustamäe lastekodu direktorile sümboolselt üle üks kümnendik lastekodu uue , renoveeritava korpuse sisustamiseks vajaminevast rahast . Kawe Plaza nurgakivi panekul anti Mustamäe lastekodu direktorile üle sümboolne kingitus - nukumööbel . Allan Sombri Eesti Hüvitusfondist ütles “ Postimehele ” , et rahasumma antakse lastekodule üle selle nädala lõpus vöi järgmise alguses . Samas anti direktorile üle kiri , kus aktsiaselts Kawe Plaza kutsub üles ka teisi ettevõtteid abistama lastekodu sisustuse ostmisel . Mustamäe lastekodu direktori Viktor Perelmani sõnul läheb uue korpuse sisustamiseks vaja <arv> <arv> krooni . Perelman on esitanud rahataotlused nii riigi- kui linnavõimudele . Perelmani sõnul on Talinna linnapea Ivi Eenmaa astunud samme lastekodule raha leidmiseks . Linnavalitsuse poolt tuligi ettepanek pöörduda raha saamiseks eraettevõtete poole . Allan Sombri sõnul otsustas AS Kawe Plaza lastekodule raha annetada ajakirjanduse mõjul , kus hakati pärast linnapea ja peaministri ringkäiku Tallinnas rääkima Mustamäe lastekodu vajadustest . Mustamäe lastekodu on üks Eesti suuremaid . Praegu elab seal kokku <arv> kasvandikku , neist enam kui <arv> on vanemad kui <arv> aastat . Uue korpuse igas korteris hakkab elama kaheksa last koos kasvatajatega . Praegu valitakse nii kasvatajaid kui kasvandikke . Perelmani sõnul pannakse uutesse korteritesse elama eelkõige väiksemad lapsed ja need , kel pole seljataga seaduserikkumisi . Enne uue direktori tööleasumist oli lastekodu maja üsna lagunenud , nüüdseks on remont tehtud ja valminud on sisustamist ootavad korterid . “ Elasime Eestile ” TIIT MERISALU Täna kell <arv> , Eesti TV : “ Elasime Eestile ” , Monofilm <arv>. Idee ja teostus : Andres Sööt . Täna näitab Eesti Televisioon esmakordselt Andres Söödi ( s. <arv> ) autorifilmi “ Elasime Eestile ” . See on lugu <arv>. septembril <arv> Valgamaal sündinud Alfred Käärmannist . Ühtlasi on see ka pilguheit ühe eesti mehe raskele saatusele . Alfred Käärmanni noorusaastad ja parim meheiga kulusid sõjas , metsas ja Uurali vangilaagris . Nagu tuhandetel tema saatusekaaslastel , kellest nüüdseks on ellu jäänud vaid vähesed . on lugu mehest , kes on olnud üle oma saatusest ning kellele taasiseseisvunud Eesti võlgneb hoopis enam kui seda seni välja on näidatud . <arv>-aastase koolipoisina pidi Alfred Käärmann Valgas otsustama , kellega ja kuhu edasi minna . Tema valis Omakaitse ning tegi kaasa lahingud Narva ja Tartu all . Kolm aastat hiljem sakslaste taandudes läks ta metsa . Seal elas mees koos kaaslasega ja ka üksi maa-alustes punkrites kokku seitse aastat . <arv>-aastaselt langes ta reetmise läbi julgeolekumeeste kätte ja <arv>. jaanuaril <arv> määrati talle <arv>+<arv> aastat . <arv> aastat hiljem tuli ta lõpuks tagasi kodumaale . Ring oli täis saanud . Alfred Käärmannile ei ole uus elu Eesti Vabariigis toonud rikkust . Küll aga on teda austanud ümberkaudne rahvas . Kuid ega ta rikkuse nimel omal ajal võitlema läinud . Oma riik ja peremeheks olemine omal maal oli see paleus , mille nimel ta tervist ära andis . Kodutalu on tagasi saamata . Sööt on filmi teinud missioonitundega ning samas mitte igavalt ja retooriliselt . Ta ise pole eriti atraktiivne intervjueerija , kuid seda köitvam on portreteeritav . Tagasihoidlikule elujärjele vaatamata hoomab vaataja sellest Valgamaa mehest kadestamisväärset intelligentsi , tahtekindlust ja ka huumorimeelt . Sööt leiab Alfred Käärmanni portreteerides rohkesti ilmekaid detaile ja loob oma kaameraga meeldejäävaid kujundeid . Nagu oma varasemate filmidega , on Sööt seekordki talletanud väärtuslikku meie rahva mällu . Filmi heli on jäädvustanud Jaak Elling ja Rein Urm . Muusika on Sven Grünbergilt . KAIDO FLOREN Reklaam <arv>. augusti “ Õhtulehes ” Jackson on pervert , teatas üleeile eesti rahvale “ Õhtulehe ” arvutikujundaja . Tegemist oli haruldase meediasündmusega , mida saab omapärase vormi ja radikaalse sõnumi poolest võrrelda ehk Priit Pärna kunagise “ Sitta kah ” karikatuuriga “ Sirbis ” või <arv>ndatel “ Loomingus ” ilmunud luuletusega , mille ridade esitähed moodustasid sõnaühendi “ sini-must-valge ” . Kujundaja väidet on kerge ümber lükata . USAs pole hoolimata rohketest kuulujuttudest suudetud Jacksonit pedofiilias süüdi mõista . Ka laulja nahavärvi pidevas muutumises pole midagi loomuvastast . Afroameerika päritolu laulja tahab lihtsalt - nagu igaüks meist - valge inimese kombel elada . Asi on tegelikult muus . Eesti avalikku arvamust kujundavad parimal juhul paarkümmend tuhat meedias ja teistes säärastes kohtades töötavat inimest . Võibolla ongi nende kajastatav maailmapilt ainuõige , kuid ka ülejäänud miljon arvab midagi . Seda aga saab enamasti teada vaid tualetikritseldusi uurides või trammis eravestlust pealt kuulates . Jacksoni Eestisse tulekut on kajastatud kui midagi äärmiselt positiivset . Kõiksugused tänase kontserdi korraldamisega seotud pisiseigad on leidnud rohkelt leheruumi . Samas on popmuusika eriti suuresti maitse asi ning rütmikaid poplaulukesi esitaval Jacksonil on palju vastaseidki . kujundaja teos leiab ehk väljundi nende eestimaalaste arvamus , kellele Jackson sümboliseerib kõike seda kõntsa , mis piiride avanedes on meile läänest kaela langenud . Eesti meedias töötab palju alternatiivnoorukitest arvutikujundajaid ja muidu tehnikamehi . Äkki üllatatakse meid ka tulevikus . “ Eesti Metallieksport ” alustas kokkuostu Hiljuti loodud riigiettevõte alustas <arv>. augustil metalli kokkuostu . Tonni vase eest makstakse <arv>-<arv> <arv> krooni , alumiiniumi tonnist <arv>-<arv> krooni , pliiakude tonnist <arv> krooni . Alumiiniumist pesukausside , pottide ja lennukite tonni hinnad jäävad <arv> krooni piiresse . Vanaraua kokkuostu loodetakse alustada käesoleva kuu lõpus , tonnihinnad hakkavad kõikuma <arv>-<arv> krooni vahel . Ernst Jaakson sai soovituse ametist lahkuda Usaldusväärsetest allikatest on toimetusele saanud teatavaks , et <arv>. augustil helistas Eesti suursaadik Soomes Lennart Meri Eesti suursaadikule USAs Ernst Jaaksonile ning tegi talle ettepaneku ametist lahkuda . Olevat liiga vana ! ( Jaakson on <arv>-aastane , Meri ise <arv>-aastane . ) Selle peale solvunud Jaakson väga . Kuigi tal olevat olnud plaanis ametist lahkuda niipea , kui Eestis valitakse uus riigikogu ja president , üllatanud teda , et ettepaneku tegi temaga ameti poolest võrdsel astmel mees . Samas on teada , et Eesti esinduses Ühendriikides valitsevad üldse pingelised suhted . Jaakson aga hellitavat lootust jääda vähemalt New Yorki esindamaks Eestit ÜROs . AITA OTTAS Elvas paigaldati eile Kesk ja Puiestee tänava ristumiskohale viis uudset ohutussaart , mille äärepiire on teisaldatav . Paari nädala eest muudeti Kesk tänav peateeks ning liiklus teede kokkujooksul vajas reguleerimist . Ristmikule seatakse üles ka paarkümmend uut liiklusmärki . Ohutussaarte äärepiireteks ei kasutata Eestis esmakordselt enam kive , vaid teisaldatavat kummisulamist piiret , millel on ka helkurid . Neid mooduleid toodab Inglismaa ettevõte Flexitec , keda esindab Eestis Tallinna firma , AS Üle . Äärepiire on painduv , see võimaldab teha nii kandilisi kui ümaraid ohutussaari . “ Piire kinnitatakse düüblite ja poltidega asfaldile , sisemus asfalteeritakse . Teekatet ei pea lõhkuma , ” selgitas Elva kommunaalettevõtte töödejuhataja Indrek Käpa . “ Vajadusel saab selle ka teise kohta viia . ” “ Kesk tänav oli meil varem kõrvaltee , ” täiendas abilinnapea Toomas Kooskora . “ Kevadel tellisime Tartu spetsialistidelt liiklusloenduse . Kesk tänaval liikus autosid tipptunnil kuni nelisada , mitu korda rohkem kui senisel peatänaval ehk Puiestee tänaval . Liiklusspetsialistid tegid meile ka uue liiklusskeemi . ” Selleks nägi Elva linnavolikogu raha ette juba selle aasta eelarvet koostades . Liikluse ümberkorraldamine läks maksma ligi <arv> <arv> krooni . Liiklusskeemis ette nähtud saarekesed paigaldas AS Üle tasuta , sest see oli neile esimene selline töö Eestis . “ See ristmik tekitas võõrastes liiklejates ühtelugu segadust , ” nentis Kooskora . Segaduse vältimiseks paigaldati ka paarkümmend uut liiklusmärki . AITA OTTAS Elva staadioni kõrval on linnavalitsuse ja sponsorite koostöös valminud puust korvpalliväljak . Homses avamängus kohtuvad seal Tartu spordiklubi Polarise I ja II meeskond . Soojendusmängu peavad Elva linnavalitsuse ja volikogu amatöörkorvpalliklubi ning männilinna korvpallisponsorite esindus . Elva staadioni kõrval tegutseb juba mitu aastat tenniseväljak , selle taga on avatud ka minigolfiväljak . Sportimisvõimalusi avardab vastvalminud korvpalli väliväljak , mis elvalaste endi hinnangul on Eesti parim . “ Ehitamise mõte tekkis alles kevadel . Asja hakkasid ajama Elva linnavalitsus ja volikogu ühelt poolt ning kohalikud ettevõtjad teiselt poolt , ” ütles abilinnapea Toomas Kooskora ja loetles osalejaid . Puidufirma Tarm andis põrandalauad , Elvex korvilaua , ehitusel oli abiks firma Kentuk , Ehitusmeistri kauplus tõi värvi , toetas ka ettevõtja Rein Abel . Kui rahasse panna , läks see maksma tunduvalt üle saja tuhande krooni . Praegu on tegemata vaid piirdeaed . Väljak valmis küllalt kiiresti , enne külmade saabumist jõutakse hulganisti mänge maha pidada . Väljaku haldamiseks tehti mittetulundusühinguna korvpalliklubi . Eile oli seal näha kohalikke poisse kätt harjutamas . “ Eks osanikud otsusta , kuidas siin mänguaega jagada . Sponsorfirmad on ka ise huvitatud korvpalli mängimisest . Usutavasti saab Elva lastele siia olema prii juurdepääs , ” arvas Kooskora . Spordilembene Elva linnavalitsus kavandab samale alale , Verevi järve ja staadioni vahele , teha talveks valgustatud suusaraja . REET PELLO Tartu Zonta klubi tähistas teisipäeval oma <arv>. sünnipäeva ning andis ühtlasi üle stipendiumi neljale lastemuusikakoolis õppivale tüdrukule . Tänavu kevadel teatas Tartu Zonta klubi , et tahab sügisest hakata toetama muusikakoolis õppivaid andekaid tüdrukuid . Tänaseks on soovist saanud tegelikkus : teisipäeva õhtul andis klubi president Maia Palsi üle klubi toetusstipendiumi neljale tüdrukule . Esialgu oli klubil kavas anda välja kolm <arv>-kroonist stipendiumi , et aga taotlusi laekus seitse ja raha jagamiseks oli vähem kui selle tahtjaid , pidi stipendiumi määramise komisjon tegema valiku . Kasutadaoleva summa piires otsustati raha jagada nii , et toetuse saaks neli tüdrukut . Klubi stipendiumi said Ülenurme Muusikakoolis viiulimängu õppiv Anna-Liis Näksi , Tartu II Muusikakooli akordioniklassi õpilane Reelika Leopard , Tartu I Muusikakooli flöödiõpilane Pille-Riin Kuperjanov ja Elva Muusikakooli klaverieriala õpilane Merilin Sinikalda . Raha stipendiumi maksmiseks koguti kino Illusioon korraldatud narkootikumidevastase õhtu tuludest ja klubisisestest korjandustest . Tartu Zonta klubi on lisaks muusikat õppivatele tüdrukutele tänavu toetanud ka Tartu Mänguasjamuuseumi , kellele osteti juunis <arv> krooni eest Tiiu Silla valmistatud Lumivalgukese ja seitsme pöialpoisi komplekt . “ Tartu Postimees ” Teisipäeval peetud istungil otsustas linnavalitsus kehtestada Ringtee <arv> krundi ja tema lähiümbruse detailplaneeringu , mille tellis justiitsministeerium vanglakompleksi rajamiseks sellele maa-alale . Linnavalitsuse pressiesindaja Ago Pärtelpoja teatel annab planeering lisaks <arv>-kohalisele vanglale võimaluse rajada krundile ka <arv>-kohaline autoparkla ja <arv>-kohaline arestimaja . Piirkond on praegu hoonestamata soine jäätmaa , <arv>. aastal kinnitatud liiklusskeem näeb ette rajada sinna pärast aastat <arv> tee , mis ühendaks Ringtee tänava üle Emajõe Nõlvaku tänavaga . Aasta algul arutati võimalust rajada uus vangla Raadile , kuid muude variantide kaalumise järel otsustati Turu ja Ringtee tänava ristmiku kasuks . Vanglahoone kavandatakse <arv>- või <arv>-korruselise raudbetoonpaneelidest tiibhoonena . Antud planeeringu realiseerimine aitab parandada territooriumi heakorrastust ja haljastust . Asukoht on linnavalitsuse arvates uue kaasaegse vangla ehitamiseks sobiv , kuna teede- ja tehnovõrgud on välja ehitatud . Asukoha valikul lähtuti ka sellest , et kinnipeetavate transport ei häiriks linna , sest piirkond asub linna serval ning on isoleeritud suurest liiklusest ja inimvoolust . Linnavalitsus näeb positiivsena asjaolu , et vangla töölehakkamisega lisanduks Tartule vähemalt <arv> uut töökohta , samuti on linnale oluline iga uue soojatarbija juurdetulek . Kehtestatud detailplaneering on läbinud avalikustamise ja kõik muud nõutavad protseduurid . JUHANI PÜTTSEPP Legendi galerii avas taas uksed külastajatele näitamaks Arlis Narusberki pliiatsijoonistusi . Legendi galerii oli teisipäeva pärastlõunal Narusberki näituse avamise aegu ilmselt üks päikeselisimaid keldreid Tartus . Kergustunnet lisasid nii avamisel sõpradega improviseeritud pressikonverentsi pidanud kunstnik ise kui ka tema kaheksa mustvalget pliiatsijoonistust . Narusberki kooliõde Palamuselt kunstikriitik Kaire Nurk ütles “ Postimehele ” , et oma esimesed pildid tegi Narusberk keskkooli lõpupäevil ajendatult Tshernobõli katastroofist . “ Maalis kättejuhtunud värvidega A<arv> formaadis paberitele ja pani koolis üles , ” ütles Nurk . Narusberk on õppinud ka TÜ maaliosakonnas . Kunstnik leidis oma piltidele koondnime “ ( the ) Head ” . Eesti keeles head ja inglise keeles pead . Legendi galeristi Matti Miliuse sõnul kestab Narusberki näitus <arv>. septembrini . Järgnevad Ivo Timuski maalinäitus ning septembris Toomas Vindi uue raamatu esitlus . Ülenurme vallas üleeile <arv>.<arv> Võru-Ringtee ristis sõitis juhiloata purjus Peeter Opel Kadetiga tagant otsa ees peatunud Opel Asconale . Karlovas üleeile <arv>.<arv> Võru <arv> juures läks põlema Renault . Põleng kustutati enne tuletõrje saabumist . Ülenurme vallas eile <arv>.<arv> Jõhvi-Tartu-Valga tee <arv>,<arv> . kilomeetril sõitis teelt välja ja rullus üle katuse BMW . Inimesed kannatada ei saanud . Veerikul eile <arv>.<arv> Tartu Maja juures sõitsid kokku Ford ja haagisega veoauto . Asja lahendab kindlustus . Tõrvandi vallas eile <arv>.<arv> Külitsel leiti baari lähedalt heinamaalt <arv>-aastase Sulevi vägivallatunnustega surnukeha . Eile õhtuks oli politseile tapjate ring teada , kuid mõrvar veel tabamata . Tartu vallas eile <arv>.<arv> Maramaa külas põles poolel hektaril kulu . Annelinnas eile <arv>.<arv> Mõisavahe <arv> ees põles muru . Tuli kustutati enne tuletõrjujate saabumist . Kesklinnas eile <arv>.<arv> Kaubamajas tabati alaealine pisivaras . Kesklinnas eile <arv>.<arv> Küüni tänaval Viru õlle telgi juures läksid pudelikorjajad territooriumi pärast kaklema . Tõsiseid vigastusi ei tekitatud , politsei aitas tülitsejail territooriumi jaotamises kokkuleppele jõuda . EPP ALATALU , Nida Eesti presidendi Leedu riigivisiidi teine päev algas Lennart Meri ja Leedu välisministri Algirdas Saudargase ühise hommikusöögiga . Seejärel kohtus president Leedu opositsioonijuhi , Seimi esimehe professor Vytautas Landsbergisega . Mõlemal kohtumisel olid kõne all Leedu ja Eesti ühised huvid Euroopa Liidu laienemisel . Hoolimata oma varasematest avaldustest , et Eestile soovituse andmisega on Euroopa Komisjon Leedule liiga teinud , on Leedu esindajad nüüd seda meelt , et Baltikumisse kui ühtsesse piirkonda suhtumise lõpetamine tähendab seda , et Euroopa Liit on aru saanud , et Nõukogude Liitu enam ei ole . President Lennart Meri istus eile Leedu vabaõhumuuseumis pottsepakedra taha . Foto Epp Alatalu Etnograafiahuvilised presidendid Teel Vilniusest Kaunasesse näitas Leedu president Brazauskas külalistele Rumshizhke vabaõhumuuseumi . President Meri tegi potilöövis kedril ise savist soolatoosi , mis talle Rumshishkest järele lubati saata . President Brazauskas ostis Eesti külalistele traditsioonilise leedu piimakannu . Samas pakkus Kaunase linnapea leedu rahvusroogasid . Külaskäik kunagisse Leedu pealinna Kaunases sõideti esmalt Vabadussambale pärga asetama ning seal olid sajad inimesed Eesti presidendipaari tervitamas . Kunagises Leedu pealinnas mängiti Lennart ja Helle Meri auks kelladel Gustav Ernesaksa “ Mu isamaa on minu arm ” . Mitmed Kaunase üliõpilased ütlesid “ Postimehele ” , et Lennart Meri võiks Kaunases tihedamini käia . Kunagine Leedu pealinn Kaunas oli nõukogude ajal rahvuslik keskus , nüüd vajaks ta palju suuremat riigisisest kui ka rahvusvahelist tähelepanu . Lennart Meri ütles kaunaslasi tervitades , et Kaunas oli üks esimesi linnu , kus Eesti riik avas pärast Vabadussõda oma saatkonna . Ja Leedu on see riik , mille pürgimusi Euroopa Liidu liikmeks saamisel Eesti riik igati toetab . Eesti president tegi sügava kummarduse ka Leedu Vabariigi sõjaeelsetele presidentidele , möödudes nende ausammastest kunagise presidendiresidentsi esisel . Pärastlõunal sõitis Eesti president laevaga Raketa mööda Nemunase jõge mereäärsesse Nidasse , kus käidi liivaluidetel ja otsiti merevaiku . President külastas ka saksa kirjaniku Thomas Manni kunagist suvekodu , mille tõttu on Nida eriti populaarne sakslaste seas . MARKO MIHKELSON Moskva , Postimees Pärast rasket operatsiooni ning üleelatud kliinilist surma lakkas eile hommikul löömast Venemaa ühe armastatuima tsirkuseartisti ja filminäitleja Juri Nikulini süda . Viimased kaks nädalat jälgis Venemaa hinge kinni pidades arstide heitlust Juri Nikulini elu pärast . <arv>. augustil tehti näitlejale südameoperatsioon , mille käigus tekkis tõsine kriis . Neljakümne minuti vältel viibis Nikulin kliinilises surmas . Üksnes imekombel hakkas süda uuesti tööle . Kuigi Nikulini aju elas kliinilise surma üle suuremate kahjustusteta , ei taastunud tema siseorganite tegevus enam . Kuni surmani oli <arv>aastane patsient ühendatud kunstlike neeru- ja kopsuaparaatidega . Veel eilne “ Izvestija ” kirjutas esiküljel , et kogu Venemaa meditsiin töötab Juri Nikulini elu päästmiseks . Moskva endokirurgia ja litotrüpsia keskuse reanimatsiooniosakonda olid viimastel päevadel koondatud tõepoolest kõik parimad arstid ja meditsiinivarustus . Nikulini saatuse pärast tundsid muret ka Venemaa riigijuhid . President Boriss Jeltsin kõneles möödunud nädalal telefoni teel haigla peaarsti Aleksandr Bronshteiniga , kuna peaminister Viktor Tshernomõrdin käis ise kohal . Näitleja abikaasa Tatjana Nikulina ütles kolmapäeval ajakirjanikele , et kui tema mehe elu ei suudeta päästa , ei heida ta midagi ette arstidele . Ta avaldas sügavat tänu kõigile , kes valutasid südant Juri Nikulini tervise pärast . Juri Nikulin sündis <arv>. detsemril <arv> Smolenskis . Pärast pikka sõjateed ( <arv>-<arv> ) pühendas ta oma edasise elu tsirkusele ja kinole . Alustanud <arv>. aastal Moskva tsirkuses tööd klounina , jõudis ta <arv>-ndatel aastatel välja Tsvetnoi bulvari tsirkuse juhiks . Tänu temale sai see Moskva vanim tsirkus uue väljanägemise . Juri Nikulin oli ka Eesti vaatajale tuttav ja hinnatud näitleja , kelle rahvalikult lustakad rollid sellistes filmides nagu “ Briljantkäsi ” ja “ Kaukaasia vang ” on meeles paljudel . ARGO IDEON Eesti Hoiupanga järelevalvenõukogu valis eile panga juhatuse uueks esimeheks Aare Kilbi , kelle panga tegevjuhtkond esitas konsensuse alusel . Hoiupanga tütarettevõtete direktor Aare Kilp asub panka juhtima <arv>. aasta algusest , kui lahkub juhatuse praegune esimees Olari Taal . Kilp kinnitati eilsel nõukogu istungil juhatuse esimeheks ühehäälselt . Hoiupanga juhatus valis Kilbi nõukogule esitamiseks välja eelmisel reedel kuue kandidaadi seast . Kilbiga konkureerisid Hoiupanga juhatuse aseesimees ja finantsdirektor Priit Haller , juhatuse liige ja peadirektor Mati Jostov , juhatuse liige ja äripanganduse direktor Aivar Rehe , panga Põhja esinduse direktor Lembit Kaljuvee ja jaepanganduse direktor Tõnu Koppel . Vastates küsimusele oma edaspidiste eesmärkide kohta Hoiupanga juhatuse esimehena , ütles Aare Kilp eile pärast nõukogu otsust : “ Mõne aja pärast võiks saada valdavaks arvamuseks , et Hoiupank on Baltikumi parim pank . ” Ta lisas , et see ei pea tähendama bilansimahult suurimaks saamist . Kilp jätkab ka Hoiupangale kuuluva Eesti Kindlustuse nõukogu esimehena . Olari Taal kavatseb Hoiupangas jätkata järelevalvenõukogu liikmena , kuid uusi liikmeid valib nõukokku alles <arv>. aasta aprillis kogunev korraline aktsionäride koosolek . ENNO TAMMER Megastaar Michael Jacksoni tänase kontserdi üks Eesti-poolseid korraldajaid Jüri Pihel ütles eile “ Postimehele ” , et kui tänane kontsert õnnestub , võib Eestisse teisigi megastaare tulla . Mis tähendus Jacksoni Tallinna tulekule anda ? On see kultuurisündmus või shõu või hoopiski ärisündmus ? Lihtne vastata : kõik need kolm kombinatsioonis . Neid artiste , kelle puhul langevad kokku kõik need kolm aspekti - kultuurisündmus , vaatemängusündmus ja ka äriline sündmus - , polegi enam väga palju . Te tahate mulle selgeks teha , et Jacksoni tulek on Eestile väga oluline ? See on oluline . Kui seda mõtet laiendada , siis mitte ainult Jacksoni tulek , vaid see on esimene täiemõõduline rahvusvaheline shõu , mis üldse Eestisse kohale tuleb . Siin on palju häid artiste käinud ja eks igaüks leia oma lemmiku . Kuid oma mastaabilt , kogu masinavärgi mastaabilt , midagi niisugust ei ole keegi siinmail ei näinud ega ka kaasa teinud . Kui palju on maailmas Jacksoni mastaapi staare ? Sellemõõdulist etendust andvaid staare on maailmas võibolla neli-viis . Mille järgi seda üldse mõõta ? Esmajoones kogu tootmisprotsess ise ja selle keerukus . Tegu on juba teist aastat käiva tuuriga . See on tuuri teine osa , mis algas <arv>. mail Breemenis . Teine osa pidi esialgu koosnema <arv> kontserdist . Nüüd on seda veelgi pikendatud Lõuna-Aafrika Vabariiki ja kuuldavasti ka juba Lõuna-Ameerikasse . Festivalid on eraldi kategooria . Sooloartisti või ansambli maailmaturnee on hoopis teistsuguse suurusjärgu tootmine . See on niisugune masinavärk , mille suurust on suhteliselt raske aimata . Kolm kahesajatonnist lava liigutatakse üle viie päeva ühest Euroopa linnast teise . Logistika keerukus on Eesti mõistes hoomamatu ... Kõik on niisiis kõige kõige kõigem ... Ja kui Eestil oleks oma rekordite raamat , saaks see homse päevaga täis kirjutatud . Täna on see küll nii . Eriti tähtis on , mida ütles tuuri tootmisjuht Lamb . Ta sõnastas lihtsalt : kui see kontsert õnnestub , on värav lahti ükskõik millisele järgmisele artistile . Nad proovivad . Rahvusvahelise muusikaäri tähelepanu on suur . Eesti on selles uus maa . Kogu Baltikumis ei ole midagi sellist enne tehtud . Nad proovivad , kuidas läheb , kuidas korraldatakse , kuidas on plats , kuidas on töötingimused , kuidas saab hakkama kohalik personal . Kui hinnang on hea , ja tänase päeva seisuga on see väga hea ja kui kõik on väga hea , siis levib see jutt kulutulena ja edasi on kõigil teistel või ka samal meeskonnal palju lihtsam . Mis lubab oletada , et järgmine suvi võib kohata taas mõnd megastaari . Ei ole välistatud . Võin lisada , et nemad on väga põhjalikult uurinud Bryan Adamsi kontserdi korraldamise üksikasju . Ja on nad esitanud mingeid etteheiteid ? Nad ei ole kommenteerinud seda millegi muuga , kui et nad on Jacksoniga siin . Kontserdini on jäänud veel umbes <arv> tundi . Käib meeletu sebimine . Saab ikka kõik püsti ja paika ? Sebimine on loomulik , sest hommikul tuli <arv> tonni juurde . Lava pandi püsti nende endi sõnul kõige kiirema ajaga üldse . Ollakse kogu aeg pool päeva graafikust ees . Osa Eestist palgatud tööjõudu lasti juba esimesel päeval vabaks , sest kõik tulid kohale ja keegi ei looderdanud . Ning homme õhtul Jackson laulab ... See on absoluutselt selge ... Eile levitas BNS uudist , et “ Õhtuleht ” oma väljendiga “ pervert ” võib nurjata kogu kontserdi . BNS BNSiks . Eks üritanud muugi ajakirjandus veel võtta , mis võtta andis . Aga kogu see masinavärk on nii keeruline , raske ja kallis , et selle kontserdi ärajätmine on tunduvalt tülikam kui pidamine . Kuuldavasti on keeruka natuuriga ka Jackson ise . Kui ikka temagi kõrvu on jõudnud uudis , et mingi “ Õhtuleht ” nimetab teda perverdiks , mis juhtub ? See fakt iseenesest , et üks laseb läbi sellise lapsuse , ei mõjuta mingil moel . Suurem küsimus on , kuidas ja millisena näitab asja rahvusvaheline press . Kui kindlad me saame üldse olla , et see , kes esineb , on just see Michael Jackson ? Kommenteeriks nii , et Jackson kogu oma natuuri keerukuses kindlasti ei kasutaks seda võimalust , et keegi teine saaks temana esineda . Usun , et ta ise garanteerib , et keegi teine ei saaks olla tema ise . Igal juhul on Tallinn juba täis Jacksonikesi . Neid on lauluväljaku ümbruses ja linna elava liiklusega paikades kohatud mitmeid . Nende hulgas , muide , suure naaberriigi telekanali korrespondent , kes Jacksoniks riietatuna valvab juba teist päeva reisisadamas Jacksoni masinate saabumist . Ta on jõudnud põhjustada sellega kõva azhiotaazhi . Kui suureks võib Jacksoni fännide voog kujuneda ? Reegel on , et Eesti riiki on raske sisse pääseda . Seetõttu arvan , et väga suur hulk Jacksoni paadunud fänne ei jõua homseks Tallinna . Kuid kindlasti on üliandunud noori inimesi , kes saadavad teda kontserdilt kontserdile läbi tuuri . Neid võib olla umbes <arv>. Kes ikkagi Tallinnas näeb maailma megastaari niiöelda silmast silma ? Kohalik peakorraldaja Lauri Laubre kindlasti . Praeguse seisuga väljendun täpselt , kui ütlen , et on kooskõlastamisel , kellega ta veel kohtub . Olen kuulnud võimalusest , et Jacksoniga kohtub linnapea Ivi Eenmaa . Linnapea on andnud mõista , et ta tuleb loomulikult , kui ta peaks kutsutute nimekirjas olema . Kas on juba selge , kas Eenmaa on siis nimekirjas ? Ei ole selge . Jackson ise aga paneb kohe minema ? Ta saabub kontserdipäeval . Saabumise kellaaeg on praegu lahtine . Ta tuleb Pariisist eralennukiga ja lahkub pärast kontserti . Kes teda niiöelda isiklike külalistena saadavad ? Ei ole veel teatatud mitte ühtegi nime . Vipitribüünil on aga Jacksoni külaliste arvu suurendatud päev-päevalt . Kui suureks ? Viimastel andmetel <arv>. Ja nende hulgas võib olla tema abikaasa , sõbrad ... Keda iganes . Temasuguse inimese puhul on sõbrad ju suhteliselt sama masti . Tema külaliste hulgas on olnud Rootsi kuninga perekond , Chaplini perekond , Madonna , rahvusvaheline ärieliit , poliitikud , artistid , kes iganes . Sellest ei informeeri keegi , kuidas need inimesed sinna valitakse . Millal siis korraldajana teada saate , kes tulevad ? Usun , et kindlalt siis , kui nad saabuvad . Laulupeoks üritus igal juhul ei kisu , sest publiku hulk , nagu aru saan , on piiratud . On piiratud ja absoluutselt <arv> <arv>ga . Selles osas mingit tingimist ei tule . Piletite arv on kindel ja rohkem pole neid ka trükitud . Legende ju liigub lauluväljaku tegelikust suurusest , kuid päris täpselt ei ole vist keegi kunagi suutnud mõõta , kui palju ikkagi mahub . Legend laulva revolutsiooni päevilt räägib ligi <arv> <arv>. Ei oska kommenteerida . Lääne spetsialistide hinnangul on <arv> <arv> sedalaadi avaliku ürituse puhul lauluväljaku jaoks absoluutne maksimum . <arv> tuhat piletit on ka läbi müüdud ? Ei ole läbi müüdud . Üks põhjus on , et Soome ja Läti edasimüüjad hindasid oma võimeid mõneti üle . Nad broneerisid algul liiga palju . Samas selgus , et Soomes tuleb Jacksonil teine kontsert . Sellele vaatamata räägib traadita info , et laevad on kontserdile tulijaid täis ning et Lätis on viimastel päevadel väga hoogsalt hakatud pileteid ostma . Kui palju täpselt on müüdud , ei oska nimetada . Kuid kindlasti üle <arv> <arv>. Ja see on piisav , et korraldajad tunneks end hästi ka rahalises mõttes ? Seda ei oleks üldse muidu ette võetud , kui see majanduslik rehkendus oleks väga riskantne olnud . Nii palju olen informeeritud , et majanduslik õnnestumine on juba garanteeritud . Mille põhjal saaks mingeid oletusi teha , kui palju Jackson ise õhtult teenib ? Ega saagi . See ei ole nii lihtsalt taandatav . Tema tulu koosneb mitmest asjast . Näiteks alates sellest , et ta on ise enamiku laulude autor . See annab raha autorikaitsesüsteemi kaudu . Ja nii edasi . Kindlasti on tal kümnete lehekülgede pikkused lepingud ja eeskirjad ning mul on raske ette kujutada , kuidas tema tulu üldse arvutada . Ütleksin juurde : kontserdi hind on kogu shõu , see ei ole Jacksoni honorar . On teil teada mingid võimalikud märgid sellest , kuidas Jackson reageerib , tajudes , et publik on hea ? Ma ei ole eriline asjatundja , kuid vaatasin hiljuti Saksa satelliitkanalilt üht tema kontserti . Selles peatab ta ühel hetkel etenduse ja hakkab tänama publikut inglise ja saksa keeles . Siis tänab kõiki inimesi , kes tootmisimpeeriumi on püsti pannud . Ning siis teatab , et tegelikult ma ju tavaliselt ei räägi üldse . Nii et kui ta keset etendust rääkima hakkab , siis meeldib talle Tallinnas ? Samas tean otseallikaist , et üliõnnestunuks peetud tuuri avakontserdil Breemenis ei rääkinud ta laval rohkem kui I love you . ALO LÕHMUS Kümme aastat tagasi Hirvepargi miitinguga alguse saanud Eesti vabanemine Nõukogude okupatsioonist vajab ajalooteaduslikku analüüsi , leiab toonaste sündmuste üks korraldajaid , nüüdne Riigikogu aseesimees Tunne Kelam . Aasta eest toimunud miiting Hirvepargis tõi kokku mitmeid avaliku elu tegelasi . Foto Peeter Langovits <arv>. aasta <arv>. augustil Tallinnas Hirvepargis peetud meeleavaldusel nõuti Molotovi-Ribbentropi pakti salaprotokollide avalikustamist , pakti tühistamist ning sellest tulenevalt Eesti iseseisvuse taastamist . Tegemist oli esimese avaliku okupatsioonivastase väljaastumisega pärast mitmeid aastakümneid . “ Kindlasti oli Hirvepark esimene tõsine läbimurre Nõukogude impeeriumi müürist . Ta visandas esimese mudeli Eesti vabanemiseks , ” ütles toonase meeleavalduse üks korraldajaid ning nüüdne Riigikogu aseesimees Tunne Kelam “ Postimehele ” . “ Rahvas teadvustas , et me ei ole Nõukogude Liiduga seaduslikus abielus , et meil on täielik õigus sellest vangimajast välja saada . ” Hirvepargi miitingul moodustatud ühiskondlik survegrupp MRP-AEG ( Molotovi-Ribbentropi Pakti Avalikustamise Eesti Grupp ) oli esimene nõukogudevastane avalik organisatsioon , peatselt kasvas sellest välja ERSP - esimene poliitiline partei EKP kõrval . Hirvepargi sündmuste tähistamine algab täna kell <arv> rahvusraamatukogus konverentsiga “ Kümme aastat esimesest Hirvepargi miitingust ja <arv> aastat MRP lepingust ” . Konverentsil esinevad ettekannetega ajaloolased Sulev Vahtre ( “ Eesti ajalugu ja MRP ” ) , Mart Laar ( “ Hirvepargi miitingu kajastamine Nõukogude Eesti ajakirjanduses ” ) , Jaak Valge ( “ Venemaa majanduslik edu - kas oht Eesti iseseisvusele ” ) , Magnus Ilmjärv ( “ MRP ja Eesti alistumine <arv>. aasta sügisel ” ) , kirjanik Jaan Kross ( “ MRP salaprotokollid ja tänapäev ” ) , MRP-AEG asutajad Lagle Parek ( “ MRP avalikustamise algus ja dissidentide panus ” ) ning Mari-Ann Kelam ( “ Pagulaste panus MRP avalikustamisel ” ) . Hilismineviku vaatlemine Konverentsi juhataja Tunne Kelami sõnul on tänane üritus esimeseks katseks mõtestada ja analüüsida Hirvepargi sündmusi ajalooteaduslikul tasandil . “ Kogu meie hilismineviku põhjalik käsitlus on meie ühiskondliku teadvuse seisukohalt äärmiselt tähtis . On oluline , et Tartu Ülikoolis ja mujalgi hakataks taasvabanemise protsesse uurima , seda üliõpilaste kursusetöödest alates , ” rääkis Kelam . Homme , <arv>. augustil peetakse Hirvepargis traditsiooniline miiting . VILLU PÄäRT Tänaõhtuse Michael Jacksoni kontserdi eel kasutab politsei Tallinnas puhkeva liikluskaose vältimiseks esmakordselt helikopterit , mille pardalt suunatakse patrulle ummikuid leevendama , samuti antakse liiklusinfot raadiojaamadele . Siseministeeriumi asekantsleri Priit Kelderi sõnul kavatseb üks Saksa firma sügisese turvamessi “ Kaitse kodu ” ajal esitleda politseikopterit . “ Soovitasime neil mitte niisama lennata , vaid teha nii , et lend asja ette läheks , ning proovida , kuidas väga suurte massiürituste ajal on võimalik politsei ja korrakaitsejõudude tegevust õhust koordineerida , ” selgitas Kelder . Kopter tuleb kohale Soomest . Tallinna liikluspolitsei komissar Andrus Aavik asub helikopteri pardalt korraldama patrullide liikumist , samuti antakse selle pardalt liiklusinfot raadiojaamadele , kust liiklejaid juhatada püütakse . Priit Kelderi sõnul tuleb liiklusummikute haripunkt kella <arv> ja <arv> vahel . Kopterilt antakse teavet ka teenistusele , kelle ülesandeks on Michael Jackson lauluväljakule toimetada . MARI PARTS Eile esitleti Tallinnas <arv>. aasta Eesti inimarengu aruannet , mis rõhutab ühiskonnast tõrjutud inimeste tagasitoomise vajadust ja viitab ühiskonna sotsiaalse sidususe edasise languse ohule . ÜRO arenguprogrammi raames koostatud Eesti inimarengu aruandes esitatakse Eesti statistikaameti ja Norra rakenduslike sotsiaaluuringute instituudi Fato <arv>. aastal läbi viidud ühisuuringu “ Elutingimused Eestis ” tulemusi . Aruande kohaselt on Eestis kõrge sotsiaalse tõrjutuse riskiga inimesi <arv>% elanikkonnast . Aruande koostajate arvates on suhteliselt suur hulk tingitud Eesti majanduse tormilisest arengust . Riikliku iseseisvuse taastamise järel on muutunud nii majanduslikud , poliitilised kui ka sotsiaalsed põhitõed . Keskendumine üksikisikule UNDP programminõunik Linnar Viik märkis , et selleks , et praegune majanduse areng poleks ajutine , tuleb rohkem tähelepanu pöörata inimestele , kes on ühiskonna ja riigi aluseks . Tema sõnul tuleks inimestesse rohkem investeerida . Aruande koostajate sõnul ongi nad uurinud , kuidas tunneb end üksikisik praeguste muutuste keerises . Aruande koostamisel osalenud Tartu Ülikooli teadur Dagmar Kutsar selgitas , et sotsiaalselt sidusas ühiskonnas tunnevad inimesed , et nad kuuluvad ühiskonda ja saavad ühiskonnas toimuvas osaleda . Ühiskonna arenguvõimelisus seisneb selle sidususes . Ühiskonna sotsiaalse sidususe illustreerimiseks tõid aruande koostajad näiteks karusselli . Kiirete muutuste ühiskond sarnaneb karusselliga , mille pöörlemiskiiruse suurenemisel võimaldavad seal edasi seista vaid uued püsimajäämise strateegiad . Ühiskonna arengut toetavad grupid suudavad sattuda karusselli keskosale lähemale tema pöörlemisele hoogu lisades , samas teised , äärepoolsemad , hoiavad seda liikumist oma massiga tagasi . Sotsiaalse tõrjutuse seisundisse satuvad kergemini näiteks madalama haridusega inimesed , lastega koju jäänud naised ja töökoha kaotanud inimesed . Kutsari sõnul saab sotsiaalne tõrjutus sageli alguse just töökoha kaotamisel , sest sellega kaob võimalus osaleda ühiskonna elus . Paremini suudavad uues ühiskonnas kohaneda noored ja kõrgema haridustasemega inimesed . Eesti inimarenguindeks on varasematel aastatel tehtud uuringute põhjal järjest langenud , kuid tänavune uuring näitab püsimajäämist <arv>. kohal maailmas . Eesti inimarengu aruanne on kolmas omataoliste seas ja erineb oluliselt kahest varasemast , milles anti Eesti inimarengut mõjutavate tegurite ülevaatlik kirjeldus . <arv>. aastaks on planeeritud elutingimuste uuringu kordus . MARIKA KASEOJA Järgmisel nädalal kirjutavad Tartu maavanem Jaan Õunapuu ja Tallinna aktsiaseltsi Merin juhataja Mati Sillakivi alla Praaga-Piirissaare laevatee süvendusprojekti lepingule . Kuu aega tagasi oli Varnja kordonis arutlusel nii Emajõe suudme kui ka Meerapalu-Piirissaare faarvaatri süvendamisega seotud probleemid . Kohtumisel , millest võtsid osa Eesti Riikliku Mereinspektsiooni Peipsi piirkonna , piirivalve ja siseministeeriumi ja maavalitsuse esindajad , Piirissaare vallavanem Peep Tambet ning teadlastest Kaarel Orviku , leiti , et tuleb koostada uurimistööde programm , mille pidid läbi vaatama keskkonnaosakonna , merekaitseinspektsiooni , veeteede- ja piirivalveameti esindajad . Uurimistööde programmiks oli eraldatud <arv> <arv> krooni . Tuleval nädalal sõlmitav leping hõlmab ka mõõdistustöid , sest süvendustööd ilma mõõdistamiseta pole võimalikud . Projekti tellija on Tartu maavalitsus . Lepingu täitmise tähtajaks on määratud <arv>. jaanuar <arv>. Süvendustööde alustamiseks on hädavajalik liivasetete uurimine ja mõõdistamine , sest Praagale Emajõe suudmesse on kogunenud suured liivaluited . Mõõdistamisega tehakse algust juba sel sügisel ja järgmise aasta jaanuariks peaks olema sellega ühele poole jõutud . “ Loodame , et ilmastik ei mängi meile mingit ülisuurt vingerpussi , sest selleks ajaks peab olema selge , kui suures mahus ja kust on vaja liiva välja kaevata , ” arutles Tartu maavalitsuse keskkonnaosakonna juhataja Uno Parm . Ettevalmistused kevadeni Parmu sõnul on nad sellise töögraafikuga rahul ja kevadeni on neil piisavalt aega süvendustööde ettevalmistamiseks . Kui on juba teada , kui suures mahus süvendustöid teha tuleb , oleks järgmine samm leida finantseerijad kas riigi poolt või sellest huvitatud erafirmade hulgast . Muidugi sõltub edasise töö käik vähempakkumistest ja eraldatava raha suurusest . Süvendustööde projekt peab Parmu kinnitusel valmima jaanuari teiseks pooleks , vastavalt selle tulemustele otsustatakse , kas ja kui palju süvendustöödeks raha eraldatakse . Kui kaua võiksid süvendustööd kesta ja kui suur võiks olla nende maksumus , ei osanud Parm eile öelda , see sõltub eelkõige valmivast süvendustööde kavast . STEPAN KARJA Eile algasid Räpina lähedal Ristipalus rahvusvahelised raievõistlused . Osalevad Eesti , Läti , Soome ja Rootsi metsamehed . Võistlejail tuleb kahe päeva jooksul näidata raietöö osavust ja tööriistade hooldamise võtteid . Korraldajate esindaja Tiit Timberg ütles , et naabermaade metsameeste võistluste üheks eesmärgiks on saada kogemusi tuleval aastal peetavateks ülemaailmseteks võistlusteks . Ühe võistkonnaga on tulnud lätlased , soomlased ja rootslased , Eestist on väljas kaks võistkonda , lisaks veel korraldajate esindus . Timbergi sõnul peetakse hindamisel esmatähtsaks töövõtete täpsust . Eile hommikul algas võistlus puude langetamisega Võhandu vahtkonnas . Teiseks võistlusalaks oli saeketi vahetus . Timbergi sõnul tahetakse neil vaheaastail , mil pole MM-võistlusi , korraldada võistlusi nii naabermaade kui ka kaugemate riikide võistkondade osavõtul . Tema arvates peaks lähiaastatel riike lisanduma nii palju , et võiks kõne alla tulla Euroopa meistrivõistluste korraldamine . Metsameeste võistluse avas eile Ristipalus Põlva maavanem Kalev Kreegipuu . Võitja meeskond saab auhinnaks Kiuma keraamikatöökojas valmistatud taiese , kullakarva kopra . TIIU RITARI Evi Raudvassar : kui kõike seda kaost nägin , ei osanud muud , kui nutta <arv>. augustil Võrumaal Rõuge ja Haanja vallas möllanud keeristorm oli üks Eestimaa tugevamaid , hindab tormituult Eesti üks tuntumaid trombiuurijaid , Eesti Meteoroloogia ja Hüdroloogia Instituudi professor Heino Tooming . Tormi tekitatud kahjusid hinnatakse üle kahe miljoni kroonile . Hooneid lõhkus torm <arv> <arv> krooni eest . Foto Ove Maidla Kolmapäeval , <arv>. augustil möllas Võrumaal Rõuge ja Haanja vallas keeristorm . Torm alustas seekord oma teekonda Põdrasoost , kus rebis hakatuseks turbatootmishallil katuse maha ja täkkis eterniidikildudega nagu püssikuulidega läbi halli plekkseinad ja purustas Meelis Sprengi majapidamisele kuuluva küüni . Põdrasoost tüüris tormituul edasi Rõuge-Krabi tee äärde jäävasse Listaku külla , kus kahjustas põhjalikult Eeri Lillemetsa ja Randu Raudvassari majapidamisi , eriti sai kannatada Raudvassarite kodu . Listakult suundus tuul Kellamäe küla poole , räsides oma teel kahe küla vahele jäävat Toivo Allase majapidamist ja purustades metsa . Kellamäel võttis keeristorm ette põhjaliku laastamistöö : purustas Erika ja Koit Lillemetsa majapidamises elumaja katuse ja aknad , saunal ja suvemajal lendasid katused minema , laudal ja heinaküünil on katused sisse kukkunud . Veidi väiksemaid purustusi tekitas tormikeeris Kellamäel Ellu Juuni majapidamisele . Kellamäelt suundus torm edasi üle Kellamäe soo Lätimaale , kuid veel enne Lätimaale jõudmist purustas Haanja valla maa-alale jäävas Luutsniku külas Liidia Rebase ja Ivar Tarro majapidamised . Tormituule teekond Eestimaal ulatus kuni kümne kilomeetrini , torm möllas kuni <arv> meetri laiusel maa-alal . Piiriäärsed elanikud ja metsakahjude hindajad teavad ja on näinud , et torm läks Eestimaalt edasi Lätimaale , kuid selle kohta , millist kahju tegi keeristorm seal , puuduvad ametnikel ja teadlastel andmed . Ilmajaam ennustas äikest Kolmapäevaks , <arv>. augustiks oli Tallinna ilmajaam ennustanud äikest . Meteoroloogia ja Hüdroloogia Instituudi meteoroloogiakeskuse meteoroloog Ene Linno meenutab , et ilmaennustus läks täkke , Tallinnas sadas juba hommikul äikesevihma . Keskpäeval kella kaheteistkümne ja ühe vahel sadas Võrus ja Võru ümbruses tugevat äikesevihma , Rõuge vallas Pärlijõe ääres tuli rahet , raheterad olid kanamunasuurused . Listaku ja Kellamäe külasse vihm ei jõudnud , ka rahet ei sadanud . Kuid kaheteistkümne ja ühe vahel läks ilm korraga väga pimedaks . Hävitustöö kestis paar minutit Rõuge-Krabi tee äärde jäävas Listaku külas Raudvassarite pool olid kodus pereisa Randu ja kuueaastane tütar Daigi-Riin . Isa ja tütar olid parasjagu köögis , kui äkitselt läks õues väga pimedaks , kostis vihinat ja ulgumist ja kohe seejärel sai Daigi-Riin purukslendava aknaga vastu põske . Tüdruk kükitas kohe laua alla maha , tema vigastused piirdusid õnneks kriimustustega . Pereema Evi Raudvassar oli linnas tööl , abikaasa sõitis talle linna järele juhtunust teatama ja teda koju kutsuma . “ Kui koju jõudsin ja kõike seda kaost nägin , ei osanud muud , kui nutsin , ” räägib Evi . Tormi hävitustöö kestis paar-kolm minutit , siis oli kõik lõppenud . Tormituule eel oli taevasse kerkinud väga suur ja must pilv , seda pilve nähti ka Kellamäe külas ja kümmekond kilomeetrit kaugemal Ruusmäelgi . Üks Ruusmäe perenaine räägib nii : “ Tahtsin just lehma ketiga teise kohta panna , kui nägin , et Luutsniku-Rõuge kandist tõusis tohutu suur must pilv taevasse . Mõtlesin , et siit võib väga suur torm tulla , ja otsustasin lehma lauta tuua . Jõudsin vaevu lehma ära tuua , kui hakkas kõvasti vihma sadama , pilv ja vihm tulid väga kiiresti üles . ” Keeristorm lennutas loomi Ka Kellamäel Lillemetsade kodus nähti suurt musta pilve taevasse tõusvat . Tuli suur must tume pilv , räägib vanaperenaine Erika . Pilv hakkas nagu mööda minema , kuid muutis siis suunda ja tuli otse üles . Pere läks tuppa , loomad olid laudas . Äkitselt läks väga pimedaks , paar-kolm minutit kestis üks suur undamine ja ragin , siis saabus vaikus . Lillemetsade naabrimehe Gerhard Allase arvates juhtus kõik veelgi kiiremini , nii umbes <arv> sekundiga . Enne tormi purustustööd kuulis Gerhard , et voolumõõtja hakkas kõvasti undama , ka läks väga pimedaks . Sealsamas Kellamäel Koidu talus läks Jaan Allas loomi enne äikese tulekut ketist lahti laskma - äikese ajal on kett loomale ohtlik , sest ketis loom võib elektrilöögi saada . Allase ja tema lehma tõstis tuulekeeris õhku . Jaan mäletab , et tema ümber valitses pilkane pimedus , siis kaotas ta meelemärkuse . Hiljem leidis ta ennast koos lehmaga <arv>-<arv> meetrit kaugemalt võpsikust , kui kõrgelt ja kuidas ta lendas , seda mees ei mäleta . Jaanil on õlg ja selg sinised ja valusad , muud tervisehäda mees ei kurda . Keeristorm lennutas karjamaalt metsa ka Listaku küla Lillemetsa pere kaks lehma , samuti tõstis tuul maast üles Raudvassarite koera Taki koos kuudi ja ketiga . Koer lendas õhus nii viisteist meetrit ja kukkus siis tagasi maha . Pererahvas räägib , et järgmisel päeval ei tulnud Taki kuudist väljagi , ainult värises , kuid ülejärgmisel päeval õnnestus koer siiski välja meelitada . Tormituules hukkusid ka mõned Raudvassarite küülikud . Surnud loomakesed olid puuris , kuidas ja mil põhjusel nad otsa said , ei ole pererahvale teada . Põdrasoos tõstnud tormituul õhku ka ühe lapse , kuid laps saanud kraavi kükitada ja pääsenud nõnda suuremast hädast . Aiavili lendas Lätimaale Torm tekitas suurt kahju majapidamistele , side- ja elektriliinidele , põllu- ja aedviljadele , kõige rängemalt sai kannatada mets . Tormimurtud puud sulgesid mõneks ajaks liikluse , kuid juba järgmiseks hommikuks olid puud teedelt koristatud . Võru maavalitsuse juurde moodustati tormikahjude kokkuarvamiseks komisjon , komisjoni eesotsas on Võru maavanem Tiit Soosaar . Tänaseks on komisjon kahju kokku arvanud ja edastanud oma tööst aruande vabariigi valitsusele - maakond taotleb riigilt toetust loodusõnnetuse tagajärgede likvideerimiseks . Keeristorm tegi kahju kokku kahe miljoni ja <arv> <arv> krooni eest , sellest hoonetele tegi torm kahju <arv> <arv> krooni ulatuses , põllumajandusele <arv> <arv> krooni ulatuses ja elektriliinidele ligi <arv> <arv> krooni eest . Kõige hullemat kahju tegi keeristorm metsale , mida hävis rahasse ümberpandult <arv> <arv> <arv> krooni eest . Torm kahjustas ligi kahekümne omaniku metsa , ütles Soosaar . Tormituul murdis pooleks või kiskus juurtega maa seest välja kuni meetrise läbimõõduga õuepuud , metsas lõikas torm maha kuni <arv> cm läbimõõduga puud . Põllumajandusele tekitatud kahju on rahasse ümberarvestatult küll suhteliselt tagasihoidlik , kuid kapsastest-kaalikatest tühjaks kistud tolmavad põllud on masendavad vaadata . Hävisid ka kasvumajad , tormituul niitis maadligi viljapõllud , hävitas kartulipõlde . Eriti halastamatu oli torm koduaedades , kus kiskus välja või murdis pooleks kõik õuna- ja ploomipuud , räsis ära marjapõõsad , rebis juurtega maast vanad talupuud . Tormituulest maast lahti rebitud ja minema kantud kapsaid-kaalikaid ei ole Eestimaal nähtud , kohaliku rahva arvates viis torm aiavilja üle Kellamäe soo Lätimaale . Tormi vastupidine teekond Seekordne keeristorm oligi selle poolest eelmistest erandlik , et liikus loodest kagusse , tavaliselt on trombid Eestimaal liikunud lõunast põhja või siis edelast kirdesse , räägib professor Heino Tooming , kes on trombe uurinud alates <arv>. aastast . Tavaliselt on trombid liikunud Lätimaalt Eestimaale , seekord oli vastupidi . Miks tromb seekord tavalisele vastupidise tee valis , selle tahame välja selgitada , kinnitab Tooming . TIIU RITARI Eesti Kirjandusmuuseumi Rahvaluule Arhiivi vanemteaduri Mall Hiiemäe sõnutsi on tuulispask , tuulispea , tuulepööris meie vanarahva uskumustes kurja inimese tegu . Tuulispask olevat alati paha peal väljas . Hiiemäe kinnitab , et rahvaluule arhiivis on tuulispasa , tuulispea , pööripea , viheliku , tuulehänna kohta üle poole tuhande sedeli , tuulispasalood on ühed enamlevinud ja populaarsemad rahvaluulearhiivis sisalduvate haldja- , krati- ja katkulugude järel . Tuulispasalood on rahvusvaheliselt tuntud , tuulispask on kimbutanud ka meie ida- ja läänenaabreid . Rahvusvaheliselt on usutud , et tuulispaska tekitava tuulepöörise sees liigub keereldes mütoloogiline olend . Kui pisuhänd või puuk on siiski tehisolendid , see tähendab , et kellegi poolt millekski valmistatud olendid , siis tuulispasaks käib irdhing . Hiiemäe kinnitab , et eesti vanarahva uskumuste kohaselt on tuulispask , tuulepööris paha inimese tegu , tuulispask on alati paha peal väljas . Kuid näiteks meie idanaabritel peetakse tuulepöörist hoopis tantsivaks metsavaimuks , ka soomeugri uskumustes on tuulepööris tantsiv metshaldjas . Tuulispaska tekitab irdhing Irdhingeks peetakse Eesti muinasusundis teatud juhtudel kehast lahkuda võivat ja hiljem sinna jälle naasvat hinge . Hing tähendab Tartu Ülikooli usundiloo lektori Tarmo Kulmari käsitluses üleloomulikku nähtust , keha elustavat substantsi , mille tähendus on algselt seotud hingamise , puhumise , tuulega . Rahvusvaheliselt tuntud hingeteooria jagab inimest elustava väe Körperseeleks ( keha hingeks , mis on seotud vere ja pulsiga ) ja Freiseeleks ( vabahingeks , mis võib kehast lahkuda ) . Vabahing jaguneb omakorda irdhingeks ja siirdhingeks . Irdhing on hing , mis võib magaja kehast lahkuda ja taas tagasi naasta , siirdhing on uude kehasse siirduv surnuhing . Eesti muinasusundis võis irdhing kehast lahkuda kas võõrale tahtele alludes või omal tahtel , kas selleks , et teateid hankida või ka selleks , et kellelegi kahju teha . Nii on painaja puhul tegemist tüüpilise irdhingega , tuntud rahvaluuleuurija Matthias Johann Einsen on väitnud , et painajaks käib tavaliselt kuri elus inimene , mitte kodukäija . Rahvaluuleuurija Mall Hiiemäe kinnitab , et vanarahva uskumuste kohaselt on tuulispasa tembutuste taga pahasoovlik inimene , kelle paha sooviv hing lahkub kehast ja läheb kurja tegema . Tavaliselt lahkuvat paha inimese hing tema kehast kas liblikana , linnuna või maona ja pärast tembutustööd tuleb hing jälle keha sisse tagasi . Püksid tuleb alla lasta Tuulispasa vastu aitab üldjuhul metallesemega tema suunas viskamine , kuid tuntud on ka muud tõrjeviisid . Üks omapärasem tuulispasa tõrjumine näeb ette , et meesterahvas peab ruttu püksid rebadele laskma - nii on arvanud ja uskunud vanarahvas sealsamas Rõuges . Veel on vanarahvas uskunud , et kolmandal päeval pärast tuulispead tuleb ilmamuutus . TIIU RITARI Tromb ei ole Eestimaal ja Liivimaal olnud mingi väga eriline nähtus , esimene suur teadaolev ja üles tähendatud trombi hävitustöö on teada <arv>. aastast . Tookordne keeristorm tuli Riiast ja läks Peipsi järveni välja , sellest on kirjutanud ka Liivimaalt pärit ja enne sõda Tartus töötanud maailmakuulus tornaadode ja trombide uurija Johannes Letzmann . Selle aasta <arv>. mail sai <arv> aastat veel ühest suurest trombist , mis tuli Lätimaalt Võruni välja . Tol korral tegutsenud korraga koguni viis paralleelselt liikuvat trombi , tuule hävitustöö oli meeletu : tormituul purustas üle <arv> talu ja tegi kahju <arv> mõisale ning hävitas ka ühe kiriku . Seitse inimest sai surma ja kümme vigastada . Võrumaa ongi trombide maa Professor Heino Tooming tähendab , et Johannes Letzmann oli oma ajast ette jõudnud mees , kes avastas trombide liikumistee Valmiera lähedalt Lätimaalt Võru peale . Viimase aja suuremad trombid ongi olnud Lõuna-Eestis ja ikka Võru-Põlva kandis . Suur tromb tegutses <arv>. mail <arv>. aastal tänavusest Rõuge trombist kõigest kümmekond kilomeetrit edasi Ruusmäel . Tookordne tromb sai alguse Ruusmäelt ja liikus sealt üle Vindso Süvahavvani Võhandu jõe ääres . Trombi teekond oli ligi <arv> kilomeetrit pikk ja kohati koguni <arv>-<arv> meetrit lai . Torm tegi tohutut kahju metsale , aga tõstis ka katuseid . Majapidamised said siiski vähem kannatada kui tänavu , meenutab Heino Tooming . Meteoroloogia ja Hüdroloogia Instituudi vanemteadur Ain Kallis , kes tookordset tormiteed mõõtmas käis , mäletab , et tormituul oli kaevust koguni piimanõud välja imenud . <arv>. aasta juunis oli tugev keeristorm Vastse-Kuustes , torm võttis kuni <arv> meetri laiuselt metsa maha . Heino Tooming , kes sel nädalal Rõuge trombi hävitustöö üle vaatas , ütleb seekordse trombi eripäraks olevat selle , et tromb liikus loodest kagusse , kuigi tavaline olnuks selle tee edelast kirdesse või lõunast põhja . Samuti märgib Tooming trombi suurt purustusjõudu - Põdrasoos on tromb lõhutud katuse eterniiditükid nagu püssikuulid läbi metallseina täksinud . Rõuge trombi pikkus oli kuni kümme kilomeetrit , torm tegutses kuni <arv> meetri laiuselt . Trombid on külastanud pealinna Meteoroloogia ja Hüdroloogia Instituudi teadlased kahetsevad , et trombid ei ole andnud ennast vaadelda mitte üheski ligi <arv>st Eestimaa ilmavaatlusjaamast . Ain Kallis räägib , et möödunud aastal tegi tromb kurja ja murdis metsa maha kõigest poole kilomeetri kaugusel nende vaatlusjaamast Tõraveres , kuid teadlastele ta ennast kahjuks näole ei andnud . Möödunud suvel tegutses tromb Tallinna-Tartu maantee <arv>. kilomeetril Paide lähedal , kus murdis metsa . Trombidest ei ole puutumata ka Tallinna ümbrus . <arv>. aasta mais tegutses tromb Ülemistel , tookordne tromb oli Kallase mäletamist mööda kaks kilomeetrit pikk ja laastas <arv>-<arv> meetri laiuse ribana . Tookord kaasnesid trombiga äikesetorm ja rahesadu , torm tõstis raudteevagunid rööbastelt maha ja keeras need ümber , samuti purustas torm kõrgepingeliine . <arv>. aasta sügisel tegutses tromb Tallinnas Laagris , siis kaasnes sellega keravälk . Tooming meenutab , et tollal oli Laagris furgoonauto külg samamoodi eterniiditükikestest auklikuks pikitud nagu nüüd Põdrasoo turbatsehhi plekksein . Mis olnuks Tartus ? Meteoroloog Ene Linno ütles Rõuge keeristormi siiski nii lokaalse olevat , et Meteoroloogia ja Hüdroloogia Instituudi vaatlusjaamad ja aparaadid keeristormi ei täheldanud . Millega saanuks Rõuge tuulispask Tartu-taolises linnas hakkama ? Professor Heino Tooming arvab , et eks ta tühi katuseid oleks lahti kangutanud , puid murdnud , autosid-vaguneid ümber lükanud . Kas majad oleksid tormile vastu pannud , see oleneb maja konstruktsioonist ja ehitusmaterjalidest , ütles Heino Tooming . “ Kui tuulispää tuleb , kolm kõrd vastu süläta , sis ei saa inemine vika . ” ( Põlva ) “ Tuulispaski võida kinni panna , kui sinna kohta , kus ta keerleb , nuga maa sisse pistetakse . ” ( Halliste ) “ Kes tuulispaska ( tuulepöörist ) tahab kinni panna , peab , kui ta meesterahvas on , püksid ruttu jalast maha laskma ja tuulispasale paljast perset näitama , siis on ta jõud otsas ja kadunud . Naesterahva paljas perse ei aita tuulispasa kadumiseks kõigevähemat midagi . ” ( Rõuge ) “ Tuulispask , vana nõid , käib pööramas ja maast korjamas . Vaata teda läbi jalgade vahe , siis ei saa midagi ära viia . ” ( Harju-Jaani ) Rõuge kandis on vanarahvas tuulispea kohta üles tähendanud : Talvel ei ole tuulispead . Talvel ta magab . Väike tuulispea on poeg . Kui vana ise tuleb , siis hoia alt . Kui pea pilvedesse puutub , siis on hirmus . Kes tuulispasas nõiatempe teeb ja kuidas teda ära võib tunda ? “ Tuulispääs muutvat ennast üts nõid inemine ; et teda näta saasi , pidivat läbi kivi mulgu kaema ja seda saavat ütsinda hõppekuuliga maha laske , ka tinatse kuuliga , kellele kolm rüatera sisse valetas , saavat teda maha laske . ” ( Otepää ) “ Ku läbi hõbõhõdsõ sõrmusõ kae , sis om näta , kes tuulispää seen istus . Vanast näi , a no inäp näe-i . ” ( Setu ) “ Kui suure tuulepöörde sisse jääd , võid saada haiget . Ükskord olnud suur inime juba , aga lapse moodi rääkind . Kui alles laps olnud , tuulekeerutis võtnud üles ja tõste paika lasknu maha . Jäänugi talle lapse kõneviis . ” ( Võnnu )