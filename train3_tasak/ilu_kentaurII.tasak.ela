kirjak	ilu_kentaurII.tasak.ela	Nädal enne ramadaani toimus Teheranis üleilmne õlistrateegide nõupidamine , millest peale naftauurimiskeskuste ja kontsernide esindajate võtsid osa ÜRO eksperdid , ning riikide energeetikaministrid . Kõik maailma massiteabevahendid refereerisid mõningase paanikaga konverentsi põhiküsimust : " Muudatused globaalpoliitikas maailmanafta ammendumise situatsioonis . " Konverentsi põhiettekandjad olid ÜRO maavarade ja energiaressursside peaekspert Nordgren . Ning õligigant , Naftauurimiskeskuse direktor Bigart . Tund enne lendu Teherani toimub Bigarti ja tema luureteenistuse ülema Gesha Gouldi vahel šifreeritud telefonikõne . Allpool nende kõnelus dešifreeritud kujul : GOULD : Šeff ! Mul on kindlad andmed , et teile tehakse Teherani-reisil " kotti " . ( Inimrööv allilmaslängis . ) BIGART : Kas üksnes mulle või ka Pelagopulosele ? GOULD : Üksnes teile . BIGART : Tegite mu südame kergeks . GOULD : Paganapihta , šeff – on teil kuulikindel kukal ? ! BIGART : See selgub reisil . GOULD ( kirub omaette ) : Ametivande järgi lasub mul vastutus teie elu eest – panen teile maa-õhk turvarühma ligi ! BIGART : Olen liigutatud , Gould . Laske rühm vabaks . ( Paus . ) On teil andmeid , kes kotimehed võiksid olla ? COULD : Õlimaffia , lõhnast tunda . Tellijat ei tea . BIGART : Terita haistmist , Gould , ja teata mulle temast kohe . GOULD : Kuulen , šeff ! Bigart oli teinud korralduse nende Teherani-lennuks valmis panna personaallainer . . . . . . ent veerand tundi enne starti avastas lendu ettevalmistav hooldusbrigaad laineri teliku juures rikke . See sundis Teherani lendama reisiliinilennukil . Kui nad olid juba tõusnud kolmesaja reisijaga õhulaeva pardale ning istusid kitsastes toolides , turvarihmad peal , küsis Bigart hooletult : " Mis sa arvad tollest telikurikkest , Galeb ? " " Arvan , et igal asjal on oma isiklik õigus rikki minna – olgu see närv või lennuk . " " Küsisin põhjuse kohta , Väikemees , " lausus Bigart . " Pea , ära pinguta – vastan : amortisaator rikuti , et meid liinilennukisse suruda . " " Pergel ! Tuleb Gouldilt saaterühm tellida ! " kirus Pelagopulos . " Ega sa ometi . . . " Bigarti kulm kerkis . " Justnimelt ! " lausus teine . " Mul on õrn , ja Kamylle tahab teda tervelt tagasi . Iga kord vaatab peo peal , kas ei ole mõnd mõra või mõlki . Mõistad nüüd ! " Bigart noogutas , laskis pea rinnale . . . . . . ning ta võimast lihaskompleksi , otsekui laavapurse mäge , vapustas naeruhoog . Pelagopulos silmitses teda siira lapseliku imetlusega nagu koolipoiss elavat saurust . Päikesetõusul ületas õhulaev Dašte Kaviri kõrbe , lendas piki veekogumiskanaleid ja Abadani naftajuhet sihi poole . Mehrabadi lennujaama eel paistis laialipillatud mustvalge Teheran , mida kattis Elbursi mäeahelik oma hiiglasliku sünge varjuga . Bigart ja Pelagopulos , pidades pealtnäha huvitult silmas ümbrust ja kaasreisijaid . . . . . . hoidsid kätt relval , valmis tseremoonitsemata tulistama . Ent kas polnud käsku või ei sobinud hetk – rünnakut ei tulnud . Lennuväljale vastusõitnud limusiinid viisid delegaadid turvaeskordi saatel Riikliku Naftakontserni administratiivhoone ette ( arhitektuuriimeks tituleeritud ehitise kuulsus kahanes võrdeliselt kuivavate naftasoontega ) , kust nad tõusid üles konverentsisaali . Nende nimed kanti registreerimisraamatusse ; nukkvaiksed boyd juhatasid nad delegaadilooži , ning seal ettevaatlikult istet võtnud , torises Galeb : " Põrgu– . . . See tähelepanematus hakkab mulle juba närvidele käima ! " " Ole rahulik , neid ei huvita keegi muu peale meie . " " Miks oled sa selles nii kindel ? " " Šaakal käib ränduri järel , kes teab kaevupaika , " vastas Nikyas talle araabia mõistulausega . Üleilmne õlistrateegide nõupidamine , mida iseloomustas üha süvenev nõutus , kestis neli päeva . Ilma suuremate lahkhelideta , peaaegu ühehäälselt võeti vastu meetmed , mille eesmärk oli aeglustada maailmanafta ammendumist . ( Kogu õlivööndi ulatuses piirati kvoote , suleti suur hulk kriitilisel piiril olevaid naftavälju , konserveeriti mitu miljonit vähetootlikku puurauku ning pukseeriti sadamatesse sadu puurimisaluseid . ) Konverentsi vaheaegadel . . . . . . kandus nõupidamine saalist üle kuluaaridesse . Moodustusid erinevate profiilidega grupid : naftaluurajad ja teadurid , ministrid ja eksperdid . Ning lihtsalt papi mappipanijad – õlikuningad , kes vaikisid ehmakalt , nagu oleksid nad suu viimast naftat täis võtnud . Järsku . . . . . . kõlas lask ! Ning mööda puhkehalli sammast , aeglaselt kui sulav lumemees , vajus põrandale pikka kasvu hallipäine härras . " Algas õlikuningate lahkumine , " lausus Bigart liikumatul näol . " Charles Chacho , " teadis teine . " Viimaseid naftapioneere . Möödunud aastal kadus tal Boliivias õlipõhi alt – nüüdsama Ekspertnõukogu otsusega konserveeriti Charlesil kõik Lähis-Ida puuraugud . " ( Sel ajastulõpu õlikonverentsil Teheranis , kus põrmustatakse inimsaatusi , et rajada teed inimkonnale , nagu see oli olnud enne ning pidi tulema pärast seda . . . . . . on esmakordselt Iraanis viibivale Pelagopulosele peale teiste šokeerivate avastuste – Elbursi kolossi , Golestani palee ning islami antieetilise tõe : parem piiratud vabadus kui piiramatuse vabadus – niisama vapustav avastus , mille ta teeb Bigarti juures : tolle absoluutne keeltevaldamine . Ta ei ole polügott ei ülemal ega alamal , vaid väljaspool selle mõiste ulatust . Ta on universaalne , sõna otseses mõttes Universum , vallates keeli igasuguse loogikata , loomulikult , nagu taevas valdab tähesüsteeme . Selgub , et Nikyas Bigart ei räägi vabalt üksnes ilmamaa põhikeeli – sellega oli Pelagopulos jõudnud harjuda koos tema nimetu muundega . . . . . . vaid suhtleb , sellest endale aru andmata , vabalt tänavanurkadel ja väljakutel turglevate belutšide , tadžikkide , kurdidega nende turgi ja semi keeltes . Mashadi muuseumis räägib ta pärgamentkollase krõbiseva antikvaarist raugaga poolunustatud vanairaani sogdi ja horesmi keeles . " Big. . . art , " kogeleb Pelagopulos , " pead mulle näitama , kuidas sa teed neid keeletrikke ! " " Tavaliselt , " lausub teine õlgu kehitades . Galeb Pelagopulos , ehkki tema ei leia seda eales , hakkab sestast otsima . . . VÕIMATUSEVÕIMALUSE MÕÕDET maailmas . ) Naftaajastu lõpunägemus silmis . . . . . . näis õlidelegaatide lahkumine Teheranist paanilise pagemisena . Nende limusiinid kihutasid lennujaama poole , nagu oleks neid jälitanud vanakuradi kaarik . Nägudel põrguhirmust ja palavusest mullitav higi , prügisid nad lennukitrapist üles ning viskusid just nagu ärapääsnud oma istmetele – need olid nummerdatud , neil olid turvarihmad . Bigartil ja Pelagopulosel nii kergesti ei läinud : trapi juures ründasid mehi reporterid , sihkides neid oma objektiividega nagu Punase Raamatu haruldasi eksponaate . " Pagan võtaks , kui nad oma kaamerate päästikule vajutasid , oli mul tunne , et kohe-kohe kõlavad lasud ! " ütles Galeb rätikuga laupa kuivatades . " Sa mõtled kaamerateks maskeeritud kiirgrelvi – terane ! " kiitis teda Bigart . " Ole mureta , kõmuküttide seas neid ei olnud . Reisijate hulgas samuti mitte – jälgisin kontrollboksis igaühte eraldi . " Bigarti suunurka ilmus muigekuradike . " Nii et võid oma reliikviad ainsagi lommita Kamyllele viia . . . Stopp ! Nüüd pole ma selles enam kindel . . . " Bigart osutas silmadega läbi laineriakna trapile , mille ees oli äsja pidurilauluga peatunud kiirabiauto . Samas kostis mikrikrõpsatus ning informaator teatas : " Lugupeetud reisijad ! Lennukompanii ja piloteeriv koosseis vabandavad teie ees mõningase diskomfordi pärast , mida peame teile valmistama . Rahvusvahelise Punase Risti ja kompanii leppe kohaselt oleme kohustatud peale võtma looduskatastroofis või tööõnnetuses kannatanud isikud , kes soovivad sihtkohta lennata meie avioliinidel . Umbes viieminutilise viivituse jooksul asuvad lennuki pardale üheksa gaasiplahvatuses kannatada saanud võõrtöölist . Olgem nende vastu kenad ja hoolitsevad ! " Kiirabi lükanduksed avanesid . . . . . . ning arsti ja sanitaride toetusel astusid autost välja plahvatuses tugevasti kannatada saanud töölised . Nende pead , poolkehad ning käed olid paksult mähises , millest – otsekui kaardid tundmatute mandritega – kumasid läbi tumedad vereplekid . " Nemad , " lausus Bigart ainult . " Kust sa tead – pead mähistes ? ! " " Jalgadest , " lausus Bigart , " seal pole mähiseid . " " Võib-olla olid neil jalad plahvatuse ajal . . . " " . . . seifis . " Mõlemad muigasid teineteisele vastutulelikult . Punase ristiga barettides ning mustades kombinesoonides saatja-arst , sanitarid ning stjuardessid paigutasid valu käes oiatavad kannatadasaanud lennuki vabadele istmetele ja kinnitasid turvarihmadega . Lennuk veeres stardirajale ning tõusis õhku täpilt viieminutilise hilinemisega . " Ma pean nende tohtrit ja sanitare silmas – sa oled juhuslikult arst ja aitad hoolitseda haavatute eest ! " andis Bigart vaikselt käskluse . " Pagan võtaks , ma pole elus ühtki sidet teinud . . . " " Jätka seda : vaata , et nad sidemeid maha ei võtaks ! Ja kui vaja , ära lase neid distantsile – anna lähituld ! " " Saatja-arst " – tugeva kehaehitusega treenitud semm – oli tõmmuks grimeeritud ning ta must täishabe oli pigem rekvisiitori kui habemeajaja hooldada . Tohtri põlvedel puhkas mahukas Punase Risti embleemiga kohver ; sanitaridel olid rüpes kopsakad esmaabipaunad . Terve liikuv arsenal ! tegi Bigart sisimas nähtust kokkuvõtte . " Viis püstolautomaati arstikohvris . Sanitaripaunades kummaski kaks . . . " Arst vahetas sanitaridega mõne sõna . Viimased tõusid , läbisid paar istmereavahet , mis lahutasid neid haavatutest . . . Ettevaatust , Väikemees ! läks välgukiirusel teele Bigarti hoiatav mõte . . . . . . ent see jäi hiljaks . Galeb sai sanitarilt tagantkäehoobi pähe ja ta seoti viivu jooksul . " Haavatute " sidemed pudenesid maha kui maisipaber ning nende kätte ilmusid automaatrelvad . Kaaperdajad jagunesid kiirelt piki lennukisalongi , suunates relvasuud reisijatele . Kõik läks libinal – nagu pidigi minema . Superprofid ! liikus Bigarti mõte aeglaselt – polnud enam kuhugi rutata . Ja siiski . . . ! " Tohtri " relv polnud suunatud Bigartile , vaid stjuuardile ja kahele stjuardessile , kes pillasid kandikud haavatutele mõeldud joogiveega maha ning kiljatasid kenasti . Lennuk läks vasakpöördesse , see tähendas suunamuutmist . Reisijad relvasuude all istusid liikumatult nagu vaateaknanukud , näod kahvatud , laud langetatud . Niisiis Gould eksis . Või tuli Tellijalt parandus ? ! arutas Bigart ainsa hetkega läbi tekkinud situatsiooni : miks võeti Pelagopulos ja mitte teda . Solvav , pagan võtaks ! ( Ta reisikotis oli tugeva kontsentratsiooniga unegaasiballoon ; gaas oli lõhnata , levis ja toimis ülikiirelt . Kuus minutit ( Rionosuke mõõturi järgi ) võis ta olla hingamata – seda aega jätkus , et soovida kõigile " head und " , tõmmata pähe hapnikumask , aidata surra " haavatutel " ja maandada lennuk . ) Bigarti käsi juba liikus tigutasa tasku poole , et distantsavaja abil vallandada gaas . . . . . . kui " arsti " kätte ilmus mikrofon ning too pöördus korrektses keeles reisiseltskonna poole : " Lugupeetud reisijad , pean teie ees vabandama enda ja oma kaaslaste originaalse käitumise pärast ! Palun kõiki paigal püsida ! Telefone , signalisaatoreid , fotoaparaate mitte kasutada ! Kõik oma soovid avaldada hügieenipakendile ! Me maandame lennuki ettevalmistatud rajal kõrbes , võtame teie seast ühe passažiiri – ülejäänuile soovime head reisi jätku ! " ( Nikyas ei mõistnud , mis temaga toimus . . . Kuulates rääkija kergelt r-tähte rõhutavat häält , mis võis tuleneda ka ruupormikrofoni defektist . . . . . . kadus tal korraga ajataju . Ta mõte , meeled ja veri tormasid nagu ajas tagasi : bandiidi hääl muutus sedaaegu peenemaks , ning tehes läbi mitmeid häälemurdeid , muutus äkki äratuntavaks , kergelt r-i põristavaks poisihääleks . ) " ARMAN !!! " " NIKYAS !!! " Nad tundsid teineteise ära eksimatult ning korraga nagu erinimelised magnetipoolused , tõmbusid teineteisele ligi – ega lasknud lahti ! Nende karmid näod olid märjad ning õlad kiskusid nagu vappekülmas . Nad rääkisid teineteisele midagi seosetut , jaburat , üksnes neile mõistetavat . Reisijad ei tihanud neid vaadata – see oli suurem ja süngem kui nende hiljutine saatus . " Haavatud " istusid , relvad põlvedel , pead käte vahel . . . ... olles nüüd tõeliselt haavatud . Savikõrb , nimetu ilmalapp " olematul maal " . . . Päike on põletanud punaka pinnase kõvaks nagu tellise ning kuum tuul hamsin poleerinud selle siledaks kui punase jäävälja . . . . . . miks mitte lennuvälja . Sest just nimelt siit leiab kaamelikarjaga joogikohta rändav karjus Abdul al-Sadra hiiglasliku lennuki , mille kõik kolmsada reisijat ja meeskond ... sügavalt magavad . ( Distantsavaja oli siiski tööle lülitunud ning väljahoovanud unegaas oma töö teinud . ) " Kui see poleks miraaž , " pomiseb lennuki juurest taganev Abdul , " oleksin talle kaamelikarja ette rakendanud ja külasse vedanud . Külavanem Mushin maksab leitud asjade eest hästi ! " Parima reputatsiooniga viietärnine alpihotell kõrbepiiri kõrgmägedes . . . . . . tegelikult " hingede rändamist " ( inimrööve ) koordineeriv allilmakeskus . Hotell paikneb kaljusaarel keset jääliustikku , mis sätendava kristalljõena aeglaselt , kuid peatamatult allapoole kandub . Kolmanda korruse ringrõdul istuvad mugavates lamamistoolides kõrvuti kaks kuju : üks keskmist tugevat kasvu , teine suur , atleetliku kehaehitusega – puhkajad paraku . Liustikujaheduse eest kaitsevad neid valged laamavillast aeraariumimantlid , rapiiridena silmi torkivate päiksekiirte eest sünkmustad päikeseprillid . Nende vahel serveerimislaual iriseerivad joogiklaasid – mineraalvesi mägiallikast . NIKYAS ( raugelt ) : Mõnusa pesa oled plettind siia kaljunukile . ARMAN : Hotell ei kuulu mulle – üürin seda oma poistega šefilt . Tolle peakorter asub Palermos . NIKYAS : Kas tema tahtis saada oma lastele mänguseltsiliseks mu Väikemeest ? ARMAN : Šefil pole lapsi . Pelagopulose tellijaks oli riiklik instants , kes on meie eest rangelt salastatud . NIKYAS : Esmalt oli tellimus minu peale – miks eelistati Pelagopulost ? ARMAN ( siiralt kitsikuses ) : Sinu peale . . . Ma ei teadnud . Isiku nimi , fotod , kohad lennukis – kogu materjal edastati mulle Pelagopulose kohta . . . NIKYAS ( noogutades ) : See oli eksiviit mu luureteenistusele . ARMAN ( ootamatu uhkusega ) : Sa teadsid , et võetakse SIND – ja ikkagi lendasid Teherani ! NIKYAS ( muiatanud ) : Millest SA vaimustud – m i n a lendasin Teherani ! ( Lasknud pea taha , vaatab otse päikesse . ) Arman . mõtled sa vahel medrese-koolile ? ARMAN ( üleelavalt neelatades ) : Ja-jajah . . . NIKYAS ( valulise süümega ) : Anna andeks , Arman , et ma sind toona mõnitasin ja julmalt piinasin . . . Juba meie esimesel kohtumisel – seal medrese ees väljakul , kui ma sind kividele uppi lõin . . . Ja hiljem , kui tahtsin sind basseinis ära uputada . Ning tol viimasel korral , mäletad , kui olime köögitoimkonnas ja . . . Võtnud päikeseprillid eest ära , vaatab teine rääkijale otsa , midagi mõistmata , vapustatult . Armani nägu selgib pikkamisi , ta nagu näib midagi mõistvat . . . ARMAN ( noogutab varmalt ) : . . . meid saadeti medrese keldrisse puuvilja järele . NIKYAS ( oiatades ) : Hirmus – kiskusin sul keele suust ja oleksin selle ära lõiganud . . . ARMAN ( lahedalt ) : . . . nagu liistaku arbuusi küljest ! ( Muhatanud . ) Aga ma sain aru ja põgenesin kõrbesse – mul oli tollal üksainus keel ! NIKYAS : Sa naerad , Arman . . . ( Äkilises teadmajanus . ) Oskad sa öelda , miks ma tookord kõike seda tegin ? ! ARMAN ( hõlbult ) : Muidugi ! Ma olin tollal üks igavene Uimik , Nurgahallitus , Seinaääresitt . . . Olin tarretund iseendasse – ja sina tahtsid mind välja tõmmata , peksu ja piinamisega äratada . . . Et . . . et ma need ämmelgavõrgud silmadelt maha rehmaks , reied basseinis pasast puhtaks peseks . . . Oma keele nii – mahalõigatuna – käima saaks ! ( Arman haardub teise kätte . ) Tänan sind , Nikyas , sa said sellega hakkama – vaata mind nüüd !!! TAGASI ÕLILINNAS . Bigart istus oma Parema Käe ning ideede teostaja Pelagopulose kõrval luksuslimusiinis ( Galeb ei armastanud luksust – küll aga tema naine Kamylle , kelle tuhvli alla ta kahemeetrine mees lahedalt mahtus , üksnes mobiiltelefoni antenn jäi välja ) . Rooli keerateski rääkis Galeb oma Kamyllest . Ükskõik mis aastaajal , kus kohas , mis miljöös – kui nad ei rääkinud õlist , rääkis Galeb Kamyllest . " Ta kandib end sängis kui täringukivi ... Kui ta keerab ette " kuuese tahu " –ooo ! " Galeb pööritas silmi ja oigas kui haigetsaanu . Nikyas ta kõrval istus tummalt , rohelises silmas kirgas säde , mis oli seal alati , kui ta mõtles ÕLIST . Hetkel see riivas Galebit : ta ragistas käiku vahetada ja sähvas : " Muidugi sa tead , kuidas Kamylle " kuuese tahu " pealt . . . " " Ma ei mängi täringuid , " kostis kõrvalt . " Puhud ! " heitis Galeb . " Vahel ta läheb muga närvi , näpib oma kameed – ja kiidab SIND ! " Nikyas pani käe kõneleja õlale : " Väikemees , ma ei mängi täringuid ! " " Aa-aih ! " karjatas Galeb . " Sa murdsid mu õlaluu ! " " Kord võib see juhtuda , " – teine lasi ta lahti – , " kui sa keelega vales suunas sõuad . " " Ma ei valeta , " lausus Galeb , vahtides jäigalt ette sõiduteele . " Kamyllega juhtub seda . Alati , kui ta on sind päeval näinud . . . on ta öösel närvis ja ma ei jõua teda rahuldada : näperdab kaelas oma lelu ja niutsub , et sina . . . et sinusugune võis too olla . " " Kes " ta " ? " Nikyase hääl kõlas ükskõikselt . " Kamyllet vägistati . . . Või midagi taolist . " Galeb vahetas rabedalt käiku . " Ta õppis püha Theresa Neitsite Lütseumis puuetega laste kasvatust ja hingehoidu . . . Kooli statuudi järgi pidid tüdrukud elama lütseumi juures . Kord öösel tungis nende ühiselamusse . . . " saatan ise " , nagu olevat öelnud plikade kasvataja . " " Ja nemad . . . " kostis kõrvalt . " Neile meeldis saatanaga paarituda ! " Mõlemad pahvatasid naerma . " Aitab Kamyllest ! " " Muidugi . . . Räägime õlist ! " Mõlemad pahvatasid naerma Nad olid kolmekümneaastased Neil oli kerge , kõrge olla , kuna mõlemal oli armastus . Kui esimene armastus tõotas maailmale uut elu . . . . . . siis teine armastus tagas maailmale energia , et see elu ei hääbuks . Sõidutee – uuslinnaosa peamagistraal – nende auto nikkelrinna ees oli peaaegu tühi : Galeb välksas suurel kiirusel mööda vaid mõnest sõiduautost , naftatsisternist ja politseitsiklist , kes nende sõiduki numbrimärki lugupidavalt tervitas . Korraga . . . . . . tundis Galeb oma käsivarrel kaaslase kätt : too oli äkki nõrk nagu lapsel , üksnes pulss lõi tugevalt . " Võta kiirus maha . . . " kostis kõrvalt nõrk hääl , rohkem palve kui käsk . Pelagopulos vähendas kiirust . " Mis juhtus – kere lahti või ? " Nikyas noogutas , sirutas võngatleva käe tuuleklaasi poole ja sõnas tasa : " Sõida tolle jalgratturi järel ! " ( Poiss , veelgi nõks nooremaks muutund , sõtkus roostes rattaromul , valel teepoolel ; särgipõuest paistis tal üsna lotsis lillekimp . ) " Mingit jalgratturit , " – juht nihetas õlgu – , " ma ei näe ! " " S-seal - ees . . . " " Ütlesin : m a e i n ä e ! " " Sul on , " lausus Nikyas tõsiselt , " midagi silmadega : mine doktor Samariase juurde . . . " " Mine ise ! " kähvas Galeb . " Ees pole kedagi . . . Pealegi näitad sa valele teepoolele – ta võib trahvi saada " ( Galeb itsitas . ) Mis sellest , mõtles Nikyas , tema vanuses sõitsin ka mina valel teepoolel . Auto jõudis üsna jalgratturile kanda . . . . . . ent poiss , tegemata sellest numbrit , sõtkus ühtlases tempos stoiliselt edasi . Midagi tema juures oli häirivat . Nikyas ei mõistnud seda pikal teelõigul – ning siis äkki oimas . . . ( Päike oli üle poolpäeva , paistis vasemalt , nurga alt , ning auto vari veeres tükk maad eespool . Jalgrattur ei heitnud varju . ) Bigart polnud seda teed vahest aastaid sõitnud – see oli Emersoni ehitatud uuslinnaosa , seetõttu ei tundnud ta siinseid objekte . Jalgrattur põikas järsku kõrvale , otse nende auto pampri ette . . . . . . ent Galebi kinganina piduripedaali ei puudutanud . " Sa sõitsid tast üle " karjus Nikyas . " Paras talle – tuierdagu veel valel teepoolel ! " nähvas Galeb . Ja itsitas . " Väikemees , tee seda veelkord – ja Kamyllest saab kameega lesk ! " surus Nikyas läbi hammaste . . . . . . ning väljus tuulega kihutavast autost . See oli madaltihe hoonetekogum , mis võttis enda alla suure maa-ala . Kolm kütusetanklat : üks kergesõidukeile , teine , kautšuksillutisega , roomikveokitele ning juurdelennualaga kopteritankla Autoservice , pesula , kopteri-remondiangaar Moodne hotell , market , kriketiväljak KÕRGEMA KLASSI TEENINDUSKOMPLEKS , ehitusmaterjalideks teras , klaas , betoon . Ainus haljusesaareke . . . . . . üksik haraline akaatsia , mille oksad lehvisid tuules nagu leegiks ta rohelises tules . Nikyas tõi oma pilgu akaatsialt alla ; talle tundus , et oli seda üksikut puud varem kusagil näinud - vahest oli see déj ? vu ? Ning alles siis silmas ta puu nõjal jalgratast : polnud kahtlust , todasama rattaromu , pooled kodarad väljas , esikumm isoleerpaelaga toetatud ; üleni roostes , nagu oleks sõiduriist kaua merepõhjas lebanud . Pean küsima , kunas on Jumpsikal sünnipäev ja talle uue jalgratta kinkima ! otsustas Nikyas . Ning kohe selle järel . . . . . . nägi ta poissi ennast . Too põlvitas teravate valukonaratega betoonil , haralisest akaatsiast mõni jalg eemal , ei Meka ei Jeruusalemma poole – see paistis olevat üksnes poisile teadaolev palvesuund . Seejärel . . . . . . pani poiss betoonile kimbu kergelt närbunud valgeid roose , istus rattale ja sõitis ära . Pelagopulos , tankinud auto , jättis sõiduki teeninduskompleksi parklasse ning suundus marketi juveeliosakonda . . . . . . Kamyllele kingitust ostma . Kingitus taskus ( töötlemata kalliskivist kentaurikamee , mis Kamylle botaanilise loomuga küllap hästi pidi sobima ) , võttis Pelagopulos baari külmikust kaasa kaks purki mahla ning siirdus sõiduki juurde , lootes , et kaaslane teda juba seal ootab . Nähes eemal tühja autot , läks Galeb joonelt sõpra otsima . Ta avastab Nikyase põlvitavana üksiku betoonpervega ümbritsetud akaatsia all . " Hoi , Nikyas , kas kaotasid midagi ? " " Leidsin . " " Kanäe , lillekimbu ... sõidame edasi ! " Galeb ammutab läbi kõrre mahlapurgist jäist jooki , juhib autot ja üritab hoogsa vestlusega äratada tumma tardumusse vajunud kaaslast : " Selge silmarõõm , kui näed sihukest säädsat kompleksi : seitse marki kütust , mänguväljak , hotell , baar , ööpäevaringne show . . . Siia tuleb Kamyllega põigata ! " " Kui me , õnnelikud , surnud oleme . " " Jube jutt . . . Mis suga sünnib , Nikyas , miks " surnud " ? " " See on surnuaed . " " Riste polnud näha . Matuseid ka mitte . Leinajaid . . . " Galeb heidab kiire pilgu sõbra näkku ning vaikib järsku . " Schliemann . . . " " . . . Heinrich , tuhat kaheksasada kakskümmend kaks kuni . . . Sa vana viktoriinivigurivänt ! " lausub Galeb naerma puhkedes . . . " ... S a r a h . . . " " Vat mis – naised ! " " . . . on siia maetud . " " Olgu muld talle kerge ! " Pea vastu esiklaasi toetanud , räägib Bigart äraolevalt , otsekui unustatud sõnu meelde tuletades . " Tundsin ta kalmupaiga ära ... v-valgete ... " " Valgete rooside järgi ! " Galeb niisutab järsku kuivaks kiskund huuli mahlaga . " Miks valgete , Nikyas ? " küsib ta ettevaatlikult . " VALGE LINN . . . " sampsib teine , " tõotasin talle . . . " ( Bigarti õlalihased pingul särgi all hakkavad imelikult elama nagu künkad maaväringu ajal. ) " Pead oma tõotuse täitma ! " lausub Pelagopulos midagi mõistmata noogutades . " Väikemees , sa oled suur ! " Bigart surub tugevasti kaaslase kätt . " Tõotus on täitmiseks . Lihtne . " Räägib otsustanult : " Jätan mõneks ajaks sind üksi . Ära m idagi küsi . Teen lähipäevil kõik korraldused . " Bigart kiirustab . Võtab raadiotelefoni . Rääkides ilmub ta suunurka lühike julm kurd . . . BIGART : Sir Emerson . . . EMERSON : Kuulan sind , poiss . BIGART : Bensiinijaamad ja teeninduskompleks koloniaalaja kalmistul kuuluvad sulle ? EMERSON : Põrund poiss ! . . . Ma ei tea kõiki oma panku – sa küsid bensiinijaamu ! ( Karjub . ) Mul on tähtis nõupidamine ! ( Äkki lahkemalt . ) Üks hea uudis sulle , poiss ... BIGART : Tänan . Ära unusta , sul on tähtis nõupidamine ( Lahutab kõne . ) " Mida ta vastas ? " küsib Pelagopulos . " Ta ei tea . " " Kah Tavaline Jumal ! " " Kardan kohutavalt ... " " Sina ? ! " " . . . et kogu see rüvetis kuulub mulle . " Õnneks ei saada õnn meid alati – rüvetatud kalmistule rajatud tankla ja teeninduskompleks ei kuulunud Bigartile . Ta sai sellest teada oma Ehitusplaneerimiskeskuse direktorilt ning alustas kohemaid läbirääkimisi omanikuga , võimsa kütusekartelliga . . . . . . kes kategooriliselt keeldus vastvalminud kompleksi müümast . Nende peakorterist saabus Bigartile järgmine vastus : " Tehnokompleksi ning selle all olevat kalmistut ei müü . Kadunukeste hingedele ei pretendeeri – lohutustehingu korras loovutame need teile tasuta . Direktsioon . " Sedaliiki naljadele . . . . . . vastas Bigart oma naljaga . Ühel tulipalaval keskpäevasel tunnil , mil kogu Teeninduskompleksi välipersonal oli tõmbunud päikeselaava eest kliimaseadmega siseruumidesse . . . . . . maandus aviokütusetankla juures tavaline transportkopter . Nagu harilikult väljusid sealt kiirustamiskompleksiga pardamehhaanikud : ühed vedasid jooksuga voolikuid ligi , teised sehkeldasid akudega , kolmandad valvasid kütuselugeja juures . Tankla turvamehed – automaadid lobedalt õlal , joogipurgid käes – vaatasid korra hoonest välja ning tõmbusid tagasi kuumavarjendisse . Otsekohe muutus kopteri juures kõik : lastiluugid avanesid Üksteise järel hüppasid välja mustade päiksesirmidega , eraldusmärkideta välivormis automaaturid Võitlejad – neid oli sadakond – jagunesid Tehnokompleksi ümber haardrivvi ning mõne minutiga oli kompleks hõivatud . Teeninduspersonal , paarkümmend meest-naist , kanditi kopterisse ning see lahkus teadmata suunas . ( Mobiilüksuse komandör harjutas seeaeg kriketiväljakul . Relva kurikana kasutades püüdis ta umbpalliga tabada väravat – kohe selgus , et lööjal oli kätt ! " Arman , " pöördus üks salgakomandöridest kriketiharjutaja poole , " kuhu tõrksad matta ? " " Mitte siia surnuaeda ! " kõlas vastus . ) Invasioonile järgnenud vaikusepausi põrmustasid miinide ridaplahvatused . Järjekorras tulid buldooserid Betoonifreesid Vaakumkoristajad . Nädalaga oli Tehnokompleksi territoorium betoonist puhtaks kooritud . Nähtavale tuli kõrbeliiva kattev õhuke mullakiht ; see tasandati , kultiveeriti , sinna külvati muruseeme . Taevasse ilmusid " mootoriga pilved " ( nii nimetas kõrberahvas aviovihmuteid ) , kuiv muld tõmbas ahnelt endasse elustavat vett . . . ja koloniaalaja kalmistu lõi uuesti erksalt haljendama . Bigarti väljakuulutatud memoriaalansambli konkursi võitjaks – pärast seda , kui ta oli kõrvale tõstnud mitmete kuulsate skulptorite projektid – tuleb kehv kirikurestauraator Yakob sealtsamast Õlilinnast . ( Helisalvestus Bigarti büroos , kus ta Yakobile memoriaali kohta teostusjuhendeid jagas . ) BIGART : See obelisk ansambli keskel mulle meeldib . . . Aga miks nii madal – nagu Potsdami turul ? ! YAKOB : Nelikümmend meetrit , sir . BIGART : Kaheksakümmend , Yakob . Materjaliks must marmor . Ning et sel oleks Giustiniani tütarlapse hauasteeli hõngu ! YAKOB : Sir on kunagi antiigiviktoriinist osa võtnud . BIGART : Samba juurde , Yakob ! ( Võtab ette järgmise kavandi . ) Kamee obeliski kõigil neljal küljel – vapustav ! ( Lükanud kavandi suurendaja alla , jahmub . ) Kas see on pühendreljeef : kits , teelehtedest pärg peas ? ! YAKOB : Justament , sir . See on koloniaalajastu kalmistu – neil olid kitsekarjad ja teeistandused . BIGART : Muud , Yakob . . . ( Palangus . ) Midagi hoopis muud ! Bigart tõmbab skulptori pühendreljeefi kavandi risti-rästi läbi . . . . . . ning skitseerib flamasteriga selle peale oma variandi . YAKOB ( kangestunult ) : Mis see on ? BIGART ( kompromissitult ) : Hiirhallid kortsus põlvsukad ! YAKOB ( kangekaelselt ) : Uurisin põhjalikult tausta . Nad kasvatasid kitsi ja teepõõsaid . Mitte kellelgi ei olnud sukavabrikut ! BIGART ( käsi näo ees , valuldi ) : Yakob , ma kuulutasin teid paljude maailmanimedega skulptorite hulgast konkursivõitjaks . . . MIKS ? YAKOB ( kehitab õlgu ) : Eks öelge , sir . BIGART : Sellepärast ( laseb käe silmadelt langeda ) , et te minuga ei vaidleks . Hallid põlvsukad , Yakob ! YAKOB ( solvatud kunstniku kibedusega ) : Siis vähemalt sirged ! BIGART : Võimatu : allavajunud põlvsukad ei või olla sirged ! ( Tõuseb juttu lõpetavalt . ) Minge , Yakob . Ja pidage meeles : teile makstakse kortsude eest ! YAKOB ( pominal ) : Katsun neid teha siis vähemalt rohkem , söör . ( Väljub , kartongid kaenlas . ) Koloniaalkalmistu memoriaalkompleksi rajamiseks koos ateljeetööga annab tellija meistrile poolteist aastat : teise poolaasta kevadel , kui õitseb füsaalis – kirikaiakirss– ( selle kollakasvalged kobarõied olid Sarah' lemmikud ) , peab memoriaal olema tingimusteta valmis . Juba enne arheoloogiaekspeditsiooni ettevalmistusperioodi . . . ... andis Nikyas Bigart oma õliriigi valitsejaspektri koos kõigi kohustuste ja vastutusega üle Galeb Pelagopulosele . Üleandmine oli aeganõudev ja keeruline protseduur ning nõudis vastava juriidilise nõukogu kokkukutsumist . Lõpuks sai see läbi . Usalduspooled andsid enam kui kolmesajast punktist koosnevale üleandmisaktile oma allkirjad ; selle viimane punkt määras Bigarti füüsilise surma korral kõik Õliriigi pärimisõigused Pelagopulosele . " Riskantne , " kommenteeris kolleegiumi nõustaja Bigartit enne allkirja andmist , " kriminalistikas nimetatakse sellist sammu " roima tahtmatuks provotseerimiseks " . Panete oma pea eest seitsesada miljardit . Hoiatan teid veelkord : ainult Usaldusisiku ülihea tundmine ning kõikumatu usaldus õigustavad teiepoolset allkirja . " " Tunnen ja usaldan ennast . Sellest aitab , " lõikas Bigart vastata . Pärast allkirjade andmist siirdusid nad administratiivhoone seadusrangest atmosfäärist . . . . . . " Papas Mamase Rüppe " ( nii nimetati väikest skväärirestorani mere ääres , kuhu Pelagopulos ta viis ) . " Võõra nimega kohake , " lausus Nikyas Galebiga klaase kokku lüües . " Miks sa just selle valisid ? " " Kreeka kõrts , kärts muusika , särts viin ! Ning peamine ... " " . . . tuul toob merelt õli hõngu " , lausus Nikyas naljata . Nad vaatasid teineteist pikalt , lugupidavalt . Ta alustab Õlilinnast ; täpsemalt medrese-koolist , mille õuetolmust loodab leida kunagise koolipoisi palja jala jälgi , ja vanast kuulsast raamatukogust ... . . . ent järgimööda . " Mulla Suleimani juurde , " teatab mustas koorikmütsis ja valges rühkunud pikksärgis paljasjalgne hiiglane . " Mulla juurde ei saa – ta on raske haige ! " tõrjub teda õpetaja kongi ukselt tagasi teine hiiglane , lävevalvur . Sissetungija surub ta valju võttega sõnalausumata vastu seina ning tõmbab vaba käega uksevaiba kõrvale . Õhk ruumis on puhas , lõhnab suitsutusrohtude järele . Kõrgel seinamüüris asuvast aknast langeb kivipõrandale ere päiksekiirte vihk , valgustades välja veekannu , askeetliku aseme ning tõbialuse kurtunud näo . " Salam , mulla ! Saatku Allah sulle tervist , su naisele rõõmu ja su perele paremaid päevi ! " kõnetab siseneja lamajat kombekohaselt . Toibunud lävevalvur astub ligi , asib sissetungijast kinni . " Umar , välju . . . Jäta meid ! " käsib mulla hapral häälel , mis on vaevu valjem kongi voogava valguse helist . Külaline toetub põlvedega lamaja asemevildi veerele . Mulla vaatab teda tühjal pimedapilgul , sirutab välja kuivetunud käe ning loeb näpuotstega ta nägu : " Kentaur . " Külalisest käib läbi kerge võpatus . " Miks kent . . . ? " " Enne sa hoidsid seina ligi – nüüd tuled läbi seina . " " Mälupett ! Ma pole kunagi seina ligi hoidnud , " lausub külaline . " Mulla ajab mind segi teise poisiga . Ta nimi oli Arman ; ma tegin talle liiga ja kahetsen seda . " " Sa oled muutunud – kui see pole halb , siis on see hea ! " ütleb mulla , olles kuulatanud külalise häält . " Mis tõi sind medresesse ? " " Mälestused õpetajast , kelle nimi oli Suleiman . " " Sellenimelisi on palju . Jätka ! " " Mulla õpetas : " Kui pimedaks jääd , siis näed ! " Ja : " Suuri vastuseid otsi vaikusest ! " " " Räägime vaikusest , suud sõnused . Jätka ! " " Tulin , et kuulda mullalt midagi . . . " " . . . VALGEST LINNAST , " lausub mulla ( ta aukuvajunud suult lendub kullaka koiliblikana nõrk naeratus ) . " Mulla ei eksinud , " lausub külaline . " Kerge on mitte eksida – ma ei tea temast midagi . Ehkki olen rahvalt kuulnud ja ürikutest lugenud , et ta asub kõrbesüdames , kunagiste suurte karavaniteede ristmikul . Kaks aastatuhat tagasi oli see üks jõukamaid ja hundsamaid kõrbelinnu . . . " " Miks VALGE ? " poetab külaline hingamata . " Maailm on mustvalge , üksnes inimsilm värvib kõike ; hüään näeb maailma õigesti – mustvalgena ... VALGE LINN oli ehitatud soolakuupidest , mida murti soolajärvede põhjast ning veeti liivakelkudel linna ehituspaika . Töös oli kümme tuhat kaamelit ja sada tuhat orja . " Mulla kogus häält . " Ürikud räägivad , et VALGE LINN säras kõrbepäikeses kui teemantmägi ja plinkis liivamerel ekslevatele kõrbelaevadele kui teed juhatav majakas . " " See annab mulle kindlust , et mulla usub VALGESSE LINNA ! " " Ma usun Allahit . " Mulla puudutab õhukeste läbikumavate pihkudega laupa ja südant . " Miks usud sina VALGESSE LINNA ? Külalise vastus viibib . Kui see lõpuks tuleb , siis tuliselt : " Ma usun sellesse – kellegi teise usu kaudu . Tõotasin talle , et leian VALGE LINNA ! " " Tõotasid naisele . " " Tõotusel pole sugu . " " Mehe tõus algab , kui ta naisele tõotab . Ja langus , kui ta asub seda täitma . " Mulla sulgeb – ja avab järsku silmad . " Kui VALGET LINNA pole olemas ? " " Tuleb visalt otsida olematut , et leida Olemasolevat ! " " Kas see on su oma tarkus ? " " Ei . Mulla ütles kakskümmend aastat tagasi seda . Kuid ma ei tea , kust alustada otsinguid . " " Kui Olematut – siis kõikjalt . " " Mullale tänu : see aitab mind . " " Allah juhtigu sind su teedel ja juhatagu sind VALGESSE LINNA ! " Surev vanur tõstab käed ... . . . ning langetab need õhult külalise tumedale raseeritud pealaele . Päeva ülejäänud tunnid kaeverdas Bigart medrese-raamatukogus , kus oli araabia maailma vanim ning arvukam iidsete tekstide kogu . ( Teda abistasid hallpäised õpetlased-arabistid ja kümmekond medrese-kooli vanemat õpilast " edasijõudnute " hulgast , kelle jaoks Nikyas oli kaasa võtnud valget hašišit . ( Edasijõudnud ei pidanud vastu ning hakkasid sealsamas soppides ja riiulite vahel " blondiiniga " lõbutsema ... ) Nad alustasid allikatest , mis käsitlesid iidseid riike ja kõrbelinnu paari aastatuhande läbilõikes . Tõstnud ringi ja lapanud läbi . . . . . . sadu papüüruseid , foliante , manuskripte , lugenud kiirmeetodil läbi riiulite kaupa arheograafiaürikuid ning lautinud läbi viimase kui ühe albumi kõrbeliivadest väljakaevatud linnade jooniste ja koltunud miniatuuridega . . . . . . ei kohanud Nikyas ega ükski teine teda raamatukoguotsinguil abistanud " arheoloog " mitte vähimatki vihjet VALGELE LINNALE . " Kaevamistööd " medrese raamatukogus kestsid kuni viimase palveajani ; läbitolmunud ja higitopased arhivaarid kuivatasid palgeid halatihõlma ja laiutasid käsi : " Kahju , et ei leidnud seda , mida me pole kaotanud ! " Medreseõpilastest abilised , paljad pealaed higist läikimas kui kupliõunad , olid kaifis ega märganud miskit , muuhulgas ka seda , et nad midagi ei leidnud . Teinud enda lohutuseks mõnikümmend ülesvõtet iidsetest rännuplaanidest , karavaniteedest ning väljakaevamispaikadest , oli Nikyas juba raamatukogust lahkumas , kui ta nägi ruumis hõljuvas tolmus , kõrge raamaturiiuli ette lükatud redeli ülemisel astmel . . . . . . üksikut kõhelikku kogu . Poiss istus seal kui kiirgliblikas kaktusesambal ning paistis olevat sügavas kaifis : ta sõõrmetes sädelesid nagu peened soolaterad valged pulbrikübemed . " Mõnulesid " Lumivalgukesega " , Jumpsikas – nüüd ninaalune härmas ! " lausus Nikyas muiates . . . . . . mäletades , et medrese-kooli päevil vallatles temagi hašišiga , tõmmates seda läbi nina sisse . Poisi ilme oli tobeõnnis kui onaneerijal ning Nikyas hoidis trepist kaugemale . . . . . . et too mõnukas ülalt tema peale ei masturbeeriks . " Vaata mul krutskivenda : tolm hõljub tast läbi . Otsekui õhust ! " Ta mõistis järsku , et teine simuleerib ; et poiss mängib temaga mingit mängu , ning valge pulber pole tal tegelikult ninnatõmbamiseks , vaid silma puistamiseks . Nikyas langetas laud . Kui ta need taas tõstis ... . . . oli Liblikas ülalt trepiastmelt lendunud . " Õhtupalvusele läks ! " lausus Nikyas , riskimata olla irooniline , Ta tõi silmavaate trepi ülemiselt astmelt , kus poiss viiv tagasi oli istunud , libinal alla – kuid tundis , et midagi jäi üles , ning tõstis taas pilgu : tol trepiastmel lebas . . . . . . koltunud , vaevu koospüsiv ürik , sarnane tuhandete teiste repetanud käsikirjadega , mis päeva jooksul olid nende pihkudest läbi käinud . Nikyas tõi üriku alla ( palvusele kiirustades polnud poiss folianti jõudnud riiulisse tagasi panna ) , ja asetanud selle põrandale , laskus põlvedele ning hakkas ettevaatlikult pöörama halle tolmhapraid lehekülgi . Tegemist oli arvatavasti kaugel islamieelsel ajal kirjapandud RÄNNUPÄEVIKUGA , mis võis kuuluda mõnele sõjapealikule , karavanijuhile või aardeotsijale . Keele graafiline joonis oli keeruline ning Nikyasele täiesti tundmatu . . . . . . kuid seda vaid esimesel pilgul . Teksti süvenedes , tähekujundeid lahti mõtestades jõudis ta äratundmisele : need pärinesid aramea kirja nabatea kujust ning keeletähenduselt sarnanesid araabia magribi murdega . Nikyas kummardus keelemuistise kohale . . . Üriku lõpus oli kokkumurtud lisa – kuulsa araabia ränduri ja kartograafi Ibn Hurdadbihi käega õhukesele kitsenahale kantud Maailmakõrbe kaart . Nikyas pindas kaardi vaoshoitult lahti – ning niipaljukeseks tema vaoshoitust jätkuski ! Tuhmunud kaarditähiseid järgides , läbi kõrbete , mägede ja oaaside lookles iidseid riike ja muinaslinnu ühendav . . . . . . lõputu kaubatee . Ning seal , kahe karavanitee ristmikul , keset kallasteta liivamerd seisis . . . " . . . VALGE LINN ! " lausus Nikyas lummatult . Rännupäeviku viimastel lehekülgedel oli aastatuhandeid tagasi sihile jõudnud karavanijuhi lühike linnakirjeldus : " Tahtir Tamm ? r , kaupmees ja karavanijuht . Näen , mida kirjutan , kirjutan mida näen : VALGE LINN ! Näen teda tõusmas kesk habetkrussivat kuuma kõrbet mu juhtkaameli ees kollases kauguses kuldsete liivade lauguses VALGE LINN ! Ta kiirgab ja sädeleb kui kõrgete mägede hari Ta pimestab pilku kui kaunitar kes valgendab oma ihu mandli- ja jasmiinisalviga et vallandada Valitseja kihu VALGE LINN ! Ta seisab keset kõrbet kui lahtine aardevakk kus kumavad hundsaimad aarded : hõõgvalgest jaspisest tornid härmvalgest teemandist kroonid luikvalgest vandlist troonid VALGE LINN ! Ta juurde viivad teed on kui valgetest pärlitest keed On silmavalgest valgemad müürid ta ümber Söed tema koldes on valged On valge ta ees kõige tumedam mees Punavad huuled on valged VALGE LINN ! Kõik siin on valgemast valgem kui Kuu tähtede tuhas Valge on granaadimahl Pruunid palged on valged Must süda on valge on puhas Bigart laskis VALGE LINNA kirjeldusega koltunud lehe vaikse tuulega langeda . Ta ei imestanud linnakirjelduse vormi üle – araablased kõnetasid kaameleidki luulesõnul . Ent oli uskumatu , et valge võis olla nii valge ; ta ei usaldanud väidetavalt " puhtaid olekuid " – nood võisid ju olemas olla . . . ... kuid polnud seni end maailmas ilmutanud . Tegijatüübilt oli Bigart laviiniline – pärssimatu hooga , suures mastaabis , mida võimaldavad isiksusevägi ja rahavõim ( ekspeditsioonikuludeks läheb kakskümmend miljonit ) . . . . . . paneb ta õlilibedalt käima – sedapuhku arheoloogiaekspeditsiooni masinavärgi . Peale arheoloogide ning teeninduspersonali saab ekspeditsiooniga liitumise loa ka üks koopateadlane , petroglüüfide uurija . Nähes ette kõrberännakute suurt füüsilist koormust ning eluohtlikkust , ei võeta ekspeditsiooni liikmeskonda ühtegi naist ega alaealist . Pärast seda kui kõrberiikidega on kooskõlastatud juriidilise õiguse ja muinsuskaitse küsimused ( arheoloogiaekspeditsioon " VALGE LINN " läbib mitmeid tasandiku- , ranniku- ja mägikõrbeid ) , võib valmistuda teeleminekuks . Ekspeditsiooni teadusjuhiks valivad Bigarti eksperdid mitmete kandidaatide hulgast . . . . . . doktor Alioth Ar ? binsky , suurte kogemustega kõrbearheoloogi , paljude kõmuliste muististe avastaja ja väljakaevaja . Ekspeditsiooni liikmed läbivad teadusliku instruktaaži , kus neile muuhulgas loetakse ette kellegi kaupmehe või karavaniröövli Tahtir Tamm ? ri ( vahest janupalavikus loodud ) luuletus " VALGE LINN " . Harjumaks nööpesulatava kõrbekuumusega , läbivad eurooplastest ekspeditsiooniliikmed adaptsioonikambri , mille järel neist mitmed tuleb tagasi saata Euroopa varjukate vahtrate alla . Bigart oherdab sel ajal kopteriga kõrbetaevast ; sidevahendis kostab kellegi räme rünnakas hääl , mille peale piloot aeg-ajalt muigab . EMERSON ( karjub ) : Poiss , pea ! Oled nüüd päris hull või ! Kuulsin , et lähed kõrbesse arheoloogiaekspeditsioonile . . . On see õige ? BIGART : Nagu kuulsid . EMERSON ( karjub ) : Põrund ! Potte välja kaevama – kui on vaja õli puurida ! BIGART : Potte õliga – jääd rahule , Vana Purskaja . EMERSON : Sss-selge , kui mehel on must peas – peab tal olema VALGE LINN . . . ( Oigab teesklemata . ) Oi-eeeh , vaene põrund poiss ! Tapad onu Erebuse veel enne surma ära ! BIGART ( pärast pausi ) : Ütle mulle teele nüüd midagi rõõmustavat . EMERSON ( laokil ) : K-kohe . . . Eamon on saabumas ! Ta on kihlatud . ( Luristab ninaga . ) Ta ütles , et võtad neilt poole õnne , kui nad sind ei näe . . . BIGART : Pool – seda on palju ! ( Tõstab kopteri järsult kõrgemale . Hüüab . ) Tervita Eamoni ! Ütle , et ükskord ma selle õnne neile tasun ! EMERSON ( karjub ) : Mine siis , poiss , potile ! Mine oma savipotile ! Mine sajale savipotile korraga ! Prrrrrrrrrr !!! Tõmmanud kõrvaklapid peast , naerab Bigart . Maandab kopteri Marabi Maopühamu juures . Siseneb Maopreestri templisse . Võtab lage katvate liaanide varjust . . . . . . KERAKORVI , vaatab vastu valgust selle sisemusse . Kõnetab Kerakorvignoome . BIGART : Teiega on kõik korras . Kui oleks , et kogu õnne – poole õnne äravõtmist te ei märkagi ! ( Tõmmanud peoga kiviplatelt maha sinna vahepeal kihitunud savipõrmu . ) Siiski – peab ruttama ! Ühel varahommikul asus arheoloogiaekspeditsioon " VALGE LINN " tugevas tolmutuisus teele . Mitte maatsi ega veetsi , nagu taolised ekspeditsioonid olid ajast aega teele läinud . . . . . . vaid õhutsi . Doktor Ar ? binsky , ekspeditsiooni teadusjuht , kes pahaaimamata oli kopteris Bigarti taha istet võtnud , arvas , et tegemist on plaanipärase arheoloogilise luurega , mille andmete põhjal koostati kaevamiste prognooskaart . " Luurelennu jaoks poleks vaja olnud kogu rahvast jalule tõsta . . . Aitaks aerofotogrupist , " lausus Ar ? binsky , nähes oma inimesi köötsus raskete seljakottide all teise suuremasse kopterisse sisenemas . " Kaktuseoga kanda , Alioth , ekspeditsioon asub teele ! " ütles Bigart ning proovis starterit ( ta ise piloteeris juhtkopterit ) . Ar ? binsky veel lootis , et Bigart naljatab , kuid nähes teise tõsist ilmet , lausus häiritult : " Arheoloogiaekspeditsioon õhus ! . . . Kus pagan on seal kaktused ? ! " " Ärge heitke meelt , Alioth , võtsin teie jaoks ogasid ühes ! " naeris Bigart , " Mis te mõtlete ! " ei jäänud Alioth rahule . " Ma ei ole pilvearheoloog ! " " Kus vaja , maandame kopterid . " " Igal pool pole see võimalik ! " " Maandame seal , kus on võimalik . " " Kuidas kõrbes liigume ? ! " " Transportkopteris on kaks roomikveokit . " Ar ? binsky naeris kibedalt . " Kopterid , roomikveokid . . . Arheoloogia kahesaja aasta jooksul on ainus kõrbes vastu pidanud tehnika olnud kaamel ! " " Ei teadnud , Alioth , et olete nii põhimõttekindel , " – Bigart andis starterit ning karjus üle mootorihuilge – , " muidu oleksin tellinud küüruga kopterid . " ( Nagu laternaga korübandid lõid tolmuvihuris pöörlema kopterite vilkurid . ) " Liivatormi vähemalt võiksime üle oodata ! " karjus teine . " Mõni torm – peotäis liiva , Alioth ! " " Big ... " – tõusnud tolm pani doktori läkastama – , " . . . art ! " Viiest kopterist koosnev õhukaravan . . . . . . lendas paraadlikus peilrivis üle " olematu maailma " liivalõputuse . Kõik kopterid olid konveieruued , eelnevalt " sisse lennatud " ; rasketele kõrbetingimustele kohandatud erikonstruktsiooniga : täiustatud jahutussüsteem , helioakud , umbkummid jm. Aerofoto- ja seiresüsteemiga juhtkopter , mida algusest peale piloteeris Bigart , kus asus kipper Alessandro ja mehhaanik Zuben , mahutas endasse koos Aliothiga kakskümmend ekspeditsiooniliiget , nende hulgas pisut ülekaalulise arsti Kouni ja sõnaahtra , silmini troopikakaabusse kadunud koopauurija Josephine . Juhtkopteri järel paremal lõgises kopterlabor , kus asus kõige uuem arheoloogiaaparatuur ning tõhus tehnika kameraaltöödeks . Selle järel lendas transportkopter , kus paiknes proviant , telgid , isiklik vara jm. Eelviimasena , otsekui kannulpüsiv kõu , mürises raske transportkopter , mille hiigelmaus seisid kinnitatud roomikveokid , kihikoorija ja koppekskavaator . Kõige viimasena , õhukaravanist ohutus kauguses , rühkis teine raskekopter , mille mahukates tankides virvles närviliselt plahvatusohtlik aviokütus ning vastasparda paakides igavesti rahulik lasuurne joogivesi . Bigarti ees asuvalt monitoriekraanilt libisesid üle andmed õhukaravanist : lennujärjestus , kõrgus , kütusevaru ; kahksinine taevakupli lõputus ja varjude võidujooks kõrbeliival . Ning järsku . . . . . . nägi Nikyas monitoriekraani kõige kaugemas tagasihoidlikumas nukas , millele ei pretendeerinud ei skunk ega kondor , kõhna vistardes poisipalet , millelt paistsid vastu mure ja vastutus . Kuid see , et nende meeleolud langesid kokku , ei üllatanud enam Nikyast . Mis ajast ? Kopterikaravani lend kulges medreseraamatukogust leitud kaardi järgi . Iidne rändliivade alla mattunud karavanitee paistis kopteri kursilugeja ekraanil rohelise pulseeriva joonena . " Lendame otsekursil ! " teatas Bigart . " Nagu kõik lihtsameelsed , " nähvas teine . " Kui soovite silmuseid visata , Alioth , võin teid luitele maha panna . " " Tänan , " lausus Alioth viisakalt , " ma eelistan seltskonda : ootan kannatlikult , mil me kõik seal oleme . " " Te ikka veel ei usu õhuarheoloogiasse ... " rääkis Bigart muiates . " Sirvige materjali . " Ar ? binsky võttis ette andmetöötlusest tulnud aerofotod – ja luikas üle mootorimürina : " Vaadake siia ! Ärevil arheoloog libistas Bigarti ette rea seeriavõtteid . " Mida ma siin näen . . . " – Bigart jättis kopteri automaatpiloodi hooleks – , " peale liiva ja rohu . " " Vaadake kontuuri ! " " Asümmeetriline nelinurk . " " Just – ehkki see on ellips . Asumipaigas kasvavad kõrbetaimed tihedamalt . . . " " Miks ? " " Huumus . Looma- ja inimkontide fosfor ! " Bigart haaras juhised ning andis mikrisse käskluse : " Kõigile : pöörame tagasi ! " Juhtkopter asus pöördele . . . . . . ning maandus oletatava asumipaiga piiril , kuumusest kiirgavas liivakõrbes . Kõrbe kollasele lõuendile ilmus poolpäevaks kuum pilt " Arheoloogide telklaager " . Ekspeditsiooni majandusjuht Austin , kes laagri püstitamist juhtis ja majutamist korraldas , pöördus möödarühkiva Bigarti poole : " Kas oleksite nõus , kui teie telki asuks . . . " Intendant laksas endale vastu laupa . " Joseph ... nimi ei jää meelde . Nagu meeski ! " Bigart viipas nõustuvalt ja rühkis edasi asumipaika , kuhu laaditi maha kaevetehnikat . Selsamal ööl LAAGRIS . Kui kaugemal kõrbes käivitub diiselgeneraator ning telkides sütivad voolu päralejõudmisest teatava naksatusega elektripirnid . . . . . . astub ekspeditsiooni generaaljuhi telkmajja Joseph . Ta on laagritöödest rampväsinud ; vangub telgitrossidest kinni hoides asemevildile , nöörib saapad lahti ja roomab viimase jaksuga magamiskotti ( see on mahukas nagu osa maailmaruumist ning sisselülitatud küttest soe kui hahapesa ) . Selliseid magamiskotte pole olemas . . . liigahtab mõte suikvel Josephi peas . Ning ta teadvus kustub järsult kui meteoriit merre . Puhk hiljem siseneb telkmajja peremees . . . Bigarti peal pole väsimusemärkigi ; kaksteist tundi kõvasti tööd rüganud , on mehe higitopased riided ihu külge paakunud nagu pantser . Ta kiilub end kitsasse dušinurka ning keerab kraanid lahti . . . ( Väljakaevamiste avaakordi puhul on ta kõigile lubanud mõne liitri pesuvett ning järgneva päeva puhkust . ) End pesnud , raseerinud ; seljanõo karedast tüüst puhtaks tõmmanud , kuivatab Bigart end laetule all . . . . . . hüpnotiseerides oma lihastemänguga telki siuelnud sarvikrästikut . Sähvates aeg-ajalt oma haralise keelega , vahib kaitseasendi võtnud eefa teda ilmse mõnuga . Küll sest ! mõtleb Bigart maole lähenedes . Tajumatu vihvatus ... ... ja inimese käsi tabab mürkmadu sarvede tagant kuklast . Võimatu , sellist inimest pole olemas ! mõtleb madu , lüües oma jämeda kere keerdu ümber mehe käsivarre . Bigart lisab pressi , eefa taltub . Mõistlik . Mõtle oma lastele , mõtleb Bigart . Avanud telgisuu , heidab Bigart mao eemale kõrbesse . . . . . . teadmata hetkel ega eales , et eefa , Echis coloratuse hammustus on surmav . Tõmmanud telgiluku ridinal kinni , astub Bigart asemevildile , asib magamiskotist kinni , et seda raputada , sealjuures pomisedes : " Mõni madu võib magamiskotis olla . " " Räägite kui Maotaltsutaja ! " kostab magamiskotist ärganu pilges hääl . " Joseph ! " " Bigart . " Mees nihetab õlgu . " Kas te ei arvanud , et magamiskott võib kuuluda . . . Kena , Joseph . Võtan teid üheks ööks üüriliseks . Homme olgu teil endal magamiskott . " " Tänan külalislahkuse eest ! " Palun . Võtke oma poolele , Joseph . Kui hakkate norskama , viskan välja . " Paljas hiiglane libiseb magamiskotti vilkalt ning helitult kui varaan . Tema kõrval on äkki arktiline vaikus . Siis tunnetab Bigart enda vastas . . . Hommikul ärkasid nad hilja . Alustasid taas tutvumistseremooniast : " Nikyas . " " Josephine . " ( Naise hääl oli rauge . Ta keha oli paisund ning mehul kui üleküpsenud vili . Nagu too madu , munaspoegija eefa , tõi ta ilmale kaksteist poega , kelle hulgas olid mõned tütred . Ning kui ta Bigarti saatusest läbi libisedes omasaatust lahkus . . . . . . jäi ta järele liivale õrn libisjälg – maod on paindsad , kaunid , kirglikud ! Kõik naised tahavad olla maod , kuid vaid mõnel see õnnestub . Mille abil ? Mürk see üksnes pole ! ) " Siin on ohtlik ... sa lahkud laagrist esimese postikopteriga . " " Ma ei karda . " " Olin veendunud , et ekspeditsioonis pole ühtegi naist . Kust sa välja ilmusid ? " " Kui ma ütleks , sa ei mõistaks . Olen asomaatiline olend ... kehatu . " " See ei veena ammugi . " Nikyas tõmbas Josephine'i õrnalt enda vastu , tolle piht oli paindlik , siugjas ; keha lüheldane , tugev . " Nikyas ! " Värisev naine heitus temast ära kõige intiimsemal viivul . " Kui sa mu minema saadad , ütlen , et sa vägistasid mind ! " Katkestanud mees tõmbus agoonias köötsu nagu vigastatud meesipelgas . . . . . . ning naeris end aeglaselt sirgu ajades : " Mis siis juhtub ? " " Sul läheb käest , " – naise keel sähvatas huulte vahelt – , " VALGE LINN ! " Teine jahtus korraga , jäikus ja jäi seisval pilgul telgilakke vaatama . " Mida sa tead . . . VALGEST LINNAST . " Josephine'i keelel kees mürk : " Sa tahad VALGET LINNA kinkida naisele , kes surnuna ei suuda seda vastu võtta – elavana ei vääriks ta seda ! " " Allah annab sulle andeks . . . " Bigart tõusis äkitselt , tõmbas kaatsad peale . Telgisuul seisatanud , lõpetas : " . . . sa igamehe Seemnepõld ! " " Sina , Kentaur , olid esimene , " lausus naine kuulmatult . . . . . . kui Bigart oli väljunud . Väljakaevamised oletatava VALGE LINNA asupaigas algasid suure hooga . . . . . . ja lõppesid suure fiaskoga . Esimese kultuurkihini jõuti – tänu säädsale aparatuurile ja jõudsale kaevetehnikale – kahe kuu möödudes . Ar ? binsky dateeris selle hilisemate aegade kõrbeasumuks , milliseid rajati sõjateedele jäävatesse oaasidesse . " Harilik etapilinnak , kus väeüksused pärast rasket kõrbemarssi hinge tõmbasid , templiprostituutidel end lohutada lasid ja edasi marssisid , " seletas Alioth . " Dendrokronoloogiline analüüs näitas , et muistis kuulub klassikalisse ajajärku ning teda on tabanud kõigi tollaste fordilinnade saatus : saada vastase poolt tühjaks röövitud ja maha põletatud . " Bigart süngestus . " Arvate , et edasikaevamisel pole mõtet ... " " Seda ma ei arva , " ütles Alioth . " Tuleb minna edasi – ehk ilmutab teine kiht midagi ! " Josephine oli kusagile välja läinud , ja Nikyas istus töölaua taha , et jätkata mediteerimist ühe probleemsema idee kohal . ( Ta polnud senini peast pannud mõtet kiirläbinduspuurist ning ei väsinud otsimast selle lahendit . Ehkki kõik väitsid kui ühest suust , et lahendit pole olemas . ) Nüüd , pärast ebaõnne väljakaevamistel , oli ta peaaegu et valmis seda uskuma : " Ehk pole seda olemas – või on olemataolemas nagu VALGE LINN ? ! " Umbmõttest äratas teda korraga . . . . . . nõrk suhin nagu tõmbaks keegi lähenedes peoga üle telgiriide . " Sinu komme , " ta pööras pikkamisi pilgu suhina suunas , " Josephine ! " Madu oli seal . Piht paindlik , siugjas ; keha lüheldane , tugev . Madu liigahtas ning hakkas külgvongates talle lähenema . " Ainult eefa valdab külgsiuglemist , " meenus talle . . . . . . kui ta oma käe usaldavalt maole vastu sirutas : tolle puudutus oli jahe , milleski inimlik . " Nikyas ! " " Madu ! " hüüatas ta hoiatavalt . Josephine seisis ta ees ning sirutas tema poole oma huuli : too puudutus oli jahe , milleski maolik . Suudelnud , lausus Josephine : " Kui tahad , võid mind alati nii hüüda . " Selle öö saatsid nad mööda mingis erilises hellas hulluses ... Naine põimis iga tema ihuliiget ning peksles metsikult vastu ta niudeid nagu nimetus ohverdusrituaalis . Varahommikul kostis telgi lähedal jube karjatus ; seejärel võitlushäälitsused ja labidamatsud . Bigart pööras end magamiskotist välja . Oli ainsa sööstuga telgi ees ... . . . ning tõmbas labida mehhaaniku käest ( mees oli aohakatuses tõusnud , et käivitada diiselgeneraatorit ) . " Kiskusite mul käed otsast ! " ägas mehhaanik ja vankus eemale . Kastest tumendaval liival lebas liikumatu , õrnalt juba kangestunud eefa . Bigart tõstis ta üles ning viis pesa juurde , mille varahommikuses varjukas lohus . . . . . . oli kaksteist kahkjat maomuna . " Pole enam pelgu – päike ja kuum liiv hauvad teid välja ! " andis Nikyas maopoegadele elulootust ning pöördus reipalt tagasi . Telkmajas oli vaikus . " Josephine , aeg tõusta ! " Nikyas seisatas telgiesikus , langetas aegamisi pilgu ning nägi üpris imestamata , et esikupõranda õheval tolmukorral . . . . . . olid üksnes tema jäljed . Telki astunud , teadis ta juba , et magamiskott oli tühi . Telgisamba nagis helgatas talle vastu kaelaehe ; kui ta seda võtma läks , jooksis nöör sõlmest lahti ning kamee kukkus kildudeks . Oli nüüd see too heli , mida ennustas armunõid Turuväravas ? Ka väljakaevamiste teine kultuurikiht , Aliothi dateeringu järgi vanaida ajajärk . . . . . . ei ilmuta otsitavast linnast mingit jälge . Nähtavale tuleb üksnes meetripaksune kiht hästisäilinud kolpi . " Siiski midagi valget ! " lausub Alioth Bigartile . " Edasi ! " kihvab viimane . " Kaevamistega ? " " Ekspeditsiooniga ! " Laager võetakse maha mõne tunniga . Kopterid lastitakse , tangitakse , viiakse läbi proovikäivitus . . . Bigart , jätnud kaevamispaiga kohaliku arheoloogiamuuseumi hooldusse , annab käskluse stardiks . Ekspeditsioon " VALGE LINN " tõuseb õhku . . . . . . ning võtab suuna järgmise prognooskaardile kantud muistelinna asukohta . Ja siin hakkavad täide minema kogemustega kõrbearheoloogi Ar ? binsky kahtlused : Lauskõrbes , kõrgete luidete kohal jookseb kinni transportkopteri tiivikulaager . Meisterklassi pilootidel õnnestub lennumasin maandada ergi hiigelluite nõlvale . Kopter liugleb koos liivalaviiniga alla , süttib ja mõne minuti pärast plahvatab . Hukkuvad kaks meeskonnaliiget , sisse põlevad mõlemad roomikveokid . Neljast kopterist koosnev õhukaravan jätkab lendu . Vahetankimiseks kaljukõrbesse maandudes . . . . . . murdub ühel kopteritest telik ; masin läheb kaldu , tiivikulabad riivavad jäänukmäge ning lendavad vidistava linnuparvena laiali . Kolmest kopterist koosnev õhukaravan jätkab lendu . . . . . . ning maandub järgmise kaardil tähistatud kinnismuistise lähedal . Väljakaevamised kestavad poolteist kuud ; üksteise järel lähevad rivist välja liivapuhurid , vaakumeemaldajad ning lõpuks ka energiasõlm - koletus kõrbekuumuses sulavad sisse diiselgeneraatori kolvid . Elektromagnetid , süvaloodid jm prognoosimistehnika muutub korraga kasutuks ballastiks . Inimesi sureb kuumarabandusse ja skorpionihammustuste kätte . Et mitte lõhkuda objekti vertikaalsete sisselõigetega . . . . . . liigub Ar ? binsky sügavamale kogu kaevataval alal . Ka Bigart on töös . Päevatõusust päevatõusuni . Hirmus on vaadata ta mustakspõlenud , ülepingest lõhkemas lihasepalle , ja kole on kuulata pilkases ööpimeduses ta kirkalööke . Ar ? binsky ja arst on ainsad , kes teda julgevad kõnetada . Kord lõunavaheajal , kui kõik on taandunud varju , et hinge tõmmata , vaatavad nad kaevisel üksi rabavat Bigartit . . . " Teda pole ! " lausub Alioth veendunult . " Mõtled VALGET LINNA ? " küsib arst . " Mõtlen Bigartit . . . On keegi teine ... " " Inimene on igal hetkel keegi teine , " arvab arst . " Hakkab õudne , kui mõtlen , et peaksin tundma – toda Teist ! " lausub Alioth õlgu väristades . " Milleks tungida inimesse , kelle sügavus teeb meid olematuks ? ! " " Arheoloogilisest huvist , " lausub Alioth hapralt muiates . Kolme kuu pärast jõuavad nad kogu kaevise ulatuses esimese kultuurkihini – aga ei leia seda eest . " Maaväring , " lausub keegi väljakaevajatest . Alioth eitab . " Antropoloogiline hävi . Muistis on välja kaevatud . " Ühtses rivis lahkuvad väljakaevajad kaevandist . Bigarti poole ei vaadata – enamus hirmust . Alioth nördimusest , milles liigahtab kaastunne . Arst , kes astub Aliothiga kõrvu , heidab mureliku tagasipilgu Bigarti poole : too seisab üksi lõhutud linnapõhjal ning lahkujate järel tõusnud tolmuvedikud mähivad teda kui määrdunud haavasidemed . " Kuidas temaga on ? " " Sidemes . Korras ! " vastab arst Aliothile . Ar ? binskyle aitas . Ta kutsus oma inimesed kokku ning pärast lühikest nõupidamist sealsamas tühjaksröövitud linna kaevisel ütles Bigartile teenistuse üles : " Mina ja mu inimesed ei taha panna pead meile mõistmata eesmärgi nimel . " " VALGE LINN " , " sampsis Bigart vastuseks ( nädalpäevad magamata ja pesemata , nägi ta välja hirmus ning ülev kui põrmustatud jumal ) . " Te usute ikka veel , et see on olemas ? " Tõendamaks seda , langetas Bigart järsult pea . Rohkem midagi lausumata ulatas Ar ? binsky tüseda mapi " VALGE LINN " Bigartile . . . . . . ent too ei võtnud seda vastu . Pikkamisi pea tõstnud , vaatas ta tungivalt arheoloogile näkku ning lausus : " Andke mulle veel üks võimalus , Alioth ! " Ar ? binsky heitis pika pilgu oma kurnatud inimestele , kellest kolmandiku oli juba kaotanud . Ta küsis silmade keeles igaühelt tema arvamust – oli see keeldumine või nõusolek ? Kõrb suhises sel ajal juba salapäraselt nende ümber – algas " kõrbelaul " , liivatormi uvertüür . ( Hüpikud , sisalikud ja viiksjänesed kadusid vilkalt oma urgudesse ning tuulevaikuses igavlenud tuulesiilid pistsid pöörases rõõmus allatuult veerema . ) " Orkaanihoiatus ! " hüüdis jooksuga lähenev radist , radiogramm näpu vahel . " Kopterid stardiks ! " Bigart leidis end viivuga . " Hullumeelne ! " karjus Ar ? binsky üle tuulehuike . . . . . . ning klammerdus koos mõnekümne mehega Bigartisse . Too paiskas nad ühte müselevasse kompa . Me tõuseme – või oleme veerand tunni pärast elusalt maetud ! mõtles Bigart lahedalt , loopides tõrkuvaid mehi kui pampe kopteriuksest sisse . Rasked lennumasinad pöörasid ninad vastutuult ning tõusid läbi hämarduva ilma ja vihurdava liiva . . . . . . üles nähtamatu päikese ning pilvitu taeva poole . " VALGE LINN !!! " leidis juhisele rõhuv Bigart endas jälle kord kinnitust – ning naeris neid kõiki välja . Naerab veel , see hull ! mõtles Alioth hammaste laginal . Kui huumorita aru end ammendab , siis hullude naer päästab maailma ! mõtles arst omaette . Orkaan kogus väge ja massi ; võimas tuulepress ning rasked liivaviherikud sangutasid koptereid kui mängukanne . Bigart tõmbas gaasihoova lõpuni , tallas pöördepedaale tempokalt kui džiigitantsija . . . . . ning vappuv lennumasin pressis end vaevaliselt läbi tormihorisondi . " Hävitan su ükskord , tapan ! " surus Bigart läbi hammaste . " Oled mulle neetut palju hinge hirnund ! . . . Eee-ei , ma ei tapa sind – pistan sul silmad peast ja panen oma Veskeid pöörama ! " " Õud-ne ! " Ar ? binsky kuulis seda needmist oma kõrvaklappides . Lülitanud sisse mikri , karjus ta lõpuks vapustatult : " Kelle kuradi pärast ? ! " " Orkaani !!! " röökis Bigart talle vastu . Mäslevast tormihorisondist murrab esimesena läbi Bigarti kopter Teine ja kolmas lennumasin jäävad teadmata kadunuks Sooritanud hädamaandumise väikeses kõrbelinnas Nashiras , mis asus Aljidmahi tasandikukõrbe Beidi oaasis . . . ... kompisid nad üksteist kaua ja usaldamatult , püüdes selgusele jõuda , kes neist on elus , kes surnud . Linnavanem ja teravalt mustvalged linnaelanikud võtsid neid vastu mõistmise ja kaastundega nagu kõrbes ajast aega kombeks ( harva hättasattunuid mõistavad kõige paremini need , kes on pidevalt hädas ) . Silmili maas , tänasid araablased nende pääsemise eest Allahit , tehes kummardusi kopterile , skandeerisid kooris : " Matar ! Matar ! " " " Õnnelik Vihm " , " lausus Nikyas . " Täht , mis toob endaga kaasa sadu . " " Nad peavad leppima meie pisaratega ! " nähvas Alioth . Linnavanem Aldafirah , saateks tuhatkond linnaelanikku ( nende laiade hõlstide lehvituul jahutas pääsnute õhetavaid palgeid ) , juhtis ellujäänud arheoloogid . . . . . . toortellistest laotud kohmaka hoone juurde , mille sissepääsul ilutses elegantne silt : ALCHIBA ( Telk ) " Hotell – lõpuks ometi ! " õhkasid arheoloogid kogu hingest . Nagu enamik kõrbelinnu , koosnes Nashira tillukeste aknasilmadega savimajadest . Hoonestus oli madaltihe ning meenutas meemäkrade urukolooniat . Linnakeskuse poole liikudes avanes aga pilgule hulganisti kauneid ehitisi : väikesi seraile , mis meenutasid nikerdatud mängutoose ; mošeesid ning minarette , mis prohveti sõrmedena sihtisid taevasse , kust tulid maha nii õnnistus kui ka kadu , nii vihm kui ka põud . ( Kõigi islami linnade juures võis hoomata mingit aloogilist loogikat , mille arhitektooniliseks eeskujuks oli koraan – nii väide kui ka vastuväide purunesid tolle vastu . ) Bigart astus mööda linna ainust sillutatud peatänavat . Morn ja mõtlik , oli ta juba pannud jala " hotelli " trepiastmele . . . . . . kui ta kõrv püüdis kinni kiirustava surma . Ennetusreaktsioon jäi sajandiksekundiks toppama : kuul riivas ta raseeritud , keeglikuulina läikivat pealage ning laksatas trepiastmesse . " Ma ei kanna lahku ka siis , kui mul on juuksed , " näis ütlevat Bigarti pilges muie . . . . . . kui ta järgmise kuuli eest juba suure edemusega ära läks . Kuulid ta ümber siutsusid nagu linnud , ning talle oli selge , et laskur pidi asuma kusagil kõrgel . Pead olema taevas , mõtles Bigart meloodilisele surmale vastu astudes , maa peal sa mu käest ei pääse ! Liikudes keset tänavat – majaseinte ligi hoides võisid kuulid leida valeadressaadi – , ligines ta lähimale minaretile . Kuulide " vilesoolo " lakkas . . . . . . kui ta jõudis puldanist päiksepurje alla , mille olid tõmmanud tänava kohale kangakaupmehed . Siit tegi Bigart pika sööstu ; kirevad kangavärvid võtsid ta silmis katkematu valgusspektri kuju . Ning ükski tänavakaupmees ei võinud öelda , kes temast möödus – džinn või värviline tuul . Minaretijalamile jõudnud , mõistis Bigart , et oli hiljaks jäänud . " Mu sööst pole parim . . . Tulin aeglaselt ! " aasis ta ennast . Uks kõrbemajakasse oli pärani ; puuvillakorvist ja kiudköiest tehtud algeline tõstuk – all . " Tuvikütt on läinud , " ütles talle taju , " sulgi noppima " . Siiski võttis ta nõuks tõusta mööda torni kitsast keerdtreppi üles . Esimesel korruseplatvormil , millelt uks viis välja ringrõdule , ta midagi ei avastanud . Seevastu minareti tipus , kust kogu oaasilinn paistis nagu peopesal , leidis ta kena asjakese . Bigart vaatas seda viivu eemalt – relva ilu oli teda alati köitnud : seal ta seisis , ühelainsal väljatõmmatud tugijalal nagu viiul poognal ... ... elegantne GALIL snaipripüss , väärispuust pära ja inkrusteeritud metallosadega . " Nagu Amati . . . pole siis ime , et tal on nii meloodilised kuulid ! " naeratas Nikyas relvale ning võttis selle trahh-trahh ! kätte . " Üksiktellimus . Kaliiber <arv>,<arv> . Lõhkekuuliga padrunid M <arv>. Teleskoopsihik . Laskekaugus kolm tuhat meetrit ... Pidin see just mina olema , kes sind kompromiteeris ! " Kahjutundega murdis ta relva käte vahel pooleks ning jättis tükid tugijalale ripendama . Tagasiteel " Alchibasse " juurdles ta mõne viivu snaipripüssi päritolu üle . " Kõrbelinnakese relvasepad sellist juba valmis ei tao . Peavad olema Meistrid mujalt ! " Siis unustas ta korraga intsidendi . ( Bigartil ei olnud vaenlasi . Kui need tekkisid , siis väga lühikeseks ajaks . Ning selle peale ei tulnud ta iialgi , et laulvate kuulide taga ei pea alati olema vaenlased . ) " ALCHIBA " . Pärast seda , kui Bigart on kohale jõudnud ning paks raseerimata " telgiomanik " talle kätte juhatanud tema toa – valgekslubjatud , üllatavalt puhta kambri – , tutvustab " Telgiomanik " enne toast lahkumist end. TELGIOMANIK : Nabih . Tütre nimi on Asmidiske . BIGART : Nikyas . ( Viskub seliti sängi . ) Kas tütar sünnib varsti ? NABIH ( muheleb ) : Kuusteist saab , kui juba sündis . Nüüd poega tahaks . BIGART : Hüva , Nabih . . . üks hetk ! NABIH ( kummardab uksel ) : Jah , sidi . BIGART : Saada mulle Ar ? binsky . Kohe . Ar ? binsky , pestud , raseeritud ; taastunud elutundest rahul ja enesekindel , siseneb . . . umbes veerand tunni pärast . AR ? BINSKY : Kutsusite mind . BIGART ( pilk liikumatult laes ) : Väike igavik tagasi . AR ? BINSKY ( kuivalt ) : Aeg möödub kiirelt . BIGART ( sirutab käe ) : " Rännuplaan ja VALGE LINN " – kus need on ? AR ? BINSKY ( võpatab kergelt ) : Jäid kopterlaborisse . Prognooskaartide ja muu materjali hulka . ( Taganeb , seda tajumata , ukse poole . ) BIGART ( liustikurahuga ) : " Rännuplaan ja VALGE LINN " , Alioth . ARABINSKY ( rünnakalt ) : Miks te ei küsi inimeste järele ? BIGART ( uneldes ) : Asmidiske on sündinud . Veel sünnivad Omar , Ahmet , Salma . . . AR ? BINSKY ( ärritatult ) : Mis siis – sündigu ! BIGART ( liigutamata ) : VALGE LINN ei sünni enam kunagi ! AR ? BINSKY : Miks mitte – araablased luuletavad ju ikka ! BIGART ( äraolevalt ) : Ar ? b ... insky , te võiksite ka kord elus araablane olla ! ( Naasnud . ) Aga te olete alati " doktor " . AR ? BINSKY : Enam mitte teie teenistuses ! ( Väljub puudutatult . ) Ar ? binsky ei solvunud . Arheoloog hakkas seda aimama , mida arst juba teadis , et Bigart ei seisnud kõikidest inimsuhtluse ekstsessidest mitte ülemal ega alamal , vaid väljaspool neid . . . . . . sel kõrgemal ebaisikulisel astmel , kus võideldi surmani , kuid ei laskutud tülini . Aliothile valmistas too tundmatu inimlikkuse aste imetlust , ent ka hirmu . Minnes seljakottide ning suveniiridega ( nagu kokkulepitult ostsid arheoloogid oma naistele kingituseks kentaurikamee , sest ka kaugele südakõrbesse oli tunginud juba see ehtemood ! ) maandeplatsile , saatis neid kogu Nashira mustvalge elanikkond . Kui arheoloogid olid kopteris , kipper juhistel . . . . . . jäi alla valuvale väljakule üksnes päiksevardas mustaksräidind Bigart . Teda oodati ülal , ent ta ei kiirustanud , vastupidi , hakkas aeglaselt , tollhaaval eemalduma . " Meele-ära-ne . . . " pudenes sõna Allothi suul pihuks . " Bigart , " hüüdis ta seejärel ägedalt , " ega te ometi mõtle seda tõsiselt ? ! . . . Teil pole vähimatki lootust . . . Mitte ühtegi võimalust ! " " Kaamelid . " " Lõpuks te võtate kuulda ! " Arheoloogi hääles kostis võidurõõm . " Head teed , Ar ? binsky ! . . . Oma palga leiate Dakari pangast . " Bigart andis kiprile käskivalt märku . Kopter käivitus ; tiivikud lõid pöörlema kui mõõgad korübantide käes , paisates üles paksu tolmupilve . " Aga vihm . . . vihm ? ! " karjusid põuast kurnatud araablased , klammerdudes tirtsuparvena igast küljest kopteri külge . Lennumasin tõstis nad õhku . . . . . . kuid meeleheitel karjused ja põldurid ei lasknud temast lahti . Märjaks saamata nad alla ei tule ! mõtles Bigart . Sooned laubal lõhkemas , möirgas ta üle mootorimürina : " Luban : te saate oma vihma ! " ( Üksteise järel nagu langevarjurid õhuparaadil lasid araablased end kopteri küljest lahti , ning laiad hõlstid tuult täis , hõljusid sujuvalt maa poole . ) " Annad kergelt lubadusi , noor isand , " kostis selja taga vaikne hääl , mis ei heitnud vähimatki kõlavarju . Seda häält olen ma kuulnud ! Mõtles Nikyas . ( Ta eksis . Tema ees seisis võhivõõras tavalist kasvu mees , tavalised riided üll . Pea ümber mähitud tuareegirätt oli lastud vabaks õlgadele , nii et ta nägu oli kõrbeelaniku kohta liigagi avatud . Seda kattis pruun peente vagumutega nahk , mis meenutas krakelüüri kreeka pühamute piltidel . See tutvustas sõnadetagi võõrast kui kõrberändurit – karjust või küütijat . Too , mis teda noist eristas , oli tätoveering vasakul näopoolel ja paremal käeseljal . " Pole sulle midagi lubanud , " tahtis Nikyas vastata . . . . . . ent juba olid varmad jalad võõra kuuldeulatusest eemale viinud . Ta käis läbi mitmed karavanseraid , küsitles tänavakaupmehi ning lihtsalt vastutulijaid : kust võib Nashiras osta kaameleid ? " Kaameleid ? Igast kohast . Peale Nashira , " vastati talle ühtmoodi . Terve nädala jooksul . Igal õhtul jõudis ta tagasi " Alchibasse " , kus teda teenindas telgiperemehe tütar Asmidiske , virbpeenike kaunitar , kes lõhnas kui . . . " Parem-mitte-nuusutada " . " Kui kaua sa pole end pesnud ? " küsis Bigart temalt toitu vastu võttes . " Kaks aastat , " nuuksatas tütarlaps , " pole siin tulnud piiskagi vihma ! " " Hoolitsen , et sul oleks silmavett . " " A-annad k-kergelt lu-lubadusi ! " nuttis Asmidiske ta nõjal . Kambrisse sisenes tütarlapse isa Nabih . Kummardas ning teatas : " Kui sidi lubab vihma , lubab rahvas tuua kaameleid . " " Ütle neile , et nad saavad oma tahtmise – toogu kaamelid ! " Nabih kummardas . Ent kambrist ei lahkunud , vaid veeretas peas oma pruune silmi ning tammus jalalt jalale . Silmad viimaks külalisel ja ta teenijal seisatanud , lausus : " Sidi teab meie kombeid : kui võõras on araablase vara pisut kasutanud , peab araablane selle kinkima võõrale . " Asmidiske järsku enam ei nutnud . Sel ööl hakkab tulema õrna võrsutavat vihma . Õhuke sajukardin ripub aknal , kiduratel põõsastel ja kolletund kõrberohul . ( Sadu mõjub viljastavalt ka Asmidiskele : kümne kuu pärast toob ta ilmale seitsmikud , kes kõik jäävad elama . ) Nikyas seisab akna all , loendab kaameleid , keda tuuakse ühe- , kahe- ... karjakaupa järjest juurde . Kui sadu ei lakka , saab must kaamelikasvataja ja – jumalaga , õli ! mõtleb Bigart . Ning pöördub kambri poole , kust kuuleb õrna kilahtust : See on Asmidike ( " Särav " ) , kes üleni säravana passib peegli ees kaela ... ... kahvakat kameed . Vihm märjutab kõrbes luiteharju , kastab Nashiras tsinniaid , mõne piisaga noori viljapuuaedu ... ... ning möödub oaasist ( nagu Asmidiske üürike õnngi ) , pahisedes kosena tuhat viissada miili kaugemal ookeani . " Seda teab Allah , kuhu tema kallab ! " targutab Nabih . " Mina keerasin kraanid kinni ! " nihvab Bigart . " Miks ? " " Aitab mulle kaameleid . " Bigart seisab varahommikul sajapealise karavani eesotsas Nashira väravas ... . . . kui tema juurde astub mees , kelle näole Allah oli andnud autogrammi . " Kui on palju , võib alati rohkem olla . Võõras mõtleb ehk kaameleid . " " Mis su nimi on ? " " Tahtir Tamm ? r. " " Tundub tuttav . . . " " Sellenimelisi on palju . " Mees kaotab oma märgitud käe kaamelilakka . . . . . . ning võidunud tokerjas kaamel läheb pikkamisi heledamaks . " Peab teele asuma – päevavalge juba värvib kaameleid ! " lausub Bigart . Ning annab piki karavani küütijaile märku teeleasumiseks . " Mis su sihiks on ? " " VALGE LINN . " " Liigun sinnapoole . Saan ehk kasuks olla . " " Kõrbes ruumi kõigile ! " kostab Bigart ja nähvab juhtkaamelit kantsikuga . Tahtir Tamm ? r võtab oma kaameliga talle järele ... ... ning kaamelikellamäng paneb koitva kõrbe sajahäälselt helisema . Bigarti teine arheoloogiaekspeditsioon oli eespool mainitud vigu arvestades komplekteeritud eranditult kaamelitest ning sitketest kõrbeasukatest . Kui kaamelid olid kaamelid nii Gobis kui Kalaharis , ja kõrb oli kõrb kõikjal , siis kõrbeasukad olid üksjagu erinevad . Ühtedele oli kõrb " maailma olematu osa " , sünnimaa . Teistele , mängumeelatele , oli kõrb hiiglaslik Liivakast ; nad ilmusid oaasilinnadesse nagu tuulesiilid – teadmata kust . Need hulguinimesed – peamiselt rikkad seiklejad , tagaotsitavad retsidivistid , paikseks jäänud turismiprostituudid – kujutasid endast mõnda aega paariaid . Põlesid siis ääspalava päikese all tukkmustaks , võtsid ümber laiad-lahedad kuhtid , segunesid pärusrahvaga – ja otsi liiva luites ! Bigarti korteežis oli ühtesid ja teisi : pikakasvulisi tuareege , väikesi veerjaid bušmaneid , kvarteroone , latinosid ja afrikandreid . Kokku tuhatkond labidameest , kes lootsid kaheaastase põua järel väljakaevamistel veidi teenida . ( Seda , et mindi midagi välja kaevama , arvati kolonnis eespool – tagapool levis kuuldus , et siirduti midagi kinni ajama . ) Retke teisel päeval liitus arheoloogiaekspeditsiooniga ... ... kõrbestumist uuriv kaamelitel teadlastegrupp . Veel mõni päev hiljem – mustlased muuladega . Paarinädalase rännaku järel . . . . . . kaotab Bigart lõplikult kontrolli oma karavani üle . Ta ei saa iialgi teada , et tema arheoloogiaekspeditsiooniga liitub veel velvitšiakõrbeid uuriv morfoloogide grupp oaasimurdeid koguv etnolingvistide punt Kolmandal rännunädalal , ööpäev enne järjekordset liivaorkaani ... . . . haakub karavani lõppu üks kõrbekaadreid jahtiv filmigrupp . Öövõtetelt laagrisse naasnud naisoperaatori Aza riided on ribades , juuksed liiva täis , nagu oleks eesootav orkaan temast juba üle käinud . Kaugel pilgul , kangel keelel väidab Aza , et sel ööl oli tal kõrbes korda läinud filmida . . . . . . elusat kentauri . ( Kahjuks see kinematograafia jaoks unikaalne kaader hävib veerand tundi hiljem algavas liivatormis . ) Järgneval kümnepäevakul pärast orkaani mõõdavad Bigarti ekspeditsiooni riismed kõrbes kõige kuumemaid miile . Kõik karavaniteele jäävad kaevud on kuivad , osa neist kinni tuisanud ; küütijad on sunnitud tapma viimased kaamelid , et saada loomade maost kätte mõni liiter liisunud vett , mida jätkub sadadele vaid huulte niisutamiseks . Ühel tulipalaval keskpäeval ( Bigarti jalatsile haagitud termomeeter näitab <arv>oC ) suure pingutusega järjekordsele luiteharjale tõusnud . . . . . . silmavad nad all varjukas nõos tervet kaktusevälja ! Need meenutavad punaste viljadega viigikaktusi – " kõrbeleiba " , mille marjadest on saanud sööduks ja mahlakatest vartest joonuks paljud nõrkenud kõrberändurid . Bigart , Tahtir Tamm ? r ja üks ellujäänud taimeteadlane , kes tuvastasid kaktuseliigi ainsal põgusal silmariivel , püüdsid allatormajaid peatada . . . . . . ent nad pühiti teelt janupalavikus aru kaotanud inimvarjude poolt . " Biggg-art ! " karjus ta juurde tormanud morfoloog Mufrid Furman , " kurat võtku meid , kui me laseme sel sündida ! " Mufrid klammerdus ta külge ning raputas kui hull minaretti . Haaranud relvad , tõkestasid Bigart , veel mõned küütijad ja Furman janust arukaotanutele tee . Avanud pärast hoiatuslaske esimeste pihta tule , jäid nad sadade poolt ümberpaisatutena maha lamama . Ning tõusid püsti , kui kuum kehadelaviin oli neist üle vooganud . . . Jõudnud nõkku , viskuvad janulised kaktuste peale nagu rändtirtsuparv ; ajavad punaseid marju peoga suhu ja imevad mahlaseid kaktusevarsi . . . Nõost ei kosta ainustki sõna ; ei rõõmu- , ei kurbuseväljendust . Surma hääl on vaikus . " Giansar ! " lausub Tahtir Tamm ? r vaid ühe sõna . " Mürgipaik ! " " Saan aru , " surub Bigart hammaste vahelt , " ümber panna pole vaja . " Paarsada neist jääb nõkku ; nad lahkuvad elust ruttamata , valude käes köötsus , kaktusemarju peost välja laskmata . Mufrid tuleb liivarõunakust üles nagu kloun peietelt – suur punerdav " viigikaktus " rinnal . Võtab prepareerimiseks kaasa , jõuab Bigart vaevalt mõelda . . . . . . kui ta juba teadlasele kogu jõust karjub : " Mufrid , kaktus käest ! Kohe ! " Teine jätkab luitenõlvast ülesronimist : teel ajab ta isukalt marju suhu , rebib kaktusevarsi ; mahl nirisemas mööda käsi , tõstab ta kaktuse suu juurde ... Bigart tulistab . Veel ! Ja veel ! Purustatud kaktusetükid ja punased marjad lendavad teadlase käest laiali nagu suured tahked verepiisad . " Giansar ! " kordab Tahtir Tamm ? r kaktusenõost üle vaadates . " Ei siruta Allah kätt elu ja surma vahele – kes oleks mina , kui seda teeksin . " " Ära siit Mürgipaigast . . . " kähiseb Bigart . " Edasi . . . " Bigart noogutab . " . . . sinna , kus on . . . " Bigart sulgeb silmad . " ... VALGE LINN ! " Tahtir Tamm ? r ees , Bigart tema järel , jätkavad nad rändu tõotatud eesmärgi poole . " Saatana meri " lainetas – kuum pinnatuul rullis nende ees jalatsite alt tõusnud peenikest liiva . ( Seda " lainetust " oli ohtlik vaadata : rändurit võis tabada avarusehullus . ) " Silmad üles ! . . . Silmad üles ! . . . Silmad üles ! " kuulis ta ühtjada Tahtir Tamm ? ri hoiatavat häält . Sõnapaar kordus rännupäeva sees sadu , nädala jooksul tuhandeid kordi . . . " Jäta ükskord , sa Maalitud Häirekell . . . " ei pidanud lõpuks vastu üks neist , sisendusliku lihaskompleksiga Mahmud . " Kahju , et pole rõhknaelu – muidu ma kinnitaks oma silmad taeva külge , " ütles afrikander , kes polnud seni end tutvustanud . ( Nemad neljakesi . . . . . . kes jäid ellu pärast kaktusenõgu . Mufrid oli surnud Bigarti kätel teisel rännupäeval janu ja kaktusemürgituse kätte . Nädalase retke seisuga olid neile selga jäänud luitunud räbalad , alles pool gallonit joogivett , ranitsasse pisut toidust – ja ei mingit lootust kusagile asumusse välja jõuda . ) Sellest hoolimata tõstis Bigart korrapäraselt oma küljel viipuvat kaarditaskut , et heita sinna pilk . Ta tegi seda süüvega , professionaalselt . " Jäta , boss . . . " Mahmud krimpsutas valuldi oma lõhkikuivanud nägu . " Vaata parem mulle otsa : kui mu lõust ei näe täna piisake niiskust , läheb ta laiali kui savipott ! " " Savipott pole halb , Mahmud – kuskilt sa pead teadma , et osaled arheoloogiaekspeditsioonis , " lõbustas end afrikander . " Kaev ! " kostis Tahtir Tamm ? r ning osutas luitevaarangu põhja , kus ümber kivikuhjatise paistis kolletunud rohtu . " Sa oled intelligentne , " lausus Bigart afrikandrile , kui nad kuivanud kaevul olid hingetõmbeks peatunud . " Mis su nimi on ? " Afrikander , Bigartist pool pead pikem lihaskoloss ( seetõttu ta väljakaevajaks saigi ) tõusis viisakalt kummardades : " Kaarnaroog . Nagu me kõik . Homme . " " Nimi ? Täna ? " " Addy an Aladdin . " " Addy Aladdio . . . Pidime lõppvõistlusel kohtuma . " " Jah . Mu võitlus lõppes enne . . . Nüüd tead minu tõelist nime : Timukas . " " Kahju , Addy . " ( Bigartile mõjus teade kui isiklik õnnetus . ) " Oleksin sind finaalis löönd ! " lausus Addy . Bigart vaikis . Addy võttis tagasi : " Käib kumu , et su sööstud ületavad helikiiruse . . . " Aladdio väärutas pead . " Olen õppinud kirurg , tean inimese anatoomiast kõike – see pole võimalik ! " " Usun , " lausus Bigart noogates ... . . . ning astus Tahtir Tamm ? ri juurde , et näha , mis rituaali too toimetab . Maalitud Häirekell ( hoolimata tukkmustast päevitusest , polnud tätoveering ta vasakul näopoolel ja paremal käeseljal põrmugi tuhmunud ) oli endiselt maas ning imes putkevarrega midagi läbi liiva . Vesi ! sai Bigart pihta esimese mõttega ; ta teadis , et nõgudes võib kahe savikihi vahelt leida kevadvihmadest jäänud vett , kuid mitte igal pool . " Kuis sa selle üles nuhkisid ? " " Kel on nina naftale , kel veele , " lausus Tahtir Tamm ? r , lasknud ülesimetud märjukese hoidlikult plaskusse . Mõne hetke pärast olid neil kõigil kõrred suus . Kõrvetava janu kustutanud . . . . . . kogusid nad vett ühisesse kanderihmadega lähkrisse , mida kandis ja kamandas Bigart . Neil õnnestus kätte saada paar gallonit , kui vesi ootamatult lõppes , ning kuipalju nad ka luitevaarangut ei sondeerinud , ei tulnud üles enam tilkagi . " Sõrmkübaratäis mehe kohta päevas – siis peaksime järgmise kuiva kaevuni välja vedama , " ironiseeris Mahmud kibedalt . " Vaiki , sa härjamusklitega Hädapask ! " kihvas Addy ja kaotas tollele tagantkäelöögi hingeauku . ( Mees varises kui kuht varnast . ) " Ära aja kraade üles , Addy , " lausus Bigart jahedalt , " kuum niigi . " " See oli nii-öelda " harjutuse korras " . Ta on mu partner : treenime iga päev . " " Mida sa . . . loodad ? " küsis kaardi kohale kummardunud hajevil Bigart . " Tulla maailmameistriks ! " kostis Aladdio lapssiiralt . " Maksan Ishäki perekonnale nõutud valuraha kolm miljonit ja . . . " " Jälle fantaseerid , Addy , " lausus toibunud Mahmud . " Tagantkäehaak kukkus sul välja kuninglik ! " Afrikander seisis Bigarti selja taga , tardunud pilk tolle lahtipinnatud kaardil . Kui viimane selle kokku pani ja kaarditaskusse pistis . . . ... jäi Addyo pikemaks viivuks tühja koha lumma . Tahtir Tamm ? r seisis neist eemal ega tundnud toimuva vastu pealtnäha mingit huvi ; ent kui nad end sealsamas kaevupaigas ööpuhkele seadsid , lausus ta muuseas Bigartile : " Täiskuu , noor isand . See helgib kui noakülg . " " Mida sa neist tead , Tahtir Tamm ? r. Au on neile kõik ! " kostis Bigart , hääles liigne tulisus . . . . . . mida langeva kivi tuul südaööl maha jahutas . Ta tundis tuuleuhka oma näol , tõmbus kõrvale , ning kuulis , kuis kivi ta pea kohal liiva matsatas . Alles siis ta ärkas . . . ( Tahtir Tamm ? r nägi kuuvalgel võitlevaid hiide ; talumata seda hirmsat ilmsiund kauem , kattis ta näo burnusehõlmaga . ) " Aitab . On öö ja öösel tahan ma magada ! " Seda vahest tähendab nõrk muie ta näol . Bigarti sööst on kiire kui valgusevälge – see tabab , ei tapa . Lõpp , võitlussirge : käsivarrehaare , mõlema vastase pead on raudselt lukus . Vaheltsukeldus – vastaste laubad raksatavad kokku kui planeedid taevaruumis . . . . . . ent kumbki maailm ei hukku . Bigart fikseerib oietult rippuvad vastased käsivarrehaardesse – ühtekokku teeb see oma kolm tsentnerit – ning laseb mõlemal korraga kukkuda . Tuhmid matsatused reedavad mingi erilise kõrvalheliga , et kehades on elu . ) Koitis . . . Tahtir Tamm ? r kuulis teda lähenemas . " Kus olid , noor isand ? " " Kõrbes . Und nagunii poleks tulnud . " " Hakkame minema . . . Nad tulevad järele . " Kas tulevad , mõtles Bigart veelähkrit õlale võttes . Tahtir Tamm ? r läks ees . Mõne aja pärast kadusid sammud ta järelt . Ta pöördus ringi . . . ... ning silmas hiidu minemas tagasi öise võitluspaiga poole . Nikyas nägi neid eemalt . Mahmud istus kui tume haavatud lind luitel , õõtsus küljelt küljele ning oigas . Afrikander polnud veel elustund , ent jäljed liival osutasid , et ta oli end liigutanud . " Mispärast ? " küsis ta Mahmudi ees peatudes . " Kaart . . . Addy ütles . . . et see . . . maksab miljardeid . " Mahmud , end kogunud , ohkas hingepõhjast . " Ta ütles , et saab valuraha Ishäki eest ära maksta . . . Ja maailmameistriks tulla . " " Siin on talle – kaart , " Bigart viskas planšeti teise ette liivale . " Ja ütle Addyle , et ta vorm on hea – ükskord tuleb ta kindlasti maailmameistriks . " Nikyas Bigart pöördus , et lahkuda . . . . . . kuid peatus kesksammu . Selg mahajääjate poole , libistas ta õlalt veelähkri , ning jätnud selle luitele , eemaldus kiirete jõudsate sammudega avakõrbe poole . Nad seilasid " Saatana mere " kõrvetavatel lainetel veel nädalapäevad . . . Otsekui endastmõistetavalt oli ta Tahtir Tamm ? ri ette lasknud . ( Enne vähemalt oli Bigartil kaart , kuhu aeg-ajalt pilku heites võis endale sisendada , nagu teaks ta teed . ) Mõlemad olid üleinimlikult vastupidavad ja kõvad nagu kõrbe raudpuud . Puhanud vaid mõne tunni ööpäevas , jätkasid nad visalt oma teekonda eesmärgi poole . " Teaks vähemalt , kui kaugel . . . " " Milleks see ? " puhkis Tahtir Tamm ? r tal sõnad suult . " Et hooga mööda ei läheks ! " nähvas Bigart . " Kui mõtled kaevu – siis ... " " VALGE LINN . Mis me keerutame . " " Edasi . " " Ons läbi kõrbe sinna ainus tee ? " " Kui mõni on kusagil raskem , siis sobib too . " " Millal hakkad lähenema ? " " Kui tunned , et läheb talumatuks . . . " " . . . kui tunned , et on lõpp . " " Terane ! " Viie veeta päeva pärast , kui Bigarti nahk lõhkeb , kui piinav köha toob rinnust üles verepihu ning silmi tõuseb liikumatu klaasjas sudu , millest läbi vaadates paistab maailm tundmatuseni muutunud . . . . . . tunneb Bigart , et ta hakkab lähenema . " Mis koht SEE on ? " " Elavate Surnute Kõrb , " kostab keegi . ( Vahest Tahtir Tamm ? r. ) " Mida see tähendab ? " " Et need , kes siin veel elavad , on surnud . " " Ma mõtlen , järelikult elan ! " " Sa jätsid veelähkri maha – eile keskpäevast peale oled sa surnud . " " Kurat võtku ! ( Bigart vihastas . ) Aga ma räägin , liigun . . . " " Sa liigud Elu Kujutluses . . . See tõuseb silmi , kui rändad Elavate Surnute Kõrbes . " " Kuradile – mul polnud siia asja ! " " Mõtle järele ! " Bigart on pahandatud : " Ei tule meelde ! " " VALGE LINN . " " Sa tahad öelda , et VALGE LINN asub . . . " Bigart on valmis muigama , kuid lõhkised huuled ei võimalda seda , " . . . siin ? " Tahtir Tamm ? r noogutab aeglaselt – kiiret enam pole : " Elu on miraaž , mis tuleb läbida jõudmaks VALGESSE LINNA . " " Surnuna . " " Elavad VALGET LINNA ei näe . " " Näita mulle teda ! " nõuab Bigart , käeseljaga huultest nirguvat verd vaibutades . " Luba , et käitud seal mõistlikult . " " Elava surnuna ! " vannub Bigart . " Palvetame , noor isand . " " Kelle poole ? " " Siin – ükskõik ! " Nad laskuvad põlvili . Palvetavad . Bigart jälgib õla varjust Tahtir Tamm ? ri huuli , et nende liigahtuste järgi hoomata õigeid palvesõnu . Asjata ! " Tahtir Tamm ? r , mida tähendavad need kirjad su näol ja käeseljal ? " " Need . . . " – teine libistab õhult näpuotstega üle näo – , " on " kutsemärgid " . Meie hõimul on kombeks tähistada nõnda oma elukutset . " " Kes sina oled ? " " Korvipunuja . " Ere valgus tulvas Bigarti näkku ; see ei tulnud tõusanguküljest , kust ilmub Kollane Kääbus . . . . . . vaid loojangukaarest , kust tõusevad ja kuhu vaovad varjud . Nad ajasid end teineteist edestamata püsti ning suunasid oma pilgud otse valguseallikasse . Tahtir Tamm ? r tõstis ruttamata käe : " Seal . " " VALGE LINN ! " Bigart tundis oma ebatäiuslikkusest , et tal oli vaid üks paar silmi , hetkel valusat kahetsust . . . ( Kiirates lummalist valgust , kasvas VALGE LINN üles otse nende ees , tõusis astanguliselt horisondi suunas ; kaugenedes see ei vähenenud , otse vastupidi : silmapiiril saavutas ta oma ülima suuruse ja hiilguse ! VALGE LINN koosnes erevalgetest sätendavatest hoonetest ; hiigeltornidest , mis meenutasid müstilisi pagoode , ent samahästi võisid olla ka piiritundetult kõrged pilvelõhkujad . Seal olid katedraalid , sünagoogid , mošeed . Ning usuhooned uskmatute jaoks . Elumajad ( ehkki ennakas oli neid seondada eluga ) näisid hiiglaslike säravate kristallidena , mis akende järele ei hüüdnud , kuna paistsid igast küljest viimse sopini läbi . " Kõik õige , " sampsis Bigart , käsi ereda valguse eest silmil . " VALGE LINN on ehitatud soolakuupidest . . . " " Noor isand usub valekuuldust . VALGE LINN on ehitatud puhtast valgusest : õhtuvalgusest , kui see pole enam nii ere ; kui see meid nagu pirdu ei põleta , isegi mitte ei soojenda – üksnes valgustab . " " Seda võiks vähem olla – ma kaotasin päikeseprillid ! " " See siin ei ole päike , noor isand . Unusta prillid . Ja lähme edasi ! " Tahtir Tamm ? r võttis Bigarti nagu ülekasvanud lapse käekõrvale ... . . . ja nad sisenesid VALGESSE LINNA . Palmidega veeristatud peaallee , lõputu pikk ja sädelev kui kristallipragu , oli tulvil liikumatut rahvast . Üksi ja hulgi olid nad paigale tardunud , igaüks oma liigutuse lõpus , otsekui seiskunud filmikaadris . . . . . . ent nende liikumatus oli petlik : ühest nähtamatust leppemärgist võisid nad taas minna liikvele – kanna maha panna , käe välja sirutada , naeratuse tabamata peeneks viimistleda . Nende jäikunud näod helendasid silmade rambivalguses kui väikesed lavad , kus mäng võis igal hetkel jätkuda . Nende riided olid valged ja sätendasid lummavalt kui kuupaiste rändlindude sulestikul . . . Bigart astus nende poole aeglasel võitlussammul : ikka veel äratuntavalt inimene , kes elas " päiksevalgel " – talle polnud teada , kuidas suhtuvad temasse olevused , kes eksisteerivad enesehiilgel . Tahtmaks seda teadmatust lõpuks hajutada , sirutas Nikyas nende poole käe . . . . . . mille Tahtir Tamm ? r samas alla vaotas . " Lubasid käituda mõistlikult . " " Kas kätt anda pole mõistlik ? " Tahtir Tamm ? r vaatas teda viivu nägemata silmil . " Surnud surnutele kätt ei anna . Või on sulle kingitud surematus ? " " Tahtir Tamm ? r , ma pole kentaur ! " Nad liginevad esimesele VALGE LINNA asukale : see on suurt kasvu vägilasmusklis Valgusolend . " Mahmud . . . " lausub Bigart pead longu lastes . " Too tappis ta . Vee pärast , " noogutab Tahtir Tamm ? r. Edasi kohtavad nad tervet hulka Valgusolendeid ; nende üle , nagu kiirgkalaparve kohale , laotub kirgas kuma . " Nemad . . . Kaktusenõost ! " Liikudes mööda VALGE LINNA kiirsirget palmialleed . . . . . . kohtavad nad kõikjal kujukangestuses Valgusolendeid : tänavasuudmeil ja väljakuil , rõdudel ja tornides . Valgusolendid täidavad läbipaistvaid kirikuid , hoides oma valgetes läbipaistvates sõrmedes . . . . . . valgeid läbipaistvaid küünlaid , mille otstes , nagu murdunud tähetipud , siravad valged tardunud tulukesed . ( Ühe küünlahoidja nimetissõrmes tundis Nikyas ära sõrmuse , mille järgi meenus talle palvetaja nimi . . . . . . Frina Finkelštein , konservatooriumitudeng ning baarilaulja , kellele ta aastakümneid tagasi oli sünnipäevaks sõrmuse kinkinud . " Ferhad . . . ! " hüüatas Nikyas korraga ning tahtis tormata kirikusse . Ent Tahtir Tamm ? ri terasene haare ( kust võttis too kõhelik selle jõu ? ! ) sundis teda longuspäi paigale jääma . Nikyas tegi veel katse pühakotta tormata , kui tundis ühes küünalt hoidvas Valgusolendis ära . . . . . . viktoriiniema Schliemanni . " Sarah-hhh ! " " Ons temaga midagi lahti ? " küsis Nikyasest kinnihoidja . " Põlvsukad kortsus . . . Pean nad sirgu tõmbama ! " pabistas teine ning rebis oma kütkeid . ) Korraga Bigart taltub . Muutub üheksainsaks suureks kuulatlevaks Kõrvaks : kuskil valgusevõlvide all . . . . . . kostab meloodia " Babüloni vetel " . Valgusolend , kes hardumuses kuulab meloodiat , hoiab kahte küünalt . . . Nikyas rõõmustab : " Tal on nüüd MÕLEMAD KÄED ! " " Isegi pead on siin paljudel , kel pole seda elu sees olnud , " lausub Tahtir Tamm ? r vähimatki imestamata . Bigart , kellele VALGE LINNA elanikest juba üht-teist aimub , muutub korraga nõutuks . " Miks ei näe ma siin ühtegi Didot ? . . . Ja kus on Odid ? ! " " VALGE LINN on lahti kõigile , keda kutsub ära Külmnäpp – ja suletud neile , kes lahkuvad omal käel . . . Või ekslevad Elavate Surnute Kõrbes , " räägib Tahtir Tamm ? r teda pühamu juurest ära sammutades . " Ma tahaksin neid veel näha ! " soovib Bigart üle õla tagasi vaadates . " See võimalus sul tuleb , noor isand , ära rutta . " Vaevalt väljusid nad VALGE LINNA väravast . . . . . . kui üle kõige ja kõigi kandus tugev tuuleuhk , mis pani liiva ümberringi helisema ning nende riideräbalad seljas plagisema . TAHTIR TAMM ? R : See ta on ! BIGART : Tormikuulutus . . . TAHTIR TAMM ? R : Nähtamatu märguanne . Vaiki – ja vaata ! VALGE LINN elustus korraga , täitus helidega kui hiiglasliku pilli kõlakast . Helidele järgnesid hääled ja ärev liikumine otsekui osatatud mesipuus . VALGE LINN võpatas nagu allmaatõukest ; kõik ehitised kõigahtasid , tornid paindusid kui tormipuud , sirged alleed lõid serpentiinidena looklema . Kogu linnapanoraam hakkas korraga lainetama otsekui särav siidimaal tõmbetuules . . . . . . ning VALGE LINN tõusis pikkamisi ülespoole . Oma kuju ja plaanistust aegapidi muutes ületas ta sujuvalt silmapiiri ning lahustus taevalõputuses nagu allatuult hajuvad valged pilved . TAHTIR TAMM ? R ( kätt tõstes ) : Lehvitame talle ! BIGART ( lehvitades ) : Hüvasti , VALGE LINN ! TAHTIR TAMM ? R : Teele , noor isand . BIGART ( möödunu kütkes ) : Kus me . . . asume ? TAHTIR TAMM ? R : Elavate Surnute Kõrbes . BIGART : Ikka veel . TAHTIR TAMM ? R : See kõrb on kõige suurem , kõige kuumem . . . Siit läheb läbi elu ja surma piir . ( Vaeb teekaaslast pilguga . ) Kui sa üksinda oma rändu jätkad , noor isand , mõtle selle peale , et kõik asjad , mida sa ihaled ja taga otsid – kuulsus , au , armastus – lebavad elu ja surma piiril . Võitle , võida nad enesele . Kui oled tugevam endast – loobu neist ! Ilm hämardus . Luidetele laotusid varjude märjad linad . Seljandikel päikesekajas aga sätendasid liivakristallid veel kui peened peeglikillud . . . Nad valmistusid lahkumiseks . BIGART ( pingsalt mõelnud ) : Tule minuga , Tahtir Tamm ? r , ma teen sust oma nõuniku ! TAHTIR TAMM ? R : Tänan , noor isand . Korvipunuja jäägu oma korvide juurde . BIGART : Ning õliammutaja oma õli juurde . Nad puudutasid end lauba ja südame kohalt , kummardasid teineteisele . . . . . . ning läksid lahku , võimalik , et igaveseks . Selle hetke jäädvustamiseks ja VALGE LINNA väravakirjaks vermis Nikyas hiljem värsi : Öö tuli – äkki nagu plahvatus ! Taevas oli korraga täis sirendavaid tähekilde . . . . . . mis peegeldusid kvartsitahkudel , tehes hiiglaslikest luidetest korraga – leekivad püramiidid ! ( Bigart mäletas seda paika kaardi järgi . ) " Sadalbari . . . " Silmapaistev õnn " , " pomises ta , nõrk muie näol , luitenõos uinudes . " Araablased on nõukalt optimistlikud : kui miski ei tõota õnnetust , nimetavad nad seda otsekohe silmapaistvaks õnneks . " Bigart ärkas vara . . . . . . aga Kollane Kääbus oli juba väljas ja kõrvetas ta haavandeis jalataldu oma leekiva tunglaga . " Oled neetult kohusetundlik , Ühesilmaline . . . Valmistu ! Tuleb päev – ja ma pistan su silma välja ! " Bigart roomas kaugemale luite varju . Mõne aja pärast sai Ühesilmaline mehe taas kätte . . . Mees roomas eest ära , üha lühenevasse varju , ent varsti oli Kääbus jälle tal kukil . Lõpuks sai luitevari otsa ning Bigart hootas end istuli . Ta üritas sülitada , kuid suu oli kuiv kui kivipragu . Tõusangutuul vaibus . Kõrbes võttis maad kuumuse-eelne vaikus , millega kaasnesid teelise osmilised muljed : liivatahkudelt aurustuva kaste ainuline lõhn , mistõttu päikesetõus kõrbes ei sarnanenud millegi muuga maailmas kui kõrbe päikesetõusuga . Korraga . . . . . . ribisesid Bigarti pea kohal luitest alla mõned liivaterad . See võis olla skorpion ( ta oli õhtul aseme ligidal silmanud ligi kuue tolli pikkust isendit ) . Bigart heitis pilgu selja taha : ta reaktsioon oli kiirem . . . . . . kui tol sisalikul , kelle pärast ta ringi pöördus . Sisalik sukeldus loodjalt , pea ees , liiva ning kadus viivuvilkel silmist . Nagu oleks ta hoobilt aru kaotanud , hakkas Bigart oma laiade kämmaldega kiiresti liiva labjutama . Mees lausa kadus liiva sisse , ent sisalikku tal püüda ei õnnestunud ! Ta uurendas edasi kuni kahkja saviliivakihini , mis oli kõvaks paakunud ega allunud tema sõrmede teraskiskudele . " Kadus ! Peost lipsas ! . . . Pagan võtaks araablasi : nimetavad paika " Silmapaistev Õnn " – kuid ei mingit garantiid ! " Ta oli juba valmis kaeverdatud liivaaugust välja ronima . . . . . . kui korraga märkas suhinaga kinnijooksva uru põhjas näpuotsasuurust ümarat auku . Ta pistis sellesse oma väikeatsi , ent näpp ei küündinud augu põhja . Bigart haaras vöölt noa ning uuristas augu suuremaks , püüdes tungida selle põhjani . Ta töötas meeleheitlikult mitu tundi . . . kuni selle hetkeni , mil suur kogus liiva luitenõlvalt alla libises ning ta rinnuni kinni tihtis . Pingutustega rebis ta end liivavangist välja ja viskus silmili luitele . " Viiv – ja sa oled silmapaistvalt õnnelik ! Seesama viiv – ja sa oled silmapaistvalt õnnetu ! " Ta lõhkenud huuled liigahtasid , jättes heledaile liivatahkudele peeni veremustreid . " TA ei võinud nii kohe kaduda . . . Ühelgi sisalikul maailmas pole sellist läbinduskiirust – poolteist meetrit viivuga ! – , nagu poleks liivatakistust olnudki . . . Elusolend oherdas läbi paaksavist , mis tegi terase hambuliseks ! " ( Bigart oli tõstnud pea ning silmitses enda ees luitevirgudel lebavat nuga : selle õhuke tera oli hambuline nagu haiuim ! ) " Ma lasin ta käest ! Lasin käest ! Käest ! " Ja järsku . . . . . . nägi Bigart enda ees , otse noapea juures – teist täpilt samasugust sisalikku . Too meenutas suuresti roomajate hulka kuuluvat skinki , ent oli veelgi koonilisema kehakujuga , libedama soomusega ning rudimenteerunud jalgadega . Jalad teda liiva läbimisel ei aita . . . mõtles Bigart palavikuliselt . Lühikese lõuatsiga ninamik – meenutab rammi ! Koljukõrgend ja kulmumuhud puuduvad – takistust pole olla . . . " Ta sulges viivuks silmad . " Ikkagi on seda vähe , et näidata sihukest kuratlikku läbinduskiirust ! " Bigart polnud ühekski võitlussööstuks sedavõrd keskendunud . . . Käsi vilksas läbi kuuma kõrbeõhu ja – peos ! Sisalik rammis , pöörles , vibreeris tal käes , püüdes otse läbi peopesa tungida . Nüri valu sundis Bigartit sõrmed vallandama – sisalik sähvas liiva . . . . . . ning oleks silmapilk kadunud , kui Bigart poleks teda liivapinnal surmanud . Selle silmapilgu jooksul oli insener leidnud lahendi teda viis aastat vahetpidamata painanud puuri-ideele . Kõrb ja kõiketuhastav Kollane Kääbus selle kohal on vorminud karmi ning üleva islami . See saab selgeks igaühele , kes kordki rändab läbi lõõmava liivalõputuse ning karjuselõkke kutsel või halja palmiladva viipel jõuab välja inimeste juurde . Ühel tavalisel õhtupoolikul , kui halastavad varjud juba kõigele elavale pagu pakuvad . . . . . . jõuab liiva- ja klibukõrbe piiril paiknevasse oaasikülla ebatavaline rändur . Ta pea on päikeselõõsast lõhki kui koormast kukkunud melon ; põgusamagi liigutuse juures välgatab läbi õlanukkide naha ehe luu ; haavatud jalatallad jätavad asumi heledatele tänavatele punaseid " pitsatijälgi " . . . . . . ent rändur , vägilaskasvu lihasepõualdes derviš – või kes muu ta võiks olla – ei ilmuta vähimatki väsimusemärki . " Mis su küla nimi on ? " küsib derviš asumi esimeselt elanikult , kes istub oma osmi ees savipingil . Too vaikib . Derviš puudutab pingilistujat õlast – too kukub ümber kui maisivihk . " Surnud ! " Surnud ! Surnud ! Surnud ! Küla keskel , rüüstatud poodidega tänaval on tal lõpuks õnne : purustatud klaasidega ajalehekioski juures seisab kõrekõhn poisike – karjus – ning söödab raipkõhna kitse . . . . . . ajalehtedega . ( Ta võtab neid otse vitriinist , ning kui kitse varmad mokad on pressi läbi lugenud , sirutab käe uue ajalehe järele . ) " Mis sa ... teed ? " küsib derviš , võtnud karjuse raagkõhna randme oma suurde kuumavasse pihku . " Söödan kitse . " " Ajalehtedega . . . " " Rohtu pole libletki . . . Lase ! " ( Karjus tõstab pea – derviši tolmused põsenukid on veejugis . ) " Kas sul vanemaid on ? " " Surnud . " " Õde , venda . . . sugulast ? " " Surnud . " Derviš ajab end õigu . Alles nüüd tunneb ta kehas koletut valu ja väsimust . " Ütle sina mulle . . . selle Kalmistu nimi ! " Vajutanud ajalehe vastu nägu , raputab karjus kramplikult pead . Derviš läheb edasi , lehesõnum silmis : " . . . Viimase kahe nädala jooksul on põud , veepuudus ning liivade rünne nõudnud kõrbeasumeis veel tuhandeid inimel . . . " Derviš pöörab näo jõngalt üles . " Sul on nii palju kõike , Kollane Kääbus ! Miks sul siis pole südant ? ! " Küla ühest põigist leiab ta mošee . . . . . . millest on saanud vaeste ja nõrkenute varjela . " Messarthim , šeik al-islam , " esitleb end pühamusse astunud dervišile kohalik ususeletaja . " Biga. . . rt . Mis selle koha . . . nimi . . . on . . . ? " jõuab tulnuk küsida – ning variseb jalalt kui sammas . " Hamam , " kuuleb ta küla nime paari päeva pärast meelemärkusele tulles . " " Kangelase õnnetäht " ! " " Ümber panna pole vaja , " lausub Bigart oma põetajale , heledapäisele naisele . " Kes sa oled ? " " Emy Grant ! " kostab naine lõbuga . " Hoor . " " Mõtlesin , et halastajaõde . " " Iga hoor on halastajaõde ! " nähvab Emy Grant kutseuhkelt . . . . . . ja heidab valude käes vaevleva rändurmehe juurde . Kahe nädala pärast oli Bigart jalul ja kondas mööda küla , otsides külavanemat . Selgus , et too oli kogu perega surnud ning maetud omaenese elumaja õue . ( See oli ainus hoone külas , mida võis nimetada majaks : plekk-katusega , klaasitud akendega kerge ehitis , mille ühes otsas oli kinosaal . Tagaseinas roostes kolmjalal seisis Muhamedi-aegne kinoprojektor . Selle kõrval savipõrmandul oli sirukil end hõlstihõlmaga katnud inimolend . " Surnud kinomehhaanik ! " lausus Bigart endale nina alla . " Tereõhtut , sidi ! " kostis hõlsti alt . Lamaja , kõhn pesemata külaintelligent , kargas kirpkergelt jalule . " Arvasingi , et olen vajalik – sestap ei surnud . " " Mis külaga on juhtunud ? " " See , mis kõigi küladega . " " Kui palju on veel elus ? " " Kolmesajast sadakond , sidi . . . Iga päevaga jääb vähemaks . " " Miks te ei anna võimudele teada ? " " Allahile ? Kõrge ! " " Põuapäästeteenistusele . " " Külas pole raadiosaatjat . " " Kino see-eest on , " nentis Bigart . " Kino sureb viimasena , sidi ! " Terve järgneva nädala käis Nikyas külas ja selle lähimas ümbruses ringi , otsides edasirännakuks kaamelit või muula . Asjata . Kõik koduloomad olid kas lõpnud või söödud . Ootamatult pakkus Emy Grant ( nad elasid naisega pooliti liivatuisanud forditornis ) talle omapärast rännuvõimalust : ratsa iseendal . " Kentaur . . . " sampsis naine , kui tundmatu Rändur oma rännaku temas lõpuks peatas . Otsinud seejärel külas tagajärjetult paikkonna kaarti või inimest ( šeik al-islam oli surnud ) , kes oleks olnud võimeline saviseinale kriipseldatud kõrbekontuuris talle ära märkima küla asupaiga . . . . . . otsustas Bigart minna . Sõnagi lausumata hakkas ta vaikides teele valmistuma . Toetudes Õliülikooli kartograafiakursuse tarkusele , visandas ta ürbihõlmale rännuplaani , millele pani kindluse mõttes nimeks " Mida ei teata – see ka ei peata ! " Ainus külas , kes ta lahkumisettevalmistusi tumma ahastusega jälgis , oli Emy Grant . ( Naise ( <arv> ) tõeline nimi oli Cecilia Grezier . Ta oli tulnud tuuleperi teadmata kust . Oli olnud mitme õlivälja baarihoor ; tutibisnisest loobunud , rännanud beduiinidega südakõrbesse ning jäänud , nagu võis juba ette arvata , surmani väiksesse , suure nimega oaasikülla ... Bigart lubas ( kui on juba paljudele lubatud , miks mitte lubada ühele veel ) Cecilia ära tuua , tema järele kopteri saata ... Kui kõigile ilmaheidikuile kopter järele saata – kui palju peab olema koptereid ? ! Siiski – kui õli poleks taas täitnud ta elu ja kustutanud möödunud sündmused – oli ses külas üks hing , kellele ta oleks saatnud abi korras kopteri : see oli kõrekõhn karjuspoiss , kes rüüstatud ajalehekioski juures oma ainukest raipkõhna kitse söötis – maailmale hukku kuulutava pressiga . Kuid selles külas surid kõik – inimesed ja mälestused . Selline oli HAMAMI MARTÜÜRIUM . ) Nad läksid käsikäes läbi küla ; sfinksisarnase monstroosse Bigarti kõrval näis Cecilia väljakaevamistel leitud hapra statuetina . Külarahvas oli kuhugi kadunud ; neid saatsid vaid hästisöönud salukid , pikajalgsed kõrbekoerad , ning suures kõrguses tiirlevate raisakotkaste varjud , mis mustade viitadena tähistasid inimpaari teed . Kuid nende meeleolu oli hele , ainsagi varjuta : neile mõlemale sobisid jäädavalt lahkumised enam ... . . . kui igaveseks ühtejäämised . Külarahva leidsid nad asumi keskelt palveväljakult . Rahvas seisis sõõrikujulises liikumatus summas millegi neid paeluva , paigalelummava ümber . " Ära mine , " lausus Cecilia teda tagasi hoides . " See , mis nende uudishimu nüüd veel võib köita , peab olema . . . " " Vaiki , Cecil , " lausus Bigart ning kiilus end , õlg ees , naine kättpidi järel , külarahva hulka . Neile anti vaikides , mingi nimetu alamustundega teed : astuti kõrvale või laskuti palvesuunas põlvili . Kui viimased araablased olid kõrvale tõmbunud ning nad olid jõudnud otse faatumi ette . . . . . . hakkas naine ta käe otsas võbisema nagu tugeva voolu all . Bigart ütles talle võõral mitteoma häälel : " Hüvasti , Cecilia ! " Naisest kadus korraga jõud ; kuna keegi teda ei toetanud , vajus ta hääletult maha , püüdes küünarnukkidega end edasi tõmmata . Keegi ei tõstnud teda , ta väsis , ning vaikselt niutsatanud , jäi liikumatult lebama . ( Kas oli Cecilia Grezier see , keda armunõid linnaväravas silmas pidas ? Vaevalt , sest eespool avanevast pildist kurdistunud Bigart ei kuulnud enam enda järel vähimatki heli , ka mitte puruneva kamee kilhatust . ) Nagu külaelanikudki , ei usu Nikyas Bigart algul faatumi võimalikusse . Ta ei usu , et süngemgi miraaž võib olla nii silmisäästmatu . Kuid pikkamisi leiab ilmum temas äratundmist : Vaevalt süld maad Bigarti jalatsininast eemal , kõrbenud rohututtidega läbikasvanud liival . . . . . . lebab pika õieli kaela otsas ... kaameli pea . Looma silmad on kustunud ; irvakile vajunud hambutu suu ümber tiirlevad roiskvaablased . Karvkate kaamelil puudub , nahk on kileõhukeseks kulunud , jalamõhnad ragunenud . Loom on üleni hall , nagu mingi olematu seenhallituse või teistilmse tolmuga kaetud . Raukvana dromedar , nagu sihtpunkti jõudnud kaamel ajast aega , näikse olevat heitnud liivale , et ratsanikku enda seljast maha lasta . . . . . . kuid ratsanik ei kiirusta : ta istub endiselt eetsi kumaras , käed sadulanupul . Tema ihul pole ribakestki riiet ; päike ja kuum tuul on ta keha keraamiliseks pruunistanud , koed kipra kuivatanud . Ent ratsaniku nägu on vapustavalt hästi säilinud . . . " Odid ! Kakskümmend aastat pikk oli sinu tee minu juurde . Ja kakskümmend aastat pikk oli minu tee sinu juurde . " Seda vahest tähendavad Nikyas Bigarti huulte tuksatused , kui need ümber panna sõnadeks . ( Või palvetas ta . ) Ons Bigarti ekspeditsioon olnud edukas ? . . . Ta ei kahtle selle edukuses . Hetkel ega eales kunagi . Nikyas Bigart sõitis mööda Õlimere rannikut kulgevat õliteed . ( ÕLI – lõpuks ometi taas . Ehkki ta teadvus oli hetkel selle ees suletud . ) Teda valdasid puhtamad tunded ja heledamad uiud , mis mängisid ta meeltel nagu merelt puhuv pagin . . . . . . teeäärsete aedade kirsiõitega . ( Soeniiske ulguveetuul oli üle öö õitsetanud füüsali . " Kirss õitseb – meistri töö peab valmis olema ! " Ta peatus teepervel , murdis üle aia lookuva füsaali küljest kollakasvalgete õitega oksa – ja sõitis eleegilisel käigul koloniaalaja kalmistule . ( Meistrit tuli sõnapidajaks lugeda : memoriaal oli valmis ! See , mis silmale avanes , oli väikese ande ja suure andumuse harvanähtav ühistulemus . Kirikurestauraator Yakob oli osanud kuratlikule materjalile , mustale marmorile , anda jumalikud proportsioonid . Kalmistuservas , hargneva akaatsia kõrval . . . . . . kõrgus memoriaalansambli ülevam ehitis : veripunaste kihisoontega mustast marmorist neljatahuline obelisk . Kõik neli tahku kandsid palmetiga kaunistatud pühendreljeefe " HIIRHALLID KORTSUS PÕLVSUKAD " . . . Jätnud auto kalmepaigast kaugemale , võttis Nikyas kõrvalistmelt füüsalioksa Physalis sarah ning siirdus pisut kangel tsermoniaalsel sammul mööda peateed memoriaali poole . Ta oli juba obeliskile liginemas . . . . . . kui kuulis kaugemalt kõrvalteelt jalgrattakella tirahtust ning nägi roostes rattaromul uljalt lähemale sõtkuvat Kõhelikku . Too oli paari aasta eluvarju võrra noorem , pisut rohkem köötsus ning ujedam . Mõned kiirest sõidust punetavad vistrad Kõheliku kahvatul näol andsid talle kastiseisuse , kuhu tema – Nikyas – mingil seletamatul põhjusel ei võinud kuuluda . Nii pidas ta ka hetkel õigemaks haralise akaatsia varju tõmbuda ja Kõhelikku eemalt vaadata . Poiss põikles lustjalt ( ka Nikyas mäletas end osava rattasõitjana ) juba lähemate hauapääldiste vahel , andes kõikaeg oma lõbuks rattakella . Või oli see mõeldud kellelegi tema kohaloleku signaaliks . Kõheliku lähenedes nägi Nikyas tolle vasemal õlal pleekinud puldanist õlakotti . ( Nikyasel oli poisipõlves olnud täpilt samasugune kott , mille Fatima õmbles talle kõrbetormis rebenenud telgisiilust . Vahest ainult selle vahega , et tema , Nikyas , kandis kotti paremal õlal . ) Kõhelik puudutas varbaotstega maad , ning teinud obeliski ees väikesel platsil põrutava " poogna " , toetas jalgratta akaatsiatüve vastu . Seejärel ta astus , ühe käega puldankoti põhja kindlustades , mälestusmärgi juurde . Libistas koti õlalt , päästis suunööri lahti ning hakkas obeliski mustale marmorpjedestaalile välja laduma . . . ( Nikyas neelatas ; ta kurk kuivas seal – akaatsia varjus ! – hetkega enam kui kuudepikkustel rännakutel kuumas kõrbes . ) . . . mõistatuslikke valgeid esemeid . Väheusutav , et mänguasju – poiss polnud mänguikka veel jõudnud , ehkki kaugel ta sellest ei olnud . Ning järsku Nikyas jagas : päikese ning kuuma tuule käes kuivatatud valgest savist asjakesed kujutasid endast . . . . . . miniatuurseid maju , torne ja kindlusemüüre . Poiss ladus need mustale poleeritud marmorpinnale välja ning hakkas neid kiirustamata üles seadma . Sekkavahele peatus ta , otsekui meelde tuletades , kuhu üks või teine objekt nähtamatu linnaplaani järgi pidi kuuluma . " E-ei , mitte sinna , " juhatas Nikyas kuivihuuli , " mošee jääb paremale . . . Katedraal – üle tänava ! " Ehitised tõusid , ringmüür kasvas ; liikumatu hele rahvas täitis tänavaid . . . Kõik see säras ja peegeldus vastu mustalt poleeritud marmorpinnalt otsekui loojuva päikese kiired jäistelt mäetippudelt . " VALGE LINN . . . " liigahtasid Nikyase huuled . " Sina , Jumpsikas , mõtlesid selle välja ! " Kõik nad olid saatuselt sarnased , Õlimärtrid läbi aegade , kes tormaval merel , jäätunud tundrul , surid leekivas kõrbes inimkonna hüvangu eest puurtorniristil ... ( Raidkiri ÜLEILMSE NAFTAMUUSEUMI sissepääsul ) Kuuldus Bigarti tagasisünnist õlimaailma mõjus šokeerivalt . Ammu ärakõlanud leinakõned , nekroloogid , videod otsekui võpatasid arhiivides – ning hakkasid ketrama äraspidi , luues tuhmuda jõudnud haudsest materjalist elluärganu kohta kangelasmüüte ja palinoode . Kui press ja ekraanid olid rahunenud , intervjuud antud ning kõik teised vahepeal täitmata jäänud kodanikukohustused täidetud . . . . . . rehmas Nikyas Bigart endalt maha viimased Hadese pritsmed ning jätkas tunduvalt muutunud nägemisnurga all oma elu- ja Õliteed . ( Ta alustas Kerakorvist . Lennanud kõrbesse , sajuperioodil järel õrnalt haljendavale vadile , sisenes ta Maotemplisse , ning tõstnud rohelise punumi ( see polnud kaotanud oma rohevust ja värskust ! ) silmade kõrgusele , võpatas : üks Kerakorvignoomidest oli surnud ja lamas näoli korvimaus . Ent kui Nikyas korvi ägedalt raputas , kargas savignoom kui noor Aadam kergelt püsti ning kuuldus , nagu oleks ta omaette vaikselt naernud . " Simulant ! " nähvas Nikyas ja pani Kerakorvi templi laeliaanide varju tagasi . ) Järgmise päeva puhtel , kui kollakas kõrbevalgus kummus tehisoaasi kohale ning päiksetõusutuul kandis klaasseintele vihmutusseadmete veepihu ... . . . istus õlikoloss Bigart , seljas tume bürooülikond , oma residentsis nikkelterastoolis . Laud ta ees kiretas igat värvi telefonidest , milledesse ta poolteist aastat polnud puutunud . Esmalt valis ta musta . " Andke Luurekeskus ! " " Kuulen . Gould . " " Bigart siin . . . " Teispool otsas kostis kukkuva eseme rabe heli . " K-k-kuulen , šeff !! " " Olete lahti , Gould . Ma ei vaja luureülemat , kes surnu häält kuuldes ei suuda hoida telefonitoru . " Kulm kipras , sihkis ta nüüd hoolikamalt telefone . . . . . . ning valis punase . " Arman ! " " Nikyas , " ütles mafiooso üllatumata . " Kuskilt põrgust sa pidid helistama ! " " Sul , võllaroog , on vaistu , " kostis Bigart . " Kuulan sind tähelepanelikult ! " " Leia mulle mees , kes tellis Tuviküti . Ja mudilane , kes Nashiras Matari oaasis , " – Bigart nimetas kuu ja päeva – , " mu pihta paugutas . " " Arvutis ! " kostis Arman . " Asun jäljele . Nädala pärast oota vastust ! " ( Arman oli punktuaalne . Nädal hiljem saabus temalt šifreeritud radiogramm , millest selgus . . . et midagi ei selgunud : " Tuviküti tellis keegi huviline . KES , ei õnnestunud kuulda , sest Mudilasele tehti keeleoperatsioon sealsamas Nashiras . " ( Roima Tellija ei jäänud Bigartile siiski saladuseks , ent ... kõige mustemad teated jõuavad kohale kõige valgemas ümbrikus . ) Esimene postmortaalne tööpäev oli Bigartil tihe ja pingeline ( ta vahetas selle jooksul kolm ülikonda ja mitu särki ) . Ta kutsus kokku oma määratu administratiivaparaadi ; pidas maha paarkümmend kiirnõupidamist ... . . . mille jooksul paljudel Kontserni juhtkujudel läks vaja esmaabi ( õde Balsamyne jagas päevaga ära kahe aasta kõhukinnisusevastased tabletid ) . Selgus , et Kontserni tootmisnäitajad polnud tõusnud , ehkki kasutusele olid võetud uued õliallikad kõrbes ja merel . ( Samas ilmutasid paljud naftasooned kuivamise märke ning mitmed õliväljad tuli vähese tootlikkuse tõttu sulgeda . ) Kontserni kasumikonstant püsis siiski kõrge . ( " Poiss , su seis on KÕVA ! " karjus talle telefoni Emerson . " Mul kastead ei lähe enam nii kõvaks . " ) Seevastu Kontserni organisatsiooniline külg lekkis ; Bigart tegi ümbermääramisi direktorite nõukogus ning tootmisliinidel . ( Muuseas kukutas paar naftašeiki , koristas teelt tülika õlimaffia ning vahetas välja turundusriigi presidendi , kes tema leinatseremoonia ajal polnud silmi pühkinud . ) Pisiprobleemid lahendanud . . . . . . asus Bigart peaprobleemi juurde . Ühel kesköisel tunnil kutsub ta Territooriumil kokku oma Kuldnupud : juhtivinsenerid , konstruktorid , geoloogid . Nõupidamine on rangelt konspiratiivne ning toimub kinnises terassaalis . Konstruktorid istuvad prožektoritest valgustatud teraslaua taga , millel pole ainustki mappi , ekraani ega muud silmapidet – üksnes nende tühjad liikumatud käed . Mustas kombinesoonis Bigart püsib lauas tardunult nagu kalju oma varjus . Vaikus on skalpellvahe . Viimaks sukeldab ta käe tunkede taskusse . . . . . . ning toob sealt esile väikest sarkofaagi meenutava läbipaistva kapsli , millest paistab beež pikerik ese . Ta küünitab käe sujuvalt ette ning laseb klaaskapsli laua kohal lahti . " Kes teist ütleb . . . " ( " Viktoriiniküsimus , lõpuks ometi ! " rõõmustab Pelagopulos . ) " . . . mida ta enda ees näeb – tolle pead läheb mul vaja . " " Üritan , " lausub keegi konstruktoritest , " Prepareeritud skink . " Arvamusi jagub . Kõik jäävad sisaliku juurde , ehkki liiki määrates tekib lahkarvamusi . Bigart tõstab vaibutavalt käe : " Skinklasi on üle tuhande kahesaja liigi ! " Ta suunab prožektori klaaskapslile . " Me ees on aafrika liivaskingi Acantise senimääramata sugulane , kellega meid seob ühine põlvnemislugu . Olgem uhked selle sugulase üle ! Sel skingil pole silmi , pole jalgu , pole mõistust , ent ta on võimeline läbima mõne sekundiga meetripaksuse tiheda liivakihi . Mille abil ? ! " " Lahendus . . . " pomiseb Galeb kadedalt . Korraga endast võitu saanud , tõuseb ägedalt ning lausub siiralt : " Soovin õnne !!! " " Küsisin mille abil ? Vastake ! " " Vibro- , ramm- ja pöörlemisfaktor . . . Elastne kõrgsurvetoru – niit nõela taha . . . " Päri Pelagopulose sõnu , mis kujutavad endast tehnosõlmede artikuleeritud lahendeid . . . . . . langetab Bigart laual mineraalveepudeleid . Kui viimane neist on vertikaalasendist kummutatud horisontaalasendisse , esitavad konstruktorite tummad pilgud talle ühese küsimuse : " Mis see on ? " Bigart ei viivita vastusega : " MAAILM PUURTORNIDETA . " Andnud Pelagopulosele kätte kindla tärmini , mil printsipiaalselt uus läbindusagregaat pidi valmis saama . . . tõmbus Nikyas Bigart mõneks ajaks kõrbepäikese ja mitte vähem kuuma tööperioodi eel isikliku elu varjukate plataanide alla . ARMASTUS Armastusel on üks süda , ent mitu palet Armastus Jumala vastu . Armastus kutsumuse vastu . Armastus naise vastu Ning kõigi armastuste armastus – püha enesearmastus ( see on kui dresseeritud ahv , kes toob malaislasele kätte kõrgel asuvad kookospähklid ) Kaotanud nii mõnigi kord elujoobes Jumala endas . . . . . . ei unustanud Nikyas eales vanaema-Dido ja ema-Dido Jumalat . Koredas peos peened lõhnavad vahaküünlad , astub ta nüüdki sisse tuttavasse kreeka õigeusukirikusse . Oma ketendava kullatisega ja apostlite kohale maalitud pühapaistega on see teda alati lohutanud ning lootusega täitnud – kuni pühapaistet ja puhast silmavaadet sai joonistada , ei saanud neid lugeda maailmast kadunuks . Kirikuuksed on lahti lämbleitsesse õhtusse , kuid pühakojas on toibutavalt jahe . Ikoonide ees , nagu ikaldunud hinged , siravad sinkjad tulukesed ; lõhnab viiruki ja kajab jumalasõna järele . Ehkki palvetajaid pole . Keset kirikut , servast narmendaval punasel vaiprajal seisab . . . . . . kõrge seljakorv pistaatsiapähklitega – vaeserahva and . Eespool ikoonide juures toimetab härmhall preester oma rituaalringi ( on surnute mälestamispäev ) , lugedes vaiksel häälel hingedepalvet . Nikyas möödub andamikorvist ning liigub helitult mööda vaiprada altari poole . Mõne sammu kaugusel preestri selja taga jääb ta seisma . Jumalasulane rituaali ei katkesta , vaid , lugenud palve lõpuni , lausub : " Olgu siirad su sammud Issanda juurde , kadunud poeg Nikyas ! " Seejärel pöördub ta ringi . ( Preester näeb vaevu , ent , nagu selgus , ei olene nägemine silmadest . ) " Tulin , et panna mälestusküünlad oma kadunukestele , " lausub Nikyas , ning vajutanud küünlad Jumalaema ees kannudesse , süütab need Peainglilt laenatud tulega . " Küünlad su vanaema ja ema Didole . . . " Preestri hääles kõlab rohkem küsimus kui etteheit . " Aga õndsad Odid ja Kiryl ? " " Tagasiteel astun läbi mošeest , " lausub Nikyas . Veendunud , et küünlad jäid põlema , pöördub ta ning astub väljapääsu poole . Seljakorvist möödudes sirutab käe , tõmbab peoga üle koredate pistaatsiapähklite . Ega olegi suuremat üllatunud , kui mahariisutud pähklikorra alt tuleb nähtavale . . . . . . poisi peanupp . " Sina , Jumpsikas , " ütleb Nikyas vaid ning astub edasi väljapääsu poole . Poiss rüsib korvist välja , rapsab rõõva puhtaks ning võtab ahkralt ta kõrvale . ( Varjumees oli veelgi kübe nooremaks läinud ; põskedele , nagu kuldset nõge , on visanud tedretähne ning kaelale uusi kibelevaid vistraid . ) Kirikuuksel jääb poiss temast sammukese maha , otsib midagi taskutest , mida Nikyas alles siis mõistab . . . . . . kui pühakoja remondiks välja pandud korjekarpi kukub peotäis killerdavat peenraha . Bigart tardub ; kirjutab sealsamas põlveotsas tšeki . Ning kui ta pöördub , et seda korjekarpi lasta . . . . . . leiab , et poiss on kirikust juba varvast vajutanud . " OLLA , TÄHENDAB OLLA VÕITLUSES ! " araabia paljakäsivõitluse lipulause oli soolalao treeningsaali seinalt nagu iseenesest üle tulnud . . . . . . Territooriumile rajatud hiiglasliku treeninghalli sissepääsu kohale . ( Juba oma " ülestõusmise " esimesel päeval ilmus ta , kirev võitlusrätt ümber pea , puldankott õlal , Rionosuke ette . Ekraanidest ümbritsetud hall vanamees , kes juhtpuldist koordineeris eri saalides treenerite tööd , tundis siseneja ära tolle võimsast energiavoost – vanuri juuksed tõusid peas püsti kui valged seeneidud . Enne kui siseneja jõudis sõna lausuda , sööstis vanamees nagu nool puhkpüssist ning andis Bigartile halvava löögi närvipõimikusse . " Riono . . . " lausus hämmeldunud hiiglane end õigu ajades . " Mispuhul ? ! " " Kohtumise puhul . Et sa teaks , kuidas vanamehe südant murda ! " " Salvasid kui noor skorpion ! " " Kui sa tõused surnust , pean ma noor olema . " Nad klammerdusid teineteisesse isapojalikus hellas osaluses . ( Keegi ei saanud eales teada , et nad olid selleks võimelised . ) " Su vorm pole parim , Nikyas . . . Aasta pärast on MM Córdobas , ära unusta . " Vanamees tõukas ta valjult eemale . " Alustame ! " Ja nad alustasid . Treeningut , mis oma armutuse ja valjusega meenutas gladiaatorite surmavõitlust . " Lõputus simultaanis surmaga , " nagu väitis Rionosuke , " sureb kõigepealt hirm . " Algas järjest lisatava ballastiga vastupidavusjooks kõrbes ( lõpumiilidel oli Bigartil seljas kuni kahesajakilone last ) . Siis paljajalujooks klibukõrbes , ülessulanud asfaldil ning jäärajal ( lõpuks olid võitleja jalgadel mõhntallad nagu kaamelil , millega võis sisse virutada klaas- ja kiviseinu ; võitlussööstus võis selline löök läbida vastase kui seebivahu ) . Intellektitreening . . . Ennetustreening . . . Alateadvustreening . . . " Kehast väljas " treening ( kindla surmaohu hetkel jätta keha – ning naasta kehasse , kui surmaoht on möödas ! ) . Bigarti võimeid arvestades polnud Rionosukel vähimatki lootust leida talle võrdne treeningpartner . ( Ta oli proovinud läbi mitu potentsiaalselt võimekat võitlejat : monstroosse mongoollase , lootustandva ukrainlase ja hea kooliga vägevat briti – ükski neist ei pidanud Bigarti juures vastu . ) Nii jäigi Nikyasel vaid simultaanvõitluse võimalus , mis oli mitmeastmelise araabia paljakäsivõitluse puhul rohkem publikule mõeldud finaaletendus kui võimetematš . Ning siin tuli Rionosukele järsku hiilgav idee : " KISKJAD ! " Treeningukeskuse jaoks , konkreetselt paarikümnele esivõitlejale , kelle hulgast Rionosuke lootis ilmameistreid , telliti kümmekond suurt kaslast , nende hulgas ligi kahemeetrise tüvepikkusega amuuri tiiger Panthera ning Jaavalt püütud melanootiline leopard , must panter Panthera pardus : kahemeetriline sünkmust kiskja , kelle lihastejõud paiskas ümber soomuki ning sööstukiirus edestas raketimürsku . . . " Lõpuks ometi – partner Bigartile ! " õhkas peatreener kergendatult . " Miks sa sellele varem ei tulnud : Maroko amfiteatrites võitlesid nad juba kaks tuhat aastat tagasi , " lausus Bigart õlgu nihetades . " Mis ... sa korraldad mulle antiigiviktoriini või ? ! " nähvas vanamees osatatult . Kiskjad toodi kohale õhu teel konteinerpuurides . Püütud otse looduslikust keskkonnast , kõlasid nende metsikud verdtarretavad möirged rionosukelastele kaugelt mitte kui tervitusrõkked . Ent kogemustega loomapsühholoogid oskasid lühikese ajaga kiskjatelt maha võtta predetsiooni , kiskluse , ning lähendada loomad inimestele . Ja vastupidi . Hiigelkassid said suurepäraselt aru , mida neilt nõuti : nad suhtusid võitlustreeningusse inimestega mõistvalt nagu tsirkusekassid mängu dresseeritud hiirtega . Ning olid raevukalt üllatunud , kui see alahindlus sai karistada . . . . . . lüüasaamisega inimese käest . ( Treeningul kiskjatega oli kõigile võitlejatele kohustuslik õhuke kõrgsulamterasest rõngasrüü ning kõrikaitse , kuna valuvõtete korral läksid kiskjad raevu ning vastasid samaga . Aeg-ajalt külastasid esmaabibokse nii ühed kui teised . ) Bigart töötas ilma turviseta ; algul tiigriga . Kuid kiskja reaktsioon osutus tuimaks , sööstukiirus pidurdatuks , ning võitleja loobus oma vöödilisest treeningpartnerist sõnadega : " Sebra , mitte tiiger ! " Kohe seejärel katsetas ta pantrit , kelle hiilgavmust nahk liibus rulluvatele lihastele nagu tähitu öö kõrbeluidetele . Must panter oma saja neljakümne kilose lihasmassiga ( üksnes kakskümmend kilo vähem , kui oli Bigartil ) ületas reaktiivvõidusõiduauto kiirenduse ning näitas võitluses üles vapustavat fantaasiat , võtete tulevärki , kust partneril oli palju ammutada . Bigarti leherohelised ja pantri smaragdrohelised silmad olid nagu värvid ühel paletil . . . . . . vahest seetõttu nad sõbrunesid kiirelt . Käisid meres koos ujumas , kõrbes koos küttimas , et puhanult uuesti kohtuda liivaareenil kui löögijõulised võitluspartnerid . See oli vastandite ühtsus , vägevate lähedus ; reeglina kõigiga leppimatu kiskja haruldane sõprus inimesega – nagu haruldased sõprused pahatihti – katkes ühel dramaatilisel hetkel . Ent sellest hiljem . See suurusjärk , mille põhjal maailmameedia nimetas Nikyas Bigartit õlikuningaks ja tema valdusi õliriigiks , sai mööda . Vaatlejad-hindajad , kes alalõpmata tema ümber tiirlesid nagu modelleerijad ja rätsepad , hakkasid ta valdusi , mis ulatusid juba kaugele väljapoole Naftavööndit ... . . . hüüdma BIGARTLANDIKS . ( Bigarti Maa esmaavastaja Emerson , kes mõtlemata andis ajakirjanduse patendikohtusse , sai meedia käest lüüa : teda nimetati Kontserni pühkmetemajandajaks ning õlimiljardäriks veel vaid niipalju , kuipalju tal õnnestus " Bigarti taldadelt õli lakkuda " . " Ütle neile , poiss , kui sa mind vähegi austad , et olen endiselt Purskaja ja Tavaline Jumal ! " Bigart sõnas : " Pean su kontsernikõheliku enda omaga liitma , siis jätavad nad sind rahule . " " Kuidas , poiss ? " Erebus läks hõõgvele . " Kui vastupidi , siis ma mõtlen järele ! " ) Nikyas Bigart ja sir Emerson vahetasid kontsernide liitmisvaidluse juures traditsiooniks saanud kobedad komplimendid ja läksid lahku . Miski kõikumatakindel ja vääramatavõimas hoidis neid rahujalal ning manitses teineteisemõistmisele . Polnud võimatu , et see oli Nikyase ja Eamoni kestev sõprus , too sügav kiindumus läbi aja ning neid jätkuvalt lahutava ruumi . Aastasadu igatsesid nad teineteisega kohtuda . Kahe kuu pärast avanes neil selleks taas võimalus : häirekellakuminast erutatud Õlimaailm otsustas oma järjekordse strateegiakonverentsi pidada erapooletul pinnal Prantsusmaal , Arles's . Konverentsi kümnepäevak langes kokku kuupäevalise täpsusega . . . . . . üleilmse balletifestivaliga , mis toimus Arles'i amfiteatris . " Pimesilmne Klotho ise võttis selle loosi ! " hüüatas rõõmuelevil Bigart . ( Nad ei kohtunud . Vahest määras seekordse ebaõnne Nikyase eksitus saatusejumalanna nime puhul ( paremmittenimetada ! ) . Esimese konverentsipäeva hommikul fuajeed läbides silmas ta afišinurgal kleebist , mis teatas tipptantsija ärajäämist festivalilt . ) Pinge NAFTAKONVERENTSIL oli tohutu ; see kasvas sedamööda , mida enam lähenes lõpule maailmanafta ressurss . Konverentsi juhtis ÜRO eriesindaja . Osavõtjateks olid energeetikaministrid , " seitsme õe " , OPECi , sõltumatute naftamonopolide , militaarriikide kaitseväe jt esindajad . Põhiettekandjaks oli suuremat osa planeedi naftamaardlatest valdav õlikoloss Bigart . ( Lõik ettekandest ) " . . . Euripidese " Bakhantides " ( Viktoriiniviin ei lahtu temast eales ! mõtleb kongressisaalis istuv Pelagopulos ) ei tühjenda pidutsejad oma peekreid põhjani , vaid läigahtavad veinipära maha , et Allikad ei kuivaks . . . Teen ettepaneku õliallikate puhul toimida samuti : sulgeda need vähesed tootlikud naftaväljad , mida veel omame . Puuraugud konserveerida ning andmed paigutada valvatud hoidlatesse ... ! " ( Bigarti projektiettepanek hääletati üksmeelselt maha . ) Õhtul pärast konverentsi tulevad nagu tavaliselt dineed , suareed , kabareed . Naftabossid joovad palju . . . . . . ning läigahtavad peekripärad vastu parketti . Nüüdsest . " Käsi lollidel Allahit kummardada – nad taovad lauba muhku ! " hindab Emerson olukorda kainelt ( ehkki joob nagu džeiraan kuumal keskpäeval ) . Bigart ja Pelagopulos sisenevad hotelli . Hallis asuvast baarist möödudes haalab Galeb Nikyase baarileti juurde . GALEB : Tule ! Tahan sulle kuulutada rõõmusõnumit ! NIKYAS : Tee lühidalt . GALEB ( uhkelt ) : Kamylle on käima peal ! Ta tahtis sind isaks , aga lepib , kui tuled ristiisaks . NIKYAS ( naeratab ) : Saad poja – saad suureks , Väikemees ! ( Pilk kaugel . ) Mis ma poisile kingin ? GALEB Lubasid ju – ÕLI TULEVIKUS ! ( Viskab klaasi ära . Pahvilt . ) Nikyas , ma ei tunne sind ikka veel ! Mõtled sa seda tõsiselt ? NIKYAS ( noogutab ) : Seitsmesajast maardlast sulgeme kolmsada . ( Rüüpab aeglaselt klaasist . ) Kõik puuraugud , mille deebet on alla kümne kuupmeetri . GALEB ( ettevaatlikult ) : Need pole ju veel tühj . . . NIKYAS : Sul on õigus . Aga võib-olla nad teevad meile järele . ( Lükkab klaasi eemale . ) Lähme ! Vaatame öist Arles'i ! GALEB ( heidab peaga ) : Mul on Kamyllega kõne . NIKYAS : Tervita neid ! Lennuk tuleb meile järele kella kaheks . . . Jõuad talle midagi kingituseks osta . ( Asub minekule . ) GALEB : Tosinkond kameed . . . Ta on hull nende järele . NIKYAS ( viipab väljapääsult ) : Kohtumiseni , Galeb ! GALEB ( lehvitab ) : Nägemiseni , Nikyas ! Bigart , kel maailm oli läbi sõtkutud kui veiniajajal surutõrs . . . . . . polnud Arles'i seni saanud . Kõige esmalt meenus talle , et see on Vincenti linn ( Bigarthouse'is seinapeidikus rippus kaks van Goghi originaali ) ; kohe seejärel , et Arles'is asus teadaolevalt kõige paremini säilinud vanarooma amfiteater . Väike , argiajal vahest vaikne sadamalinn . . . ... oli tantsufestivali puhul paisund ja kirev nagu pulmaehtes fregattlind . Kerges eredas riides rahvas kandus katkematu voona amfiteatri poole . Lippude ja lillevanikutega ehitud vanad jõelaevad tõid mööda Rh ? ne'i publikut aina juurde ; värviküllaseid balletomaane saabus linnakesse ka õhu- ja maateed pidi ning värske tuul lennutas neid mööda tänavaid kui äraõitsenud aedade kirevaid õielehti . Bigart oli nende hulgas , ehkki balletist teadis ta niipalju , kuipalju naftaväljade hullpöörlevad puurvardad meenutasid endast õliseid koribante . Ent ta mäletas hästi Eamoni sooloesinemist – seal kolledžipargis ! " A l ? seconde – algasend ! Arabesque – jalasirutus ette üheksakümmend kraadi ! " ( Tal tuli välja sada kaheksakümmend ! ) . Koos voogava rahvajõega jõudis ta ilutulestikus särava amfiteatri juurde , ning lunastanud endale pileti tribüüni kõrgemale astmele , jäi ootama tantsupeo avangut . See venis . . . . . . ning ajaveeteks luges ta üle eesistuva daami õla prantsuskeelset balletiajakirja " Danse et Rythmis " ( või oli see ungarikeelne " Tancmüveszet ! " – kõike , mis sel ööl juhtus , mäletas ta hiljem uduselt ) . Kogu aeg mängis muusika . Vahele näidati festivali peaesinejate menunumbritega videolõike . Korraga ... . . . kõlasid fanfaarid , süttisid rambid ! Areenile ilmus Arles'i linnapea . Öelnud tervitussõnad poolringis poodiumile võtnud artistidele , kuulutas ta festivali avatuks . Kohe seejärel läksid poodiumil tuled maha ; põlema jäi üksainus sinine kuudmatkiv ramp . . . . . . mille müstilises kumas esitasid paljad balitarid modernse joonega rituaalse " kümblustantsu " . Bigartiga toimus midagi . Midagi tuttavat , samapalju mõistetamatut . Ta selge ja ergas taju lõi virvendama kui bušmani teler . Nagu kaks sillapoolt ühinesid temas kaks erinevat teadvust , avades pilkaspimeduses kolmanda tee . KUHU ? Topelthelikiirusega personaallennuk Bigarti ja ta kaaskonnaga startis täpse ajagraafiku järgi : kell neliteist . Lennukisalongi saja viiekümnest kohast oli hõivatud vaid mõnikümmend . Mugavalt toolirüppe vajunud konverentsiseltskond : Bigart , Pelagopulos , sir Emerson ; sekretärid , pressiesindajad ja turvamehed . Bigart istus pooleldi langetatud toolis liikumatult nagu terasevalu oma vormis . Ta ei väsinud kunagi ega olnud kusagilt haavatav – paraku näis midagi sellist olevat temaga juhtunud : üle ta parema põse , mille nahk oli paks , löökenäinud nagu tamtammi põhi , jooksis sügav värske kriim . Kurat-teab-mis ! mõtles Galeb . Parem mitte küsida . Midagi sellesarnast mõtles ka Emerson , ehkki nägi kaugemale : Kriim on niisama , petteks . Poisi haav on sügavamal . Vahekäiku ilmus Bigarti teabesekretär , viiekümnendates energiline naine . " Värske press , šeff . Kas soovite ise sirvida või teen ettekande ? " Kuulmata oma küsimusele vastust . . . . . . pani sekretär naftaajakirjad , turubülletäänid , ajalehed – sealhulgas ka mõned prantsuskeelsed – nende vahele klapplauale . Eemaldus ning istus oma kohale . " Nikyas . . . " Galeb läks välja riskile . " Ancha tõi ajalehed ! " Bigart ei andnud elumärki ega avanud silmi . Ning kui seda temalt enam ei oodatud . . . . . . nurrus äkki leebelt nagu hiiglaslik suikvel kass : " Loe mulle , Väikemees ! " Emerson nokutas kiirelt pead : " Loe , muidu ta ärkab . . . Pole teada , mis siis juhtub ! " Pelagopulos võttis pakist lehe . " Pealmine pole tavaliselt peamine , " kommenteeris Emerson teise valikut . " Lugege ise , sir ! " Galeb heitis ajalehe teise ette . " Ma tean vaid kahesuguseid keeli : laulvaid ja haukuvaid . " " Siis lug . . . ! " " Ma ei oska ühtegi . " " Lubage , " ütles nende juurde istunud Ancha . Teabesekretär lappas lehti professionaalse osavusega nagu mannekeen tualette ; sirvinud läbi kümmekond , nentis ta : " Naftakonverentsist ei sõnagi . . . Ilmselt pole jõutud seda veel analüüsida . " Ancha lõi lahti " Le Parisieni " . " Ahhh !!! " Naine kahvatas – ning seejärel punastas . " Jälle too . . . " " Sarikargaja " , lausus lehele pilgu heitnud Emerson noogutades . Niisutanud keelega huuli , luges Ancha nobedalt : " Priaapiline balletifestival . Jälle kord ilmutas end skandaalne Seksekstsellents . Sedapuhku Arles'i amfiteatris üleilmsel balletifestivalil , kus ta oma orgiastilise etteastega viljastas poolsada tantsustaari . Kasutades poodiumi stsenaarilist pimendamist . . . . . . tormas ta kui mistraal üle lava , haaras hiigeljõul kaasa korraga mitu tantsijatari . Monstroosne seksuaal ründas tantsupalavaid staare festivaliöö jooksul mitu korda . Sajad pealtvaatajad andsid politseile üksmeelselt tunnistust , et olid pimendushetkel hoomanud välkkiirelt sööstvat jõulist Olevust , kes kergelt oma ohvrid minema viis . Seevastu kannatanud – nagu alati – tunnistusi ei andnud , üksnes naeratasid sündmuskaugelt . Ainult üks nende hulgast – Ballet-Theatre Contemporain'i solist Mme Miraculeux – tunnistas kahetsedes , et tema teravaservaline kamee oli röövijat haavanud . Eh bien ! Peab endiselt möönma , et ei Interpol ega Seletamatute Objektide Jälgimiskeskus pole senini suutnud tundmatut Olevust identifitseerida , ammugi mitte tabada – SEKSEKSTSELLENTS troonib maailmas edasi ja paljundab ohtlikult inimsugu . On ka teine arvamus : ohtlik , kui ei paljunda . " Ancha langetas lehe rüppe ning naeratas äraolevalt . Topelthelikiirusel sööstvas lennukis oli vaikne , kostis vaid tõusev ja langev kahin nagu kauge ookeaniõõts . Kõigi silmad pöördusid aeglaselt Bigartile : ta lai rind tõusis ja langes nagu laine ; parem põsk oli reisiseltskonnast kergelt ära pööratud . Ajalehesõnum laulvas prantsuse keeles oli ta uinutanud . Lõpuks ... ... pidasid uudse läbindusagregaadi materjalid stendkatsetustele vastu – vibropuuri välikatsed võisid alata ! ( Bigart viibib parajasti dr Samariase juures igakuisel läbivaatusel testimaks organismi varuvõimeid treeningukoormuse tõstmiseks . Atleet lebab ihualasti prožektorite all , aparaatide keskel , spetsialistide piirangus . . . Assistendid kinnitavad ta lihaste külge tundlikke andureid , operaatorid ekraanide ees tipivad üles testimise tulemeid . Dr Samarias vangutab murelikult pead . " Pole mul häda midagi , doktor , " ütleb Bigart toonil , mis ei kannata vastuväiteid . " Oh ei ! " " Rionosuke plaanib mu koormust kaks korda tõsta . Tulemas on MM . " " Minupärast või kolm . " " Mida kuradit te siis pead vangutate ? " " See on arstiteaduses vanim ja lühim diagnoos . " Heliseb telefon ; teinud käe vabaks , võtab Bigart toru . " Pelagopul . . . Ära hingelda – ma ei saa sinust aru ! Kuidas ? Korda ! . . . Teine vektor – pidas vastu ? ! Õnnitlen , Väikemees ! ÕLI ei unusta sind ! " Bigart rebib endalt kõik juhtmed ja andurid maha , haarab riided kaenlasse . . . . . . ja on viivuga haihtunud . Dr Samarias heidab murest vabanenult peaga : " Lõpuks tean neile mõlemale panna diagnoosi : kaugelearenenud naphthafiilia ! " ) Välikatsed algasid pärast kevadvihmu . Üksluiselt kollane kõrb oli äkki värvierev kui kangavärvijate õu : õitsesid tamarisk , efedra , hundihammas . . . Näis , et igal luitel ja hammaadakivil olid juured all ning nad valmistusid õitsele puhkema ! Bigart , seljas higisoolalaikudes kombinesoon , jalas masuudised saapad , juhtis isiklikult proovipuurimist . Nad töötasid öiti , kui igihõõguv Kollane Kääbus puhkas . . . . . . ja puhkasid päeval , mil Kollane Kääbus taevasse oma troonile tõusis . Vibropuur , järel hõbeniidina helkav elastne kõrgsurvetoru , läbis nagu varmas skink pakse liivalademeid , tungides edasi läbi maakoore planeedi südame poole . Ehkki keeruka läbindusagregaadi juhtimine toimus distantselt , jälgis Bigart rühma inseneridega koha peal mõõturite näite . Ühel hommikul sattusid nad gaasitaskule – toimus võimas plahvatus , mis paiskas mehed koos paksu liivasambaga mitusada meetrit eemale kõrbesse . Liivapadi päästis neli – üheksa neist hukkusid . Pärast kontusiooni kiirabikopteris meelemärkusele tulnud . . . . . . leidis Nikyas oma rinnalt ( arvatavasti südant kuulamas ) Galebi kõrva ning ütles tollele juhust kasutades kõrva : " Jahutusvedelik ei kõlba . . . Plahvatusohtlik hapnik tuleb ära nullida ja edasi minna vaakumis . " Ning isiklikumalt : " Väikemees , millal sa viimati kõrvu pesid ? " Bigarti-Pelagopulose idee " Maailm puurtornideta " käivitub lõpuks , ehkki veel paljude inimelude hinnaga ( hiljem raiutakse nende nimed Üleilmse Naftamuuseumi nn Kangelasteseina . ) Hoolimata oma süsteemi karmist konfidentsiaalsusest , näitab Bigart äkki üles ebakohast lihtsameelsust , avaldades " Maailm puurtornideta " ideeprojekti internetis ning kõigis naftapuurimist käsitlevates insenertehnilistes ajakirjades , laseb neid paljundada suurtes tiraažides ning laiali saata – ka võistlevatele kompaniidele . Kuuldus viimasest tõstab Emersonis sapitormi . Punane krusskarbus lehvakil , tormab ta Bigarti büroosse ning karjub juba lävelt : " Poiss , põrund ! Selle asemel et käkkida vastase mappi , topid sa sinna pappi ! Hullumajja – ja kohe ! " " Vana Purskaja , " – Bigart ei katkesta arvutitööd – , " millest nii kuum purse ? " Emerson kraamib lauale paki naftatehnilisi ajakirju : " " Maailm puurtornideta . Tehniline projekt : tootmisjoonised , konstruktsioonimaterjalid , arvutused . " . . . Sina , terane , tegid asja ära ja jagad seda nüüd kõigile kui lollike linnaväravas ! " Bigart jääb kuulatama : " Vana Purskaja , " – rääkides on ta toon seemismahe – , " kuula mind hästi , ja kui ma lõpetan , vii tuulega oma punapea mu büroost välja . " ( Bigart vaatab äraolevalt kaugusse , nagu näeks ta seal seda , millest räägib . ) " Poolteist sajandit on naftat puuritud avatud meetodil puurtornide abil . Reostatud maad ja vett . Uus puurtornideta meetod võimaldab seda teha suletud süsteemis ... Õliväljad ei musta enam kõrbes nagu katkulaigud ja kajakad Õlimere kohal saavad puhtaks . . . " " Küllalt , poiss , kajakate all sa mõtled mu südametunnistust . " Emerson on kõikaeg taganenud ukse poole . Lausub lävelt : " Kiirustan ! Hullumajja ! Üks meist peab minema . " Mõne järgneva aastaga sulgeb Bigart mitusada tootlikku õlivälja ; langetab puurtornid ja konserveerib puuraugud . Ülejäänud naftaväljadel ning mereplatvormidel jätkub ammutamine uuel meetodi järgi suletud süsteemis . " Bigart kuulutab boikoti iseendale ! " ütlevad naftavägevad õlgu kehitades ega kavatse mõtteski tolle " õlisuitsiidi " järgi teha . Imede ime : kõikidest kokkuvõtmistest hoolimata tõusevad Bigart &amp; Pelagopulose tootmisnäitajad , avardub nende õliimpeerium . Ning ka too kummaline , kaardistamata ilmariik , mis kannab nime . . . . . . BIGARTLAND . ( Ta rajab oma piirideta Riigi pealinna ... kõrbesse . Kogenud aadrilaskjana ta teab , et " must maaveri " kaob kord Maa soontest ja energiat tuleb laenata Kollaselt Kääbuselt . Helioressurss , sadu ruutkilomeetreid kõrbet katvad peegelsalvestid , päästab ta riigi maailma esimese Suure Energiakriisi ajal. Ta rajab tuhandeid puurkaeve ja niisutuskanaleid , muutes elutu liivamaa haljaks ja viljakandvaks . Laotab kõrbesse rohelised karjamaahõlmad ja kasvatab saja tuhande pealisi kaameli- ja hobusekarju . Üleekspluateeritud ja ammendatud maailm , arvab ta , pöördub kord tagasi oma säästlike algvormide juurde . Ta rabab orkaanil lakast – nagu toona uljaspäi oli lubanud – ning paneb selle käitama oma veskeid : siduma õhuniiskust ja vedama vihmapilvi ariidsete alade kohale . . . . . . nagu kord metoik vedas laevu vabade kreeklaste sadamasse ( viktoriinivaim temast ei lahku ) . Töötanud medrese raamatukogu glossaariumis läbi XIII sajandi maailmakuulsa Maraghe observatooriumi ehitaja Muhammed Nasir ad-din Tusi teosed , leiab ta sealt oma kujutlusvõimet ergutava mõtte : " Taevas meie kohal on tulvil tähtede kiirgust ning sähvivat tuld – inimene toogu need alla , et soojendada oma laste käsi ja päästa kangestusest jahtuvat Maad ! " Selle vapustava peitmõtte mõjul . . . . . . ehitab ta pealinnast põhjapoole Esch ? mali mägedesse astrofüüsika eriobservatooriumi koos kosmoenergeetika labori ning katsebaasiga . Umbes samal ajal valmib Neshart ? ni poolkõrbes kosmodroom valguskiiruse-põlvkonna rakettide lähetamiseks ilmaruumi . Ta loob oma Riigi kaitseks rionosukelastest koosneva armee , kelle väljaõppel ja relvastusel pole maailmas analooge . . . Loetelu , millel pole ette lõppu näha , ei ole võimalik katkestada . Ühed , tema fenomeni käsitlevad psühholoogid , väidavad , et pole midagi üleloomulikku : see on vaid passionaarne alge inimeses – suuta rohkem , kui inimene suudab . Teised , müstagoogid , kellele tundub liiga lihtne tunnistada midagi võimatuks üksnes sellepärast , et see pole võimalik ( poisieas mäletatavasti mõtles ta samamoodi ) , leiavad , et tema fenomen pole muud kui inimese saatus , mille kutsub esile kord needus , kord õnnistus . Ta hindab mõlemaid arvamusi ( ning maksab nende eest heldelt ) : Suuta rohkem kui inimene suudab . Et toimib nii needus kui õnnistus . Maailma kõige mõistatuslikumad ja võimatumad sündmused saavad toimuda tänu võimatusevõimalusele . Bigart võtab naise ( püüdes jõuda selgusele , kuidas see ikkagi võimalikuks sai , jõuab ta vaid oletusteni – kui tuleb lahutus ) . Bigart istus sügavas bürootoolis , kõrv tirkis telefonil . ( Teises otsas oli Emerson . ) Bigarti survel nad rääkisid õlist , ehkki Vana Purskaja tahtis rääkida naistest . Lõpuks tal see õnnestus : " Poiss , ära nuhuta aina õli . . . Tõmba õhku sügavalt ninasse ! " " Tõmbasin – õli . " " Eksid – parfüüm ! Tunnen toru kaudu . " Bigart tõstis aeglaselt pilgu : keset hämarduvat ruumi , nagu ingel videvikus , seisis pikkade valgete juustega noor naine . Mees pani toru pahvilt hargile : " Valve ! Sekretärid ! Kuidas te . . . ? " " Olen ajakirjanik , ma ei märka midagi enne , kui see pole kahurituli . " Korrespondendikoti puusale toetanud , tuli naine pikal liuguval sammul lähemale ning jäi , jalad kergelt harkis , mehe ees seisma . Mees silmitses teda viivu : Naine oli tavaline . Nagu kuuldud , ajakirjanik , nina mitteoma asjusse toppimisest püsti . See-eest juuksed . . . . . . olid ebatavalised ! Paksud ja vihurdavad , laotusid nad naise seljale kui õhtune tuisk tundrule . ( Nagu selgus , ta oligi Põhjast . ) " Isidora , sõpradele Dora . " Naine sirutas talle ahta , virmalisevihuna jaheda käe . Mees kummardas kergelt . " Tahan kirjutada teie biograafia . " Mees noogutas lahkelt : " Neid on juba kirjutatud kümmekond . Miks mitte kirjutada veel üks . " Dora jäikus , jäätus . Siis hakkas servast lahti sulama : ta nägu lõi tõmblema , suu võbisema – tulemas olid pisarad või sõnad . ( " Jumpsikas , jookse , " – Nikyas tajus naise näos enda jaoks nimetut ohtu – , " kaks meest ikka kaks meest ! " ) . " Soovib daam veel midagi ? " " Teiega abielluda . " " Kas kohe – või hiljem ? " " Kohe ! Jalamaid !!! " nõudis naine ning lõi jalaga vastu parketti ... . . . nii et terav metallkonts puitu tungis . ( Siis järsku märkas Nikyas poissi ; too seisis omaette kõrval , noogutas või raputas pead . " Väljenda end selgemini , noorsand , " heitis Nikyas poisile . " Ükskõik – sa jäid hiljaks ! " ) Nende laulatus toimub kustunud vulkaani nõlval ( naine oli Islandilt ) väikeses nikerdatud lutheri puukirikus . Puhub lõikav nordost . Nikyase kõrvad külmetavad , käes on tal põhjapõdramustrilised kirevad kindad ( ämma pulmakink ) ning ta soovib hingest samasuguseid põhjapõdramustrilisi kindaid oma kõrvade jaoks . Pulmapidu peetakse geisrite vahel lagedas orus , kaskedega kaunistatud , silmapiirist silmapiirini küündivate laudade taga , kuhu tuul – toosama nordost – kannab kuumaveeallikate mahket auru . " Kibe !!! " hüüavad pulmalised , kogu saarekese mõnisada tuhat elanikku ( häälterõkatus kostab võimsalt otsekui ärganud vulkaanipurse ) . Nad suudlevad kuumaveeallika soojas hinguses – ning peigmehe kõrvad ei külmeta enam . Kui aurupilv nende kohalt hajub . . . . . . leiab Nikyas taas end armastatud stiihiast : nööpesulatavast õlilõhnasest kõrbekuumusest , kõrval noor karge naine ( kliimaseade majas oli neil aastatel liigne ) . Ka naine õpib teda õige pea tundma : mees on valelik ( nii nimetab naine fantaasiat , mida ta õigupoolest jagas Jumpsikaga ) . Mees on vähe kodus – ja ka siis pole ta temaga . ( Siin ei ole naine aus : ta teab ja tajub väga hästi , et see mees pole loodud ümmardama ühe naise hinge . . . . . . vaid kummardama inimkonda . ) Siiski – kui see ongi armastus – , nad armastavad teineteist . Naine on kütkestav . Kammib oma pikki valgeid juukseid vihmaveega – siis need sädelevad kui kodusaare külmanud kosed ! ( Et kõrbe sajuperioodid on harvad , laseb ta vihmavett plastikpudelites saata otse Islandilt . ) See on liigutav . Nad lähevad lahku loomulikult kui sillapooled , sest nende vahele libiseb Saatus , mida nad mõlemad on võimetud ette nägema , veel vähem ära hoidma . ( On see nüüd too purung ja kildumine , mida tõotas Armunõid seal Linnaväravas ? ) Ühes on ta naisele tänulik : see toob ilmale ta lapsed ... . . . kellele elulõpuni lööb Nikyase süda . Oma abielu õhukesest hõbedast vermib ta värsi : Õlilinna LADINA KVARTAL , kus paiknesid pooleldi kõrbeliaanidesse kootud , pooleldi liiva mattunud vanad kindlustused ning ranged , raskepärased elumajad . . . . . . oli pidulikult ehitud . Portaale kaunistasid lipukesed ja lillevanikud ; tänavate kohal rippusid girlandid – nende kohal hõljusid heatujuliste ullikeste füsiognoomiaid täismaalitud õhupallid – ning veel kõrgemal hämutavas kõrbetaevas lendlesid inglilapsi kujutavad tuulelohed ja head džinnid . . . Trepieendid , aknaorvad ja sepisrõdud olid tulvil mustvalges riides rõhutatult kombekat rahvast : kalleid ehteid kandvaid juuniore ning ordenitega lapitud sirgeselgseid seeniore . ( Ladina kvartalis elas teab-mis-ajast pärit rikas jäänukrahvas . Teadmata mis mõttes , mille jaoks , olid nad olemas , ning koloreerisid maailma : sõitsid ratsa ja tõllas ega uskunud kuulujutte , et kuskil puuriti õli , läkitati ilmaruumi rakette ja tehti päevavalges sugu ... . . . samal ajal kui neil pimendati aknad , puhuti kustu küünlad , suruti kinni silmad . ) Polnudki siis ime , et kirikutäis hämarilma fossiile vaatas päevavalges volditud väetile kõõrdi . Nad oleksid ta sinnasamasse ristimisvanni maha jätnud . . . . . . kui mitte mõeldamatult musklis ristiisal poleks meeles olnud maimuke ( mõnekuine tüdruklaps ) vannist välja õngitseda ja valgel ristilinal väljapääsu poole kanda . Galebi ja Kamylle tütar ARACHNE ( antiigifanaatikust ristiisa pandud nimi ) ristiti Õlilinna ladina kvartalis paiknevas kaunis kaheksateistkümnenda sajandi katoliku kirikus . . . . . . mis oli täpne koopia kümnendal sajandil püstitatud Firenze San Miniato al Monte kirikust . Kogudus oli pärit üheksandast sajandist . Ristiisa , maimuke Arachne kätel , väljus pidulikult kirikust . Ta järel voogasid orelihelid ning kõrged puhtad koorihääled laulsid : Mustvalge pidulik rahvahulk – nagu klaviatuur organisti sõrmedele – andis neile vaanelt teed . Laia tuiskvalgesse limusiini lapse isa ja ema vahele istunud , ütles Galeb talle : " Nikyas , sa pead naise võtma . " Teine muutus tähelepanelikuks : " Miks sa nii arvad ? " " Sa armastad lapsi , " – Galeb naeratas – , " nagu õli . " Maaväringud vapustasid jälle kord Taarimi Emiraati . Kõrbes rändavatele nomaadidele polnud selles midagi ootamatut ega ohtlikku – varisegu neile kaela või tähistaevas ( mis iseenesest oleks kaunis vaatepilt ! ) . Seevastu Õlilinnas nõudis maaväring oma järjekordsed ohvrid : madaltiheda asustusega vaeserikkas vanalinnas vähem , kõrgtiheda hoonestusega õlivägevate uuslinnajaos rohkem . Varisesid mitmed pilvelõhkujad , nende hulgas Emersoni Niiditõmbamiskeskus . Tavaline Jumal istus oma hiilgava residentsi rusukuhjal mugavas bürootoolis , käes rebenenud juhtmega telefon , ning rääkis häält pingutades torusse : " Pagana pihta , šeik Mushim , rääkige kõvemini – ümberringi on mingi müra . . . Kes ? Azoo sina , poiss ! Arvasin , et šeik Mushim – teil on väga sarnased hääled . . . " Pisut närviliselt ärakatkatud telefonijuhet kiskudes . " Müüd mulle seismokindlad vundamendid . . . Annad tasuta ? ! See on sinust ilus , poiss ! " Nagu alati . . . . . . lõhkus maavärin mitmed gaasihoidlad , purustas õlijuhtmed ning avas maa-alustesse soolalademetesse rajatud hoidlate naftal väljapääsu maa peale . ( Varisesid vundamendilt või väändusid kõveraks kui saigakisarved – sajad puurtornid ! ) Naasnud oma õliväljadelt inspektsioonilennult . . . . . . võis Bigart direktorite nõukogule rahuldusega teatada , et nende kahjumid ja reostustrahvid olid teistega võrreldes minimaalsed . Ning mis kõige olulisem – " Maailm puurtornideta " ammutusmeetod ja sünteetilised torujuhtmed , kus neid oli jõutud juurutada , pidasid vastu ! " Faiz , see on meeste töö – ja mitte taskupiljard , mida sa seal kogu aeg veeretad ! " kärtsus elektroonikaseadmete insener Yves aborigeenist abilise peale , kes , käed taskus , ülestõstetud autokapoti nõjal logeles . Suvilast – see oli kerges stiilis tagasihoidlik puitehitis – väljus Bigart . Mees oli tulnud duši alt ning ta põrutavalt paljal poolkehal pärlendasid suurte kristallidena läbipaistvad veepiisad . ( Temast mööda klapsas hiiglaslik must kass ning võttis aset džiibi katusel pakendivõres . ) Mehed tõmbusid klaaskangeks . Yves kandis hapral häälel ette : " Rikkele ei saa pihta . Kõik elektroonika on ära . . . Automaatjuhtimine ja raadioside ei tööta ! " " Kas klemme vaatasid ? Ehk on sisalik vahel ! " Šeff oli heas tujus ; laksanud oma päratu peolaamaga meestele turjale , hoobas end kergelt džiipi ... . . . ning ilmus välja juba kõrbes , hommikupäikesest kullatud tolmukeras , mis nagu hiiglaslik tuulesiil veeres üle lõputu liivalageda . Põrgusse raadioside ! mõtles ta . Saab paar päevagi nendest kuldsuudest puhata . Tammistamatu vabanemishüüd pääses mehe rinnust ; ta tõstis mõlemad käed , et nendega ülemeelikult vastu rooli lajatada ... . . . ent käed laskusid õhku . Rooliratas ei olnud tema ees , selle taga istus . . . " Olgu , Jumpsikas . Mägisokku jahtima ! Ja ma näitan sulle midagi ! " ( Noorsand rooli taga – ta oli taas mõned nädalad noorem – vaikis , üksnes naeratas suunurgaga . ) Ta teab . . . kandus äkiline mõte läbi mehe pea . Ta teab Kerakorvist kõik ! EAMON EMERSON armastas ekspromte – olgu laval või elus . Olles teel Milanost Peterburi , maandab maailmakuulus tantsija oma reaktiivlennuki " hõbedase pääsukese " jälle kord naftakuningast isa õliläkasel lennuväljal . Hakkajad ja hambulised mõlemad , läheb neil " kihvaproovimiseks " kohe pärast käeandmist , kui Eamon on hapnikuskafandri maha võtnud . EAMON : Vana Purskaja , sa võiksid oma maanderajad kord ka masuudist puhtaks põletada – läksin pikka libangusse ! EREBUS : Peale tantsimise , poja , said jälle kord kelgutada . Lähevad õlg-õla kõrval Emersoni auto poole . EAMON : Mida tead sa tantsust ! EREBUS : Miks ei tea . . . Plikasid vähe pillutand või ? ! ( Autorooli taha istunud . ) Mina teen seda diskreetselt , ilma kostüümita , varjus . Aga sina – saalitäie publiku ees . Häbi ! EAMON : Mida sa loodad ? Ütle otse välja . EREBUS : Jäta see . . . Kroonin sind õlikuningaks ! EAMON ( heidab peaga ) : Laval olen ma iga päev kuningas ! EREBUS ( kibedalt ) : Kuuldud . Ja kamassid jäävad puhtaks . EAMON ( naerab ) : Kui sus pulbitseb naljasoon ja kinni on naftasoon , oled sa – ARTIST ! EREBUS : Ära looda , teie truppi ma ei tule . ( Auto järsult palee ees peatanud . ) Stopp , kuningas . . . Aga kus on kuninganna ? Lubasid teda mulle näidata ! EAMON : Kujutad ette – tantsib . Aga kord näitan teda sulle kindlasti ( Muhatab isepäinis . ) Varu musta klaasiga prillid : kõik , kes teda on näinud ; on pimedaks jäänud ! Kuum keskpäev kella <arv>-<arv> vahel . Emersonid , isa ja poeg , viibisid nende lemmikpaigas : palee vaaterõdul , mis kergelt kaardudes avanes kõrbe poole . Erebus , ees jääpurk ja puutumata viskiklaas , helistas mobiilil aina kuhugi ning sai aina soovimatuid vastuseid . Eamon seisis harkisjalu avakõrbe poole suunatud tugeva pikksilma ees , mis tõi talle kõrbe lähedale , väga lähedale – hinge ! Lõputu liivaookean näis lainetavat ning kandvat oma kuldseid luitevooge tema poole ... temast eemale ... kõikjale ! ( Kõrbes ei taju ilmakaari – hoomab üksnes taevast ja terendavaid silmapiire . ) Oli kadalate kõrbetaimede õitsmiskuu : luitenõlvadel roosatas õrn tamarisk , pinnatuules õõtsusid kõrbetarna pruunikad nutid ning üksik ocotillo liputas õrritavalt oma õite punaseid keeleotsi . Liivalainelt liivalainele liikus silmapiiril puuvillakaravan , kõrval tolmurättidesse mähkunud küütijad ning ebardlikud kaamelivarsad . Kõrbes – ei kusagil mujal – oli kõik ebardlik kaunis ! Emerson , kes helistamise ajal poega kõrvalt piidles , oli lõpuks lootusrikas . EREBUS : Kõrb hakkab sulle ükskord meeldima ! EAMON : Vahel meenutab ta mulle hiiglaslikku lava , kus kestab igavene Vaheaeg . Ja see on köitvam kui Etendus ! EREBUS : Ära vaid mõnd puurtorni välja peili – see rikub asja . EAMON : Üks asi rikub kindlasti . . . Ma ei näe seal kusagil Nikyast ! EREBUS : Ka telefoniga ei saa teda kätte , kõik liinid on kinni . ( Vajutab taas mobiiltelefoni klahve . ) Proovin veel helistada Küülikukuuti ( nookab Eamoni poole ) – ta nimetab seda " suvilaks " ... Halloo ! Saanud lõpuks kätte Bigarti suvila ja insener Yves'i , kuulsid nad tollelt , et šeff oli tund tagasi põiganud jahile . EREBUS ( kõne lõpetanud ) : Kas sa tahad seda pagana poissi ikka nii palavalt näha ? Rohkem kui Kuningannat ? EAMON ( ägedalt ) : Rohkem ! EREBUS : Siis kopterisse ! Nii hullule poisile ei jõua keegi järele . . . Aga ma tean mägedes neid kohti , kus ta tavaliselt jahti peab . Nad tõusid palee katuseplatvormilt väikese valge personaalkopteriga kella kahe paiku õhku . . . . . . ning , juhisel Eamon , võtsid kursi mägede suunas . Nikyas Bigart seisab maopühamus . Kerakorv kämmalde vahel silmade kõrgusel , vaatab ta vastu laepragudest voogavat valgust selle sisemusse . . . . . . kui korraga kuuleb pea kohal väiksema lennumasina , nn " bossikopteri " lõginat . Ta kaldub arvama , et see kuulub küttidele , kes otsivad sobivat laagripaika . ( Tegin hästi , mõtleb Nikyas , et ajasin džiibi päikesekuumuse eest kaljukoopasse . ) Igal muul ajal poleks tal mõnusate jahikaaslaste vastu midagi – ent hetkel tahab ta üks olla . . . . . . Või kas " üksi " ? Kerakorvignoomid – kõik kolm – näivad tundvat end hästi . Lähim neist , õrnade volüümide järgi " naine " , liibub vastu oma halja vangla võreseina , otsekui soovides end suruda läbi selle vabadusse . Bigart naeratab endamisi , et ei tea , mis siis juhtub , kui see tal õnnestub . Suhelnud omavahel veerand tundi võõras keeles , mida kumbki pool veel ei mõista , asetab Bigart Kerakorvi – väikese Halja Maakera – tagasi tema orbiidile templilae liaanide varju . Tõmbab peoga kiviplaadilt maha õhukese punaka põrmukihi – elupõlengu tuha . Lausub omaette : Peab ruttama ! Ning väljub . ÕLILINNA araabia vanalinnaosa , mis paiknes vastu iidset tampsavist linnamüüri , oli tulvil igapäist remu ja rüselust . Kitsukesed , kaljulõhede sarnased tänavad kihasid ning rõkkasid igat tõugu rahvast ning kaikusid nende luilust ja muusikast – meepotisipelgatena majaseinte ligi jahedusse tõmbunud tüsedatest kaupmeestest kuni kergete kõhnade prostituutideni , kes oma õrnsiniste looride udus tundusid fantasmagoorilistena ; enda kaetuse salapärasuses tõmbasid nad vastupandamatult ligi ! Üks neist liibus variõrnalt Bigarti vastu , ent omaradu rändav Nikyas , pistnud tüdrukule pihku rikkaliku tasu ( igal juhul too vääris seda ) , rüsis rahva vahelt edasi . Ühe turisti päikeseprilliklaasi peegelduses nägi ta , kuis tüdruk rahapala pea kohale tõstis ja selle näppude vahelt talle rahvavoolu järele saatis . " Tasus siia tulla juba üksnes selle pärast ! " lausus turist möödarühkiva atleedi tuulde . " Euroopas seda ei näe . " Bigartil oli pealmaakohtumine allilmadžentelmeni Armaniga . Nad vahetasid võimalikult tihti oma kohtumispaiku . Sedapuhku oli kokkusaamine määratud türklasest habemeajaja ja saunamehe " salongis " , mis asus kahe nimeta tänava ristmikul . " Habe ? ! " küsis raseerija oma laia hellebardisarnast habemenuga liibates . " Tahad öelda , et tulin siia salakohtumisele või , " lausus Bigart , vajudes veidra ehitusega ebamugavasse tooli . " Laseb jalad alla , efendi . . . ek se küll günekologi tool on , " soovitas habemeajaja . Ja tõmbas oma laia noaga säuh ! üle kunde sarnakaare . Teiseks tõmbeks tuli nuga juba teritada . " Sinu habe paras metšetega raiuda ! " torises türklane nuga liibates . Palgel vaevahigi , õnnestus raseerijal lõpuks kunde habemetüü näost eraldada . " Keik ! Allahile tenu ! " " Ei veel . . . " Bigart tõmbas särgi ropsuga seljast ja kaldus eetsi kumarasse . " Selg . Tõmba puhtaks ! " " O-e ! " Raseerija võpatas ja vankus tagasi : kunde seljanõgu puusajoonest pisut kõrgemalt kuni õlajooneni oli täis kasvanud tihedat , habemetüüst pisut peenemat karmi karva . " Puhtaks ! " kordas kunde . Habemeajaja raputas pead . Taganes veelgi , kuni kuulis järsku selja taga . . . . . . lühikest ähvardavat kähvatust . Hirmunult ringi pööranud , nägi türklane kõrvaltoolil istuvat hiiglasuurt musta kassi , kes käis välja kogu oma kollaste silmaterade kulla . . . . . . et vaid peremehe seljanõgu saaks raseeritud . Nikyas ootas väljas savipingil , kuni ka Armani habe oli aetud . Seejärel istusid nad mõni puhk pingil kõrvuti ning ajasid pealtnäha võõrastena ( mis see neile maksis ! ) juttu . " Arman . . . Sa oled mul meeles ! " " Sina mul ka , Nikyas ! " " Kurat teab , mis toimub . Miks me ei saa olla kui sõbrad . . . " " . . . kui me pole vaenlased ! " " Ehk muutub veel kõik , Arman ! " " Muutub , Nikyas , kindlasti ! " Bigart tõusis , jättes varem ostetud ajalehed pingile . " Värske press , Arman . Vahel on viimased versioonid Tuviküti kohta . " " Kas puhun nende küünlad ära ? " Bigart noogutas . " Kontrolli täpselt , et ei oleks eksitust ! " Valmistudes lahkuma : " Hüva , Arman ! Koodid ja sideaeg on samad . " Bigart tõi kuuldavale kurguhäälitsuse . . . . . . mille peale must panter kalpsas ta õlale , ning haakinud esikäppade küüned kergelt peremehe pealaesse , jäi erksalt ning majesteetlikult tolle õlale troonima . Arman nägi neid eemaldumas mööda tänavat , mille summiv rahvas oma kaupa ja küla maha jättes nende eest ülepeakaela põgenes . Fataalne hirm haaras Armanit : " Mis on see , mida ma tema juures kardan – kui ma ei karda ses ilmas midagi ? Surm see ei või olla , seda kardan ma kõige vähem ! " " Kõik päevad on sarnased nagu varbad – ühed pikemad , teised lähemad ... . . . kuid pole teada , millise neist sa hammaadakividel ära lööd . " Nii arutasid oma elupikal kõrberännakul karavaniküütijad , kes tundsid saatuseennete ees lapselikku alamust . ( Nikyas , kes kõrberahvast maast-madalast tundis , teadis nende prohvetikunsti , mis enamasti – kui see ei läinud mööda – läks täkkesse . ) Ta otsustab vanalinnast musta kassiga lahkudes võtta ette paarikümnemiilise jooksutee läbi kõrbe – mereranda . Ning randa mööda tagasi Territooriumile , kus Rionosuke pidi temaga südaööl läbi viima plaanikohase treeningu ( nad võitlesid musta pantriga absoluutses pimeduses , mil see köitev surmamäng toimus otsekui väljaspool elumängu ) . Et ületada kuuemeetrist tampsavist linnamüüri , piisab hallvaraani sööstukiirusest . Nikyas ületab selle hõlbult , kuid teispool müüri maabudes lööb ära väikese varba . . . . . . mis nomaadide " jalaoraakli " järgi tähendab suurt õnnetust . Valu möödub peaaegu kohe ning unub , kui nad kõrvu pantriga – too laisik kasutab müürist ülesaamiseks väravat – mööda kõrbeluiteid mere poole jooksevad . Raisakotkapaar , kes neid saagilootuses kuni mereni saadab , peab pettunult tagasi pöörduma . " Kluu – kluk ! " häälitseb isakotkas emakotkale . " Sel inimesel on kiskjaga leping . . . " Õhtune tõusulaine kerkib merest vahusena otsekui väehulgad valgete lippudega . Nii mees kui kiskja ründavad rinnaga tõusulainet , löövad ta taganema ning kroolivad teda jälitades kaugele merele . ( Panter oli hea ujuja ning sukeldus , kui vaja , sügavale saagi järele ! ) Videvikus jõuavad mees ja kiskja kaldale tagasi , püherdavad tulisel liival , mille meri ja päike on valgeks pleegitanud nagu purjekanga . Võitlushäälestuseks vajalik agressiivsustung neis taltub . See , mis toimub mererannal , pole silmanähtavalt võitlus , vaid . . . . . . mehe ja suure kassi ülemeelik mäng . Ning siis SEE juhtub ( kõrbeended ei jookse liiva ! ) . Nikyase teadvus sildub ühel hetkel . . . . . . tolle teise tundmatu teadvusega , mis alati osutub tugevamaks , toimib ta peale võitja õigusega – kuid eales ei vastuta võidu eest . Ta pilk tolle teadvuse peeglis muutub vastupidiseks . . . . . . ning ta näeb maailma otsekui negatiivis : õhtune tume meri lainetab ta ees kui valge volangides siid ning lõputupikk hele rannajoom näib matt kui damaskitud teras . Sel hetkel nagu alati tunneb ta endas määratut jõutulva ning meeletut tormamiskihku . Ta järgneb sellele iseenda vastupandamatule kutsele . Kuuleb ( tema kuulmismeel peaaegu ei muutu ) oma paljaste jalgade tüminat kinniuhutud mereliival järsku teisiti , nagu oleks see . . . Pole võimalik – see peab olema kõrvapett , akustiline miraaž ! Bigarti selge taju ja endine teadvus tulevad tagasi hirmsa valu peale , mida ta järsku tunneb kuklas ning paremas õlas . Ennetusreaktsioon toimib varem , kui olnuks hilja : välkkiire paigalpööre – selga klammerdunud vastane on ta ees – ja löök tolle kuklalüli , articulato pihta . Vastane lõtvab haarde ning rantsatab elutult ta ette maha ! Järgneb isemoodi asomaatiline vaikus , mis on omane üksnes surmale . Rinnust saadik meres seisnud beduiinid ( nende värvierevad tahukjad telgid paistavad luiteharjal kui kirevad tsirkusevankrid ) karjuvad ikka veel nagu viimsepäeva ühendkoor ; laste ja naiste kilavad hääled prevaleerivad , lõikavad kuulmist kui klaasinoad . Selle meeleheitliku kisakoori saatel tuleb Nikyas lõplikult endasse ega mõista , mida hirmsat on nendega juhtunud – ning korraga näeb . . . . . . et see on juhtunud TEMAGA . Ta paljas poolkeha liimerdab verest ; verd uhkab sügavast kaelahaavast ning nirgub mitmes joas pikast õlarebendist . Maha vaadanud , näeb ta , kuis vereloik toll-tollilt mööda liiva edasi imbub – punane-punane-punane . . . . . . ja järsku MUST ! Panter lebab ta ees , kihvad – pikad , verised kui käigus olnud külmrelvad – igemeteni paljad , krabavad küünised konksjalt väljas ( tõeline võitleja ei tagane surmaski ! ) . Nikyas laskub pantri juurde maha , tõstab tolle esikäpa , surub kõrva vastu looma vetruvat külge . Veel üks ustav sõbrasüda ta kõrval on seiskunud . Araablased , mähkinud end ülepea märgadesse rätikutesse ( " paremmittevaadata " ! ) , ukerdavad neist kaarega ringi – üles oma telklaagri poole . " Siia . . . Keegi tulgu siia ! " hüüab ta nomaade hõimuvärvide järgi nende keelemurdes . Keegi ei peatu . Ta sööstab neile järele , haarab kinni vanemast . " Räägi . . . Mida sa nägid ? ! " Et mees vaikib , valjendab ta käe survet . " Ütle , mis juhtus ! " Beduiin ei tunne ega tunnista argust , kõige vähem iseendas . " Ei tea , s ? iid ! " " Sa olid meres – nägid ! " " Nägin , s ? iid . . . Aga ei tea , mis juhtus . " Araablane langetab pea ning jääb tummaks . Järgmise päeva varahommikul . . . . . . kui aafriklastest loomadetoitjad , kaksikud Azu ning Uza jõudsid oma lihafurgooniga kiskjate juurde , leidsid nad puurist peale pantri ka tolle peremehe . Mõlemad , nii kiskja kui mees , olid hukas paakunud verest , kõvasti teineteisesse klammerdunud ning liikumatud . Võimalik , et . . . Kohe kõlas Territooriumi selles sektoris alarm . " Kassilinna " , nagu nimetati Võitluskooli juurde kuuluvat kiskjateboksi , jooksid kokku valvurid , kiirabibrigaad ja loomapsühholoogid . Viimasena jõudis kohale vigastatud puusaliigese tõttu lonkav Rionosuke . . . " Mis juhtus ? " " See , mida ma kõikaeg kartsin ! " vastas Vera , venelannast tsirkusedresseerija , kes kolmkümmend aastat oli töötanud suurte kaslastega . " Hoiatasin Nikyast , et kassid ei kannata kaotushäbi . Kumb neist viigilepet rikkus , pole teada , aga see on juhtunud . . . Mida te , moorapead , jõllitate , aidake mind . " Viimane repliik oli mõeldud toitjatele . Azu ja Uza sisenesid puuri suure ettevaatusega nagu teadmata temperatuuriga vette . " Nad tuleb teineteisest lahti saada , " käsutas Vera . " Selge , memsahib ! " ütlesid aafriklased uljalt ning asusid käsku täitma . Sealsamas kostis hüübinud vere ja änges lihaste kuhjast hoiatav häälitsus . " Uriseb . . . " kohkusid aafriklased ning tõmbusid tagasi . Toitjate järel püüdis neid lahutada kiirabibrigaad . Seejärel turjakad valvurid . Lõpuks sisenes Rionosuke ; vanamees vaatas neid puhk aega liikumatult , tummalt , harutades vahest juhtumi võimalikku arengut . Laskunud seejärel äkitselt põlvedele , kergitas ta Nikyase pead , ning tolle emailihiilgega silmade pilgu tabanud , lausus : " Sööst tuli sulle – vabasta vastane ! " Käsklusele vastamata klammerdus teine veel kõvemini vastasesse ning surus näo vastu kiskja niisket nahka . ( Bigart uhuti pantrist lahti tuletõrje veekahuri abil . Talle heideti peale kiskjate püüdmiseks mõeldud võrk ning tõmmati puurist välja ; seal rapsas ta terassäigmetega püünise nagu ämmelgavõrgu puruks , tõukas rahva laiali ja hakkas longuspäi minema . Rionosuke kohal ta korraks seisatas ning lausus pead tõstmata : " Andesta , Riono . . . Ma ei tea , kuidas see juhtus . Enam ei juhtu seda kellegagi . ) Järgmisel päeval sõidavad Territooriumile delferveokid ning hakkavad peale tõstma puure kiskjatega . Laadijaid peatama tõtanud Rionosuke kuuleb operatsioonijuhilt , et kiskjad viiakse lennuväljale ja sealt erireisiga nende kodumaale . Tavaliselt külmrahulik Rionosuke haarab raevukalt telefonitoru : " Bigart , andke otsekohe korraldus kiskjad maha laadida ! " " Riono , mul on kahju ... El ! " " See on minu kool , minu koolkond : ma tean , mida vajan ! " " Kahju , et sa seekord vajad seda , mida mina ei vaja , " kostab Bigarti hajevil hääl . " Kiskjate intuitiivsele võitlustehnikale ei ole alternatiivi – sa tead seda kõige paremini ! " Bigart vaikib pikema puhu . " Tean . Paraku oli kiskjatel , mida meilt õppida . Nüüd , kus nad on targad , on aeg lõpetada . " " Sellisel juhul on see sinu kool . Ma lahkun ! " " Jää , Riono ! " Bigarti hääl murdub kergelt . " Ma palun . " Hääl muutub nende mõlema vastu valjuks : " Sellest põrgust , mis tuleb , ei murra ma sinuta läbi ! " TAEVAS ei sulgu kunagi – seal on igavene Lahtiste uste päev . Seevastu Suletud põrgud avanevad aeg-ajalt – kas järsu paugu ja efektse tulevärgiga ( vulkaanipursked , mõeldamatud maavärinad ) ... ... või pikkamisi , maskeerituna nagu rohus tiksuv miin , mis plahvatab siis , kui seda ei oodata . Eenduv Põrgu , millele vihjas Bigart , oli viitsütikuga miin . See tiksus iga maailmakodaniku ajus ja teadvuses – kel need olid olemas – , ent alles kauge kummastava heliga . Õlipõhi oli katastroofiliselt lähedal . Ehkki õlitootjad perioodilistel konverentsidel ja strateegianõupidamistel üksteist regulaarselt hoiatasid , jätkus " musta maavere " pidurdamatu aadrilaskmine . Naftamaardlad mandriäärsetes nõgudes ja šelfil jäid järjest tühjemaks . Euraasiat ja Araabia poolsaart läbivad naftasooned – samuti Pärsia lahe , Timaani ja Kaspia õliallikad – kuivasid üksteise järel . Kogu Naftavöö piirkonnas suleti tuhandeid õlivälju Miljonitest puuraukudest üle ilma hakkasid kostma lõpuendelised korinad Sel äreval ajal toimus Õlilinnas Emerson &amp; Kompanjonid vastselt ülesehitatud hiilgavas peakorteris Esimese suure energiakriisi salajane ennetusnõupidamine kõrgemal tasemel . Selles osalesid naftagigandid , õlistrateegid , riigipead ja kaitseministrid . Seekordne strateegianõupidamine kulges teravamalt kui kõik eelmised . Naftavägevad süüdistasid üksteist kokkulepitud kvootide rikkumises . " Mu härrad , ükskord me müüme nafta asemel oma pisaraid ! " lõpetas Maailma Energiaressursi Seirekomisjoni peaspetsialist Antu ? n Bysshe oma kaks tundi kestnud kõne . ÜRO juures asuva ekstremaalväekontingendi ülemjuhataja feldmarssal Maclear hoiatas omakorda : " . . . Oleme juba sunnitud vägede manöövreid läbi viima puutumata kütusevarude baasil . Kui me ei täida vanu ega raja uusi kütusehoidlaid , muutub meie mobiilne sõjatehnika liikumatuks ballastiks . " Maclear keskendus , võttis sõjaväeliselt sirge hoiaku . . . . . . ning pöördus vaikivas suletuses viibiva Bigarti poole ( marssali järel , nagu päevalilled päikese poole , kaldus saalitäis palgeid õligigandi suunas ) . Nikyas on tumm ja tähelepanelik . Ent ta tähelepanu oleks nagu suunatud mujale , sammalrohelisele vaibale vahekäigus . . . . . . mida mööda astub kõhn kumaras poiss ning vahib otsivalt toolide alla . " Seal , kolmandas reas . . . Kardinali mantli all ! " lausub Nikyas teda suunates . Poiss pistab käe pühamehe purpurmantli alla ning toob sealt esile hammaada kivikumeriku sarnase . . . . . . pleekpruuni kilpkonna . " Austatud Bigart , " alustas marssal , " ÜRO juures asuva Ekstremaalväekontingendi kindralstaap tegi strateegiliselt tähtsa otsuse : seoses globaalsest kütusekriisist tingitud riikide kaitsevõime langusega , võtta kasutusele teie poolt suletud õliväljad ning alustada seal täisvõimsusel nafta ammutamist . " Teine ei kuulnud . . . Bigart viibis mingis vaikses uneluses . Üksnes ta rohelised silmad sädelesid kirkalt kui pudelipõhjad päikeses . Näost punetav Maclear kordas oma pöördumist . Sedapuhku Bigarti kõrv võttis ja ta lausus : " Oma avalduses , feldmarssal , jätsite te välja pisiasja : " minu poolt suletud minu õliväljad " . " Pole aeg minna isiklikuks , Bigart . Kui vaja , me kuulutame välja sõjaolukorra ja määrame teie nafta sundmüüki . " " Kuulutage või sõda . Kolm neljandikku järelejäänud maaiImanaftast kuulub mulle ning on kaitstud väeüksuste ja sõjatehnikaga , mida ei kohta ka ulmes . Pealegi , Maclear , " – Bigarti silmades süttisid lõbulõkked – , " mul on kütust , millega seda käivitada . Teie aga peate formeerima ratsaarmee ja purjelaevastiku . " Bigarti repliigile järgnev muhelus oli ainus elevusepuhe süngekskiskuval foorumil . Riigipeade ja kaitsestruktuuride survel ning Püha Tooli esindaja kardinal Christomanuse õnnistusel . . . . . . võeti vastu maailma ( jääk ) nafta militariseerimise otsus , millele kirjutasid alla kolmekümne riigi juhid ning naftavägevad ... . . . välja arvatud Bigart . " Ma müün oma õli kuhu ja kellele tahan , ning kui on valida lahinguristleja ja külmetava provintsikooli vahel , ma valin viimase . " Maailma kütusekriis oli jõudnud küpsesse ajajärku ning arenes katastroofi suunas . Córdoba ... Araabia paljakäsivõitluse MM-i raskema kaalu tiitlimatš Pealtvaatajaid – üle miljoni Guadalquiviri jõe haljasse orgu Araabiast kohale toimetatud naturaalne kõrbeliiv . . . . . . sädeleb Hispaania päikese all sootuks teisiti ; kiirte peegeldusnurk on suure õhuniiskuse tõttu muutuv . See nõuab absoluuditasandil toimuvas võitluses vahelduvat strateegiat . Astunud areeniliivale . . . . . . tunnevad Bigarddini jalatallad kohe selle niiskust , erinevust kõrbe kuumast kuivast liivast . Hoobilt oli selge , et võitlustaktikat tuleb muuta . Seejärel , ainustki lihast pingutamata , langeb ta silmili liivale ning jääb liikumatult lebama . " Liiguta end . . . Püherda liivas . . . Ärata lihased ! " kostab ta paremast kõrvast end sinna sokutanud Rionosuke ( mikrosaatja-vastuvõtja näol ) . Bigarddin jääb lebama , silmad suletud , kõrv vastu tumma liiva . Korraga . . . . . . kuuleb ta samme . ( Tal nagu igal kõrbeolevusel oli laitmatu kõrvamälu : kord kellegi jalaastumist kuulnud , võttis kõrv selle hiljem eksimatult üles . ) Eamon see ei ole . Samm on raskem , rünnakam . Addy , mõtleb Nikyas . Unistamine teeb unistuse tõeluseks . Sammud , otsekui ta mõtet kuuldes , jäävad seisma areeni keskele . Tribüünide ovatsioonid on marulised kui murdlained ... . . . ent kuidagi nõutud . Keset areeni seisab lihaskoloss , lastes kui lastel end imetleda – vabalt , loomulikult nagu suurt tundmatu looma . Seejärel sooritab ta mõned demonstratsioonivõtted : see on midagi vapustavat , mehe suuruse ja kehakaalu juures uskumatult kiiret . Järgneb veelgi kõvem vaimustusetorm tribüünide poolt . " Tõuse , Nikyas , " kostab Riono talle paremasse kõrva . " Patseeri pisut . Mööda sa temast ei lähe : ta on sinust viisteist tolli pikem ja kolm puuda raskem . . . Ära lase teda lüüa massiga . . . Hoia ta lauba eest , see on kui suruõhuhaamer . Jäta meelde ta kõvem külg : häbematus ! " " Adys Aladan ! " lausub teadustaja mikrofoni . " Adys ! Adys ! Adys ! " skandeerib miljonipäine inimmass tribüünidelt . " Nikyfan Bigarddin ! " " Nikyfan ! Nikyfan ! Nikyfan ! " hõiskavad pealtvaatajad . Lamaja liival ei liiguta . Tribüünid jäävad surmvaikseks . Nõutus haarab kohtunikke ; peakohtunik kummardub lamaja kohale ning sirutab käe , et puudutada toda õlast . . . . . . kui võitleja sooritab lamamisasendist tabamatakiire sööstu ning maandub kui hiiglaslik lendkala areeni keskel vastase ees . Marulised ovatsioonid , mis võitleja õhusööstule järgnevad , ei taha kaua vaibuda . ( Lühike tervitustseremoonia : lauba ja südame puudutus , " mu mõistus ja süda ei kanna vaenu " . ) Seejärel vastased eemalduvad liivaareeni vabalt valitud külje suunas . " Ründa esimesena , " kostab ta kõrvas Rionosuke külmrahulik hääl . " Sööst on su trump ! " Ent Bigart ei liigahta , valib teise strateegia . AVAGONG ! . . . . . . Ning pruunis võitlusrätis lihasmass , tulvil joovet ja võiduihku , sööstab talle peale . Täpselt sihitud kannahoop vastase ninajuurele lõpetanuks võitluse veel enne algust . . . . . . ent juba on ründaja kand kireva pearätiga võitleja peos . Järgneb valuvõttega heide – ning jõuline jalahoop viib vastase liival rullangusse . Kirevas rätikus võitleja sööst ( rätilehvatus temast ainult paistabki ) . . . . . . ning pruun võitlusrätik , nagu pagev kõrbeliivur , kaob koos vastase peaga liiva . Ent vastane leiab end viivuga , on püsti ning sööstab omakorda . . . Vastased on nn " seljahaagis " : seljad vastamisi , käed teineteise kaenla vahel . . . " Addy , " lausub teine üle õla . " Unistus toob unistatatava kätte ! " " Alati ! Sa , Pask , räägid maailmameistriga ! " Addy heidab vastase üle pea . Hetke jooksul valivad nad mõlemad " seireasendi " : põlvili liivas , kehad eetsi , käed vastase poole sirutatud . Sülg keemas suul , sisistab Addy : " Tunned ise . . . Kakskümmend tundi ööpäevas trenni . . . Keegi hullrikas ostis mu välja ! " " Mina . " " Sss . . . sina – miks ? " " Tahtsin sind näha . " " Vaata , " – Addy paiskab talle liiva vastu silmi – , " kuni silmad näevad ! " " Miks sa tapsid Mahmudi ? " " Kust sa ss-seda . . . " Addy sülitab ta poole . " Süüd kannad sina – sina jätsid meile veelähkri ! Ilma veeta oleksime kõrbes mõlemad kärvand . " " Mahmudi eest ! " Kirev võitlusrätik viipub taha – mõlema jala kannahoop raksatab vastase näkku , võitleja rullub samas kõrvale ... . . . ning vastase hoop tabab õhku . ( Veri , mis valgub liiva , joovutab publikut ; tribüünidel tõuseb kõrvulukustav märul . ) " Astu lähemale , et sa kuuleks . . . " lausub Addy liivaga palgelt verd maha hõõrudes . Nikyas ligineb talle nägu-vastu-nägu . " Kuulan sind ! " " Sa otsisid Valget linna – ma saadan su sinna ! " Addy põlvehoop tabab Nikyase lõuga – ja kahe kokkupandud käe löök ( " topeltkirves " ) kuklasse . " Mõtle , enne kui tapad – kes sind välja ostab ? ! " surub Nikyas läbi suule tõusnud vere . . . . . . ning paneb vastase rasketest seerialöökidest vappuma . Kestis teine võitlustund . Areeniliiva , nagu mõistatuslikud kaardid , märgistasid rusked käärulised laigud . Surmaoaasid . Vastased olid distantseerunud . Ründasid teineteist lühikeste sööstudega , mis lõppesid tehniliselt nauditava lähivõitlusega . ( " Surmaoaasid " binoklisõõrides olid tribüünid teinud surmvaikseks . ) Ibn Bigarddini sööstud olid tõrjumatud ; ta keha , nagu rikošettiv mürsk , muutis õhus lennunurka ning vastase tõrjelöögid paremal juhul vaid riivasid teda . Aimates matši soovimatut lõppu , võitles an Aladan surmapõlgelt . Selles seisundis ( Nikyas oli valvas ! ) võis Addylt oodata kõike . ( Ta kuulis mikrosaatjas mitmel korral nõrka krõpsatust ning mõistis Riono mahasurutud soovi teda suunata . Araabia paljakäsivõitlus oli mingis nüansis meditatiivne võitlusala , ning hääl väljast võis saada võitlejale dramaatiliselt saatuslikuks . ) Adys Aladani jõuvarud olid silmanähtavalt lõpul . . . . . . ent võitlusrätti ta areenile ei heitnud . Agoonias , nagu haavatud kiskja , võttis ta end kokku viimaseks sööstuks . Siin aitas teda Suur Silmitu – JUHUS . Kolmandal võitlustunnil , pärast edukat ründelööki tagasi liueldes . . . . . . tundis Nikyas jala all liigahtavat jahedat kumerikku . " Kivi ! Kilpkonn . . . Kuidas ta . . . ? Ühes liivaga toodi ! " Addy mõistis teda kohe , kui Nikyas võitlusvälja valides kilpkonnast üha kaugemale nihkus . Järsku afrikander kummardus , haaras loomakesel kõverikest jalgadest kinni , ning tolle irvitades üles tõstnud , kähises : " Kujutan , et oled kilpkonn . . . " Afrikander pingutas muskleid . " Kohe näed , mis sinuga juhtub ! " " Enam mitte . . . ! " liikusid Nikyase lõhkised huuled . " Anna – anna mulle ! " " Kilpkonn – löögi vastu ! " Addy viskas talle kilpkonna ; Nikyas libistas rübeleva loomakese seljapeitu . Ja avas kaitse . Löök oli hirmus ; Addy pani sellesse kogu oma kehamassi , lihaste jõu ja . . . " häbematuse " . Nikyfan Bigarddin vankus tribüünide kirjeldamatu pettumussireeni saatel kilpkonnaga vaevaliselt üle areeni . Läbinud Araabia liivakõrbe , laskis ta loomakese Hispaanias lahti . . . . . . ning varises areeniservas kokku . Kohtunikelaual pöörati liivakell ümber . Ekraanidel on suures plaanis LIIVAKELL , aegamisi sõrisev liiv Tribüünide hingepeetus on tajutav kui stoppkaadrina seiskunud samuum ( Oma juhtpuldis , peitnud näo käe varju , loeb Rionosuke armuta sekundeid . . . ) Areeniservas lamav võitleja hoiab pingutusega lahti üha enam raskuvaid silmalauge . . . . . . ning vaatab järele kilpkonnale , kes mööda liivarada areenist eemale ukerdab Too tume täpp seal liivatee kauguses , muiatlemapanev monstrumike maailmas mõtet kaotamas , liigutas teda sügavalt . Mida kujutasid endast tolle silmapaistmatuse kõrval silmapaistev au , kuulsus , tiitlid ; aruta amokijooks õliväljadel ? ! Inimene – hetkel teadis ta tõtt – kaotab sajandite distantsil kindlalt . . . . . . KILPKONNALE . Liivakell , mis sõrises temas , luges aega täpsemalt kui liivakell kohtunikelaual . Ta oli liivadel sündinud , liivadel kasvanud , ning too peenike sõrisev liivajuga oli osake tema vereringest . Ta teadis täpilt , mil ta on võitlusest välja loetud . Minut ja kolmkümmend sekundit. . . tuikas tas sisem kell . Äkitselt kuulis ta paremas kõrvas kõnesignaali : kohe pidi kostma Rionosuke hääl ( hetkel ta kahetses , et mõistis jaapani keelt ) . Ent see ei olnud Riono . . . . . . vaid kellegi baritonist tenorisse kiskuv hääl : " Aeg väljas – areenile !!! " Jumpsikal on häälemurre ! mõistis teine korraga . Järsku rõkatas publik ja kargas üles , nagu oleksid tribüünid püstitatud kraatrile . Ibn Bigarddin sööstis – seda sügavast grogist , kust sööstetakse kanderaamile ! Kentaur . . . sai Aladan vaevalt mõelda , kui varises oietult areenile . Kolm aastat hiljem . . . Nikyas Bigart veedab paar puhkenädalat perekonna juures Islandil , naisevanemate kodus , lihtsas fjordiäärses majakeses . Õlimaailma palava põrgu järel ( naftamaardlate ammendumisest tekkinud paanika meenutas Josef Hainzi põrgumaalinguid ) on Islandi karge jahedus , looduse avatus ning inimeste avalus õlipõrgus kõrvetada saanud Bigartile nagu leevendav tuuleõhk . Päevad läbi uitab ta tundrutel , heidab mägijõgedel spinningut . . . . . . või lendab väikesel kopteril veel kõrgemale , liustikupiirile , kus elab nimetu kurttumm mägierak . ( Tolle tundlikud sõrmed vikeldasid korvivitsu ning tühjad pimedasilmad vaatasid üle oma töö külalisele silma . Ühel päeval küsis kurttumm Bigartilt , kas too ei taha temalt korvi osta . Ootamatusest teine isegi ei üllatunud : " Aitäh , pole vaja . " " Räägid , nagu oleks sul juba korv . " " Olen õliammutaja – tankereid sa ju ei müü . " " Kas ammutad palju õli ? " " Vähe ! " " Siis osta . Õli , mida pole , on paras korviga kanda . " ) Piki samblikuga kaetud orgu alla küla poole lennates mõtleb Bigart veel korvipunujale . . . . . . ent maandumisel , võideldes tugeva külgtuulega , hajub nii korvipunuja kui ka mõte temast . Mägierak meenub talle uuesti järgmise päeva hommikul , kui nad perega maja verandal kohvi joovad . . . . . . Äi Kiljan vaatab teda imelikul pilgul ning ämm Selma peidab näo kohviauru taha . Dora , üks laps süles , teisega käimal , piidleb teda kõrvalt . KILJAN : Korvipunuja ? Pole kuulnud . SELMA : Liustikuveerel . . . Seal elavad ainult jäälinnud ! NIKYAS : Polnud lind – inimene oli . Korvipunuja . KILJAN ( väärutab pead ) : Seal ei kasva vitsagi , millest korvi punuda . . . Orus vindub veel vaevakaske – mujal puha kalju ja samblik ! SELMA : Ära käi , väi , üksi lagendikul . . . Seal elab Hingevaras ! DORA ( nookab innukalt ) : Tal on , mida varastada . Laudkond naerab . Äkitselt kõik vakkavad , vaatavad jahmunult Nikyasele otsa . KILJAN ( kogeleb ) : S-sa räägid ... SELMA : . . . islandi keelt ! DORA ( solvunult ) : Tegid minust narri – lasid kolm aastat tõlkida iga sõna . . . Valelik ! Simulant ! Vihane Dora tõuseb ja lahkub lapsega lauast . Tema tuules lahkub Selma . KILJAN ( nihetab õlgu ) : Naistel hakkab sadama . ( Lauast tõustes . ) Läki meie kalale – ilm on ilus , meriahvenas peaks juba parves olema ! Nad sõidavad kitsast fjordist välja hommikupoole , vastu merest tõusnud , alles veepiiskadest sädelevale päikesele . Kaater nende all on kallis , kahe võimsa päramootoriga ; automaatnavigaatori , raadiosaatja ja radarsüsteemiga – ning , mis kalameestele eriti kallis , kalaloodiga . ( Aluse kinkis väi külakoolmeistrist äiale kuuekümnendaks sünnipäevaks . ) Meri on peaaegu kortsuta , sügavsinine . . . . . . kontrastiks kaatrikruvidest ülesvispeldatud valgetele vahuroosidele . KILJAN ( roolis ) : Kiire alus – saarel pole teist sihukest ! NIKYAS ( vaatab binoklisse ) : Tavaline alus – pole teist sihukest saart ! KILJAN ( naerab ) : Vulkaanikuplad ja igavesti tossav kivihunnik . . . Vaene maanurk ! NIKYAS : Vaeserikas . Nagu kõrb ! ( Langetab binokli . ) KILJAN ( tõsineb ) : Miks sulle meeldib kõrb ? NIKYAS ( kergelt ) : Seal on kõrb su ümber – ja mitte su sees . KILJAN ( noogutab ) . Sellepärast minagi elan siin , et poleks vastupidi . ( Osutab lähimerele . ) Seal on Heimaey . . . Saar , kus vanasti oli Vestmannaeyjari linn – vulkaanipurse pühkis selle merre . Ja tõstis merest Surtsey saare . . . NIKYAS : Linnaga ? KILJAN ( muigab ) : Kus sellega . . . Kurat ei paku üle ! NIKYAS ( harutab püügiriistu ) : Kiljan ! KILJAN : Hoi ! NIKYAS : Mis põnevat vanasti veel oli ? KILJAN : Meriahvenad olid suuremad ja naised olid nooremad ! Avamerele jõudnud , sukeldab Bigart kalaloodi . Veerand tundi aeglast käiku . . . . . . ja ekraanile ilmub tume kujumuutev laik – meriahvenaparv . Mehed kalastavad mõnda aega , tõmmates üles ligi sada kilo moivat ja ahvenat . Siis keerab Kiljan kaatrinina kodufjordi suunas . KILJAN ( lapsrõõmus ) : Hea saak . . . Sump kurguni täis ! NIKYAS : Jumal pakub üle . Bigarti rõõm oleks nagu kurbusega kanditud . Ta vaatab pikksilmaga saare hingeminevaid maastikke , seejärel nurkab binoklit . . . . . . ning loodib suisa vett . KILJAN : Mis näed seal , väi ? NIKYAS : Saare juuri . Bigartil ei jätku südant , et öelda tõtt saarepatrioodile , eluaegsele külakoolmeistrile , hallipäisele mehele , kes juhtumisi on tema äi , et Atlandi künnisel asuva Islandi sügavuses peituvad rikkalikud . . . KILJAN : Ütle aga , mida sa uurid ? ( Läheb rahutuks . ) Ega ometi mitte naftat . Ära seda tee , väi . Island on ilmanurk , kus kajakad on alati olnud valged , vesi selge ja maa puhas ! NIKYAS ( binoklit langetades ) : Kujuta ette , Kiljan , et kajakad ka jäävad siin valgeks , vesi selgeks ja maa puhtaks ! Fjordis paadisillal ootavad neid abikaasad . Dora on õnnelik ja õnnetu – seisund , mis naist kunagi ei rahulda , kuid alati teda saadab . Nikyas ei tea , mispuhul nüüd . . . . . . ent kohe saab teada . Oma kambris rutuga ümber riietudes ( Reykjavikist on saabunud kiirväljakutse ) lendab talle näkku peotäis kameesid , seejärel teine , kolmas ... DORA ( näost lapiline , karjub ) : Kentaur ! . . . Nüüd ma tean , miks tundru sind öiti tõmbab – kogu Island on neid ( järjekordne peotäis ehteid lendab mehe näkku ) asjakesi täis ! NIKYAS ( häirimatult ) : Kas sa oled " kogu Island " , Dora . . . DORA ( tõmbleva suuga ) : M-ma ... Ma sõidan saarel ringi ja ostan kameesid igalt poolt kokku . Petis ! NIKYAS ( tagi võttes ) : Kui sa kannaksid neid kõiki – järsku oleksid siis õnnelik , Dora ? DORA ( põlastusega ) : Iga puberteet ja puruvanake kannab neid ! NIKYAS ( hetk enne lahkumist ) : Ja minu naine seni veel mitte ! ( Paneb peos olnud kamee Dorale kaela . ) Naine rapsab ehte kaelast ning virutab selle küdevasse kaminasse , nii et sädemed ja rigin taga . DORA ( külma põlgusega ) : Nägid – isegi tuli sülgas ta välja . . . Klaasitükk ! NIKYAS ( ukselt ) : Teemant , Dora , kuuskümmend karaati , roosilihv . ( Väljub . ) Teemandikillud kõrvetatud peos , seisab Dora vihmajugis akna all ning vaatab järele kopterile , mis üle kustunud vulkaaniharja pikkamisi . . . ta elust ja saatusest eemaldub . Naine mõistab järsku , miks ta on õnnetu : tal puudub fantaasia , et kanda Kentaurikameed . Bigartlandi saatkonnas Reykjavikis ootab Nikyast depešš ÜROst . Libistanud šifreeritud telegrammist silmadega üle , laseb Bigart selle vaikse tuulega lauale ning lausub teadet dramatiseerimata : " Miski ei lõpe nii loomulikult kui õli . " Järgnenud välknõupidamisel Ühinenud Rahvaste Organisatsioonis nõustuvad kõik riigid üksmeelselt , et naftakriis maailmas on möödas , . . . ning et sellest on kõigi silma all saanud naftakatastroof . NAFTA ( kr naphtha ) , mis tekkis miljonite aastate jooksul , haihtus selle ajamassiga võrreldes . . . . . . praktiliselt hetkega . Kadus peaaegu kogu Naftavöö piirkonnast , põhjaaladelt ning mandrilavalt . In crudo , toores olekus leidus maaõli vaid mõnes kõrberiigis ning Bigarti-taolise õligigandi maa-alustes hästivalatud hiigelhoidlates . Naftal on rist ! kuulutas kristlasest õlikuningas . Allahi embargo ! väitis õlišeik . Naftat hakati tikutulega otsima . Rajati miljoneid proovipuurauke maal ja merel . Naftauurimiskeskus ning selle filiaalid said õliluuretellimusi maailma kõikidelt kontinentidelt . Pelagopulos tuli välja julge projektiga : puurida naftat lähiplaneetidel . ( Kõrbekarjused kartsid : " Seni sulpsisime jalgupidi naftas – nüüd hakkab seda ka pähe sadama ! " ) Kõige kaugemal naljast olid suured militaarriigid , kelle Sõjamasin kütusepuudusel lootusetult seisis . Manöövrid ja õppelennud jäid ära . Lahingutehnika läks rivist , vägede väljaõpe kidus . Armee degradeerus . Seni võimsad sõjaliidud lagunesid omaette tusklevateks hegemoonideks . " Nüüd nad võivad meile kividega ära teha ! " lausus feldmarssal Maclear staabiülemale , inspekteerides oma roostetavaid ristlejaid , tanke ja lennukeid , mis seisid norus ja liikumatud . . . ... nagu hiiglaslikud halvatud terasloomad . Tsiviilmaailmas , kuhu kütus jõudis pärast armeed , oli olukord veelgi lohutum : tanklad seisid üleilma tühjad ja tarbetud nagu tilgatuksjoodud mahlapurgid . Tänavaliiklus hõrenes päev-päevalt , kuni seiskus sootuks . Äraväänatud lahtiste ustega sõiduautod seisid kui murtud tiibadega linnud . . . . . . seal , kuhu nad kütuse lõppedes seisma olid jäänud : keset sõiduteid , väljakutel , fooride all . ( Bigartlandi kasvandustest osteti üleilma sisse kaameleid ja hobuseid , et ära vedada linnade tänavaid ummistav vanaraud . Üha sagedamini võis näha sõiduteedel šikke limusiine , kus istusid endised šikid seltskonnad . . . . . . ainult et juhikohal kügeles nüüd livrees kutsar ning kahel pool tiislit kenitlesid Bigartlandist imporditud araabia täkud ja connemarad , lõunamaade linnades baktrianid ja dromedarid . ) Lennureise ei toimunud . Maailma miljonid reisilennukid olid muutunud tiivuliseks ballastiks ning seisid risa-räsa ummistatud lennuväljadel . Laevadega , millele lasus kogu transport , oli lugu mõneti lihtsam : suuremad liinilaevad ja kaubaalused ehitati ümber tagasi kivisöele – või edasi tuumakütusele . Väiksemate laevade kohal , nagu vastpuhkenud värvikad lilleõied , maugusid taas keskaja valged , helesinised , punased purjed . . . Eksistentsiaalse tähtsusega energiatoorme , NAFTA ammendumisega maakoores . . . . . . oli maailmatsivilisatsioon esimestest päevadest peale määratud arenguseisakule . Kohe peale naftavälju jäid seisma sajad-tuhanded pumbajaamad , rafineerimistehased , keemiatööstusterminalid . Nagu purunenud akendega hiiglasuured tondilossid , seisid nad tööstuslinnakuis , ainsateks asukateks vilisev tuul , tuvid ja kodutud hulkurid . . . Kolm miljardit naftaringluses kaasa teinud planeedi elanikku jäid teadmata ajaks tööta . Maaõli asendavat energiatooret – Naftauurimiskeskuse teaduslik prohveteering läks täide – , mis oleks võimaldanud maailmas elu ja tsivilisatsiooni edasist arengut . . . . . . ei leitud . Ehkki hakati otsima esimesest päevast peale . Valuliselt nagu nurka , mille vastu oldi end ära löönud . Taastuvad energiaallikad – päike , tuul , vesi – ei pakkunud lohtu : mitte igal pool ei paistnud päike , ei tormanud tuul ega voolanud vesi . Kõik lipulaused nagu " Ideaalne maailm töötab päikeseenergial ! " kukkusid üksteise järel läbi . Liikurvahendite energiaallikana – nagu varsti selgus – oli nafta absoluutselt asendamatu . Teised energiad ei vedanud välja ; paljudest – väikese kasuteguri või ohufaktori tõttu – loobuti juba eksperimendi staadiumis . ( Elektriakud tegid liiklusvahendi raskeks . Heeliummootorid suurendasid sõiduki gabariite . Tuumaenergial töötavate sõiduautode tootmine lõpetati kohe , kui sadadel-tuhandetel autoomanikel diagnoositi leukeemia . Ehkki otsingud jätkusid , patenditaotlusi tuli kui padu . . . . . . paistis , et NAFTATSIVILISATSIOON sündis naftast ja sureb koos naftaga . vermib Bigart sellest antiigiviktoriini vaimus värsi . Ning siis hakkab sündima ime : nõndamööda nagu maailmast taandub tume õli ... ... sedamööda läheb maailm heledamaks : kajakad Õlimerel lähevad varmalt valgemaks kõrbekarjuste kuhtid üha puhtamaks õhk ilmamaa kohal ikka selgemaks Kollane Kääbus kõrbe kohal aina leebemaks . . . Aegamisi nagu teemant kimberliittorus sünnib Bigarti peas idee , vahest säravam senistest : kasutada pärast ÕLI SURMA maailma taasloova energiana jõulisi südamelööke , silmade soojuskiirgust , pisarate tõusu ja mõõna . . . ! Ent nagu ükski teine , nii ei kuulu ka leitud värske alternatiivenergia idee üksnes temale , vaid teatud ajast tuli tal kõiki leidusi . . . . . . jagada Jumpsikaga .