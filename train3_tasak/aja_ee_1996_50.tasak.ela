kirjak	aja_ee_1996_50.tasak.ela	Urmo Soonvald Spordielu Eestlasi hullutava Kalevi korvpallimeeskonna värskeim ost , <arv>aastane kiitsakas ameeriklane Silas Mills polnud varem Eesti riigist kuulnudki . Kahjuks teavad Millsi praegused tööandjad mehe tegelikust taustast sama palju kui ta ise Eestimaast . Korvpallimaailmas pole õnneks mõõdupuuks haridus , vaid kiire taip ja oskused . Noormehe teenistusleht on vanust arvestades asjalik . Utah State University lõpetanud kehalise kasvatuse õpetaja Mills teab oma " uuest kodumaast " siiski tunduvalt enam kui miljonid kaasmaalased . Ta väitis teadvat , kus asub Balti meri ja kellega venelased " kunagi " sõdisid . Uskumatu ! Ise loeb ta oma teadmistepagasi põhiliseks suurendajaks ema , mitte ülikooli . Tänu meeskonnakaaslasele Willie Chapmanile on Mills valutumalt sulanud postsovjeetlikku elulaadi . " Olen viibinud ka hullemates kohtades ... Türgis , " muigab Bursast <arv>dollarilise telefoniarvega lahkunud Mills . " Ülikoolipäevil käisime palju jubedamates kohtades . " Kus ? " Ma isegi ei mäleta , " jääb ta suurte ja süütute silmadega jõllitama . Eestis on teda šokeerinud kontrast nõukogulike kivilinnakute ja lummava vanalinna vahel . " Tallinnas on igal sammul tunda traditsioone , ajalugu . " Mills põhjendab , miks siinse eluga võib harjuda : " Ma ei jää ju siia elama . " Võõrmängijate maaletooja Riho Soonik : " Idee tuua Kalevisse kaks meest oli juba hooaja alguses . " Esimesed ostud Soonikul sügisel ebaõnnestusid ja ta saatis kaks meest koju tagasi . See on normaalne käitumine . Enne kui Mills Eestisse komandeeriti , jõudis ta kodumaal kanda LaCrosse'i Bobcatsi ja North Dakota Snowbears'i maikasid . Tõenäoliselt ei ütle need meeskonnad ka USA korvpallisõpradele suurt midagi . Millsi teenistuslehe pärliks on suvine treeningulaager maailma vägevaima liiga NBA meeskonna Utah Jazz juures . NBA ühe nimekama klubi juures õnnestus tal teenida viimase hetkeni , vahetult enne hooaega ta teenetest loobuti . Sellest ka nimetus last cut . Euroopas " viimane lõige " maksab . " Tegin endale Utah's nime . Olen alles <arv>aastane ja usun jumalasse , " lisab Mills . Kui ta NBAst eemale lükati ja <arv> <arv>dollarilisest miinimumpalgast ilma jäeti , nuttis Silas kaua . Mills : " Kosusin kiiresti , sest ees oli uus väljakutse . " Euroopas otsis Millsile sobivat tööotsa eestlastele Kuusmaa-Sokk tehingust tuttav Maarten van Gent ja USAs " üks ameeriklane " . Mills : " Ma ei kurda , sest hakkan Kalevis päris hästi teenima . Olen kristlik ja väga kannatlik inimene . " Sooniku sõnul tehakse uustulnukaga viie kuu leping . " Summat ma ei kommenteeri . Mills hakkab saama Euroopa klubikorvpalli " harju keskmist " palka . " Meeskondades , kus Mills USAs mängis , teeniti tavaliselt <arv> dollarit nädalas . Enamvähem sama rahaga võib ta arvestada ka tunduvalt odavamas keskkonnas Eestis . <arv> -<arv> protsenti teenistusest tuleb loovutada agendile . Soonik : " Kolmapäevane Koraci sarja mäng sisuliselt ei tohiks ta lepingut mõjutada ... samas see ka võib mõjutada . Jah , mingil määral on meil taganemistee olemas . " Mills pingutab , näpud meelekohtadel , ajusid , kuhu Willie teda Tallinnas esimesena sööma viis . " Kesklinn , trepist alla , pime , puust mööbel , " üritab ta selgitada . Ka Willie jääb arusaamatult mõttesse . Amsterdam , meenub talle järsku . Mills : " See on koht , kus tehakse maailma parimat steak 'i . Püüame seal iga päev käia ja nad peaksid lubama mul tasuta süüa . " Mustad mehed naeravad valjult . Willie lisab isalikult : " Amsterdamis tehakse Euroopa parimat steak 'i . " Teine koht , kuhu Willie sõbra viis , oli pealinna tantsumeka Dekoltee . " Kena klubi , kuid music sucks . Kui nad räppi mängiks , oleks kõik OK , " purskavad mehed taas naerma . Kahe Eestis veedetud nädala jooksul on Mills teinud ka ühe , see-eest õpetlikult olulise tähelepaneku : " Eestlased on heavy drinkers . Vist iga eestlane jooks mind laua alla . " " Reede-õhtu-pruuti " Millsil Tallinnas veel pole . " Mu kihlatu lööks mind kodus maha , " arvab ta . Nii on sissejuhatuseks öelnud ka teised aastate jooksul Tallinnas mänginud elukutselised ... Kell seitse Pirita hotellis ärkav Mills hellitab end hommikuti tavaliselt Peetri Pizzaga . " Söök on OK , Tallinnas on isegi McDonald's , " näib talle Eestimaal kõike eluks vajalikku leiduvat . Mills ei arva , et Eesti korvpall on maailma mastaabis perifeeria . " Keskmisel tasemel , " lohutab ta napi eneseusuga eestlasi . Ameerikaga polevat Eestit mõtet võrrelda . Eestist sobivat USAsse " see paremakäeline ja girlfriend iga poiss , kes oli Tartus . " See poiss on Andre Pärn . " Tema võiks Ameerikas mängida , " arvab Mills , kuid ei täpsusta liigat . Millsi debüüt Eestis toimus Tartus . Türgis teda suuremasse mängu veel ei lastud . Ometi võimalus oli . Ta polnud pettunud , et Bursas tuli tal rahulduda pelgalt plaksutamisega . Ta oli pettunud , et Kalev kaotas . " Küll ma saan oma mänguminutid õigel ajal kätte . " Mills on veendunud , et peatreener talitab temaga õigesti . Enne otsustavat kordusmängu Bursaga andis peatreener Jaak Salumets Millsile lootust ka suuremaks debüüdiks . Kahjuks jäid Millsi oskused ainulaadsele võimalusele alla . Korvpalli tippharidusega Mills on vaimustuses Kalevi mängujuhist Tiit Sokust . " Mul pole meeskonna mänguskeeme sugugi raske õppida , sest meil on Tiit ! Ka suured mehed ( Sergei Babenko ja Margus Metstak ) teavad kõike , nad on veteranid . " USA korvpallisõnastikus tähendab " veteran " oskajat mängumeest . Millsi eeskujud pärinevad liigast , kuhu teda tänavu veel ei soovitud . Ta püüab tegutseda nagu Penny Hardaway või Scottie Pippen . Et neid jäljendada , tuleb tal kümmekond kilo kosuda . Tavaelus liigub Mills oma ema põhimõtete järgi , sama kõrgelt hindab ta ka kasuisa . " Ta hakkas vajalikul momendil ema eest hoolt kandma , " ei unusta Mills iial . " Tahan elada sama rahulikult kui mu lähedased , hoiduda narkootikumidest , tulistamistest ja rahutustest . " Valguskiir Millsi elus on sõit Kaleviga aastalõputurniirile Hollandisse ja kevadel kodumaal peetav laulatus . Millal veel tõsta makse kui mitte suurte pühade ajal ? Õlu : Polnud õllelembid saanud veel õieti jõuluvaimu sisse elada , kui valitsus soovis neile jõulurahu , tõstes detsembri algusest kodumaise ja importõlle aktsiisimäärad ühele pulgale . Vaevalt saavad õllesõbrad hinnatõusu šokist ja aastavahetuse prallest toibuda , kui riik lajatab neile pakendimaksuga . Post : Grafomaanidel pole sel jõuluhooajal kerge põli . Ülemöödunud pühapäeval said oma jõulukingi kätte ka kirjasõbrad : RE Eesti Post tõstis tariife . Kodumaise lihtkirja peale tuleb nüüd kleepida tuliuus <arv>,<arv> krooni maksev lillat karva riigivapiga postmark . Bensiin : Ehkki suurimad kütusefirmad langetasid detsembri algul bensiini hinda , pole autojuhtidel pikka pidu . Valitsus soovib head uut aastat roolikeerajatele järjekordse aktsiisitõusuga . Ilmselt on aeg mõelda ahjukütuse põletamisele automootoris . Kvaliteetset Temperat peaks saama veel umbes nelja krooni eest liiter . Automaks : Ei , autoomanikud ei pääse uusaastapohmakast nii kergelt . Et musta kütuseäri tõttu jääb riigil sadu miljoneid aktsiisi saamata , nuputasid riigiisad eelarve- ja maanteeaukude lappimiseks välja mootorsõidukimaksu . Siiani ainult tallinlasi kummitanud mootori võimsuselt arvestatav maks muudetakse üleriiklikuks . Maja : Majaomanikele saadavad valitsejad pühade tervituse , tõstes Tallinnas maahindu vastavalt piirkonnale <arv>,<arv> kuni <arv>,<arv> korda . Seetõttu tõuseb ka maahinnalt arvestatav maamaks , sest pühademeeleolus rahvaasemikud Toompeal laiendasid maksumäära piire <arv>,<arv> kuni <arv> protsendini . Möödunud nädalalõpu parteikongressil ärples valitsusjuht Tiit Vähi , et selle aasta inflatsioon ei tõuse prognoositust eriti kõrgemale . <arv>. aasta riigieelarvet kokku lüües arvestati <arv>protsendise inflatsioonimääraga . Paljude arvates on see ebarealistlik . Järgmisel aastal tõstab kõnetariife Eesti Telefon . Kindlasti kallineb elekter . Mõõdukalt tõusevad ilmselt vee- ja üürihinnad . Tuleva aasta teisel poolel peaksid kallinema toiduained , sest koond- ja maamehed võtsid koalitsioonileppest välja kaitsetolle keelustava punkti . Häid jõule ! Märt Väljataga ( ajakirja Vikerkaar peatoimetaja ) Moodsa ajastu üks olulisem tunnus on inimese eraelu puutumatuse väärtustamine . Seetõttu on uusaega nimetatud ka individualistlikuks . Inimese privaatsus pole olnud püha mitte alati ja mitte igal pool . Mentaliteediloolased on väitnud , et privaatsuse tähtsustamine sai alguse protestantlike Anglo-Ameerika maade kodanlaste hulgas <arv>. ja <arv>. sajandil . Sellega käisid koos ka sentimentalism , inimese tundeelu avastamine ja vastastikuse kiindumuse tähtsustamine abielusuhetes . Tollest murrangust annab tunnistust kasvõi hoonete sisekujundus : tollal tekkisid jõukates majades omaette koridorid teenijate jaoks , et nood oma sehkendamisega ei segaks härrasrahva omaetteolemist . Veel <arv>. sajandi lõpul oli omaetteolemine vaesema rahva jaoks kättesaamatu unistus - kui sellest üldse unistada osatigi . Victoria aja töölised magasid barakkides mitmekesi voodis ja külades pole inimese eraelu olnud kunagi avalikkuse eest varjul . Pigem on normidest hälbijaid - nt sarvekandjaid , tuhvlialuseid , lahkeid naisi - seal alati korrale kutsutud , nagu Andres Langemets just nädala eest siinsamas raadios rääkis . Tundlikum natuur , kes on veetnud osa oma elust kitsas korteris , kasarmus või ühiselamutoas , oskab hinnata privaatsust . Ta peab võõrandumist ja üksildushirmu vääriliseks hinnaks , mida privaatsuse eest maksta . Häbi ja privaatsusevajadus sunnib meid kaitsma oma eraelu , tõmbama õhtul kardinad ette , hoolitsema selle eest , et Jürile adresseeritud kiri ei satuks Jaani kätte . Täiskasvanuks saades tahab iga teismeline , et tal oleks omaette tuba või vähemalt omaette lukustatav lauasahtel . Privaatsus ja häbi on moodsa aja põhimõisted . Kuid see ajastu on meil märkamatult käest libisemas . Niihästi fašistid kui ka kommunistid on kandnud revolutsioonilist utoopiat , kus avalik ja eraelu oleksid üks ja seesama . Kuuekümnendate aastate feministliku liikumise kõige ehmatavam joon oli loosung : private is political - privaatne on poliitiline . Sürrealist André Breton aga unistas klaasmajast , kus pole kardinaid , kus inimene elab kogu maailma silme all . Selle unistuse ainus edukas teokssaamine on ühiskond , mis elab politsei järelevalve all . Ka poliitiku definitsiooni sisse näib kuuluvat tõsiasi , et ta ei ütle avalikult kõike seda , mida ta räägib eraviisiliselt . Seda näitavad kasvõi niisugused ajalehtedes sageli esinevad fraasid nagu " tundmatuks jääda sooviva allika sõnul ... " jne. Tal on õigus niiviisi toimida ja sellega tuleb leppida . Poliitik , kes räägib välja kõik , mis ta mõtleb , ei ole professionaalne . Milan Kundera on romaanis " Olemise talumatu kergus " rääkinud Jan Prochazkast , Praha kevade tähtsast figuurist , keda pärast Vene invasiooni jälitama hakati . Tollal kohtus ta tihti ühe teise tähtsa opositsioonitegelase , professor Vaclav Cernyga , kellega nad võtsid koos napsi ja ajasid juttu . Kõik need jutuajamised võeti salaja linti ja küllap sõbrad aimasidki seda ega hoolinud sellest põrmugi . Kuid <arv>. aastal otsustas politsei neid vestlusi raadios ette mängida , et Prochazkat diskrediteerida . Üllataval kombel see neil algul peaaegu õnnestuski , sest eraviisiliselt räägib inimene igasugu asju - pilkab oma sõpru , ütleb ropusti , teeb nilbeid nalju , arendab pööraseid mõtteid , mida ta avalikkuse ees kunagi ei teeks . Kõik me teeme nii , erinevus meie avaliku ja eraelu vahel on meie individuaalsuse , meie isikuvabaduse aluseks . Kuid ka Lääne ühiskondades pole inimese privaatsus enam tagatud . Mõne aasta eest sai kogu maailm teada , et prints Charles avaldas telefonis Camille Parker-Bowlesile soovi olla tampooniks tema sees . Paparazzid ehk kõmulehtede fotograafid ei jäta kasutamata ainsatki võimalust tähtsate persoonide eraelu jäädvustamiseks . Ja seda peetakse juba enesestmõistetavaks . Kui eraelu puutumatuse tabu on hakanud murenema , siis ei aita siin vist enam ka juriidilised meetmed , kallid kohtuprotsessid . Kui teise inimese eraellu sekkumine on saanud tavaks ja reegliks , siis see tähendab , et oleme jõudnud ajastusse , kus kaalul on see , kas inimene jääb indiviidiks või mitte . Madis Jürgen : " See sada krooni on teile !!! " ( Nr <arv>/<arv> ) Aasta lõpp läheneb ja seega ka kingituste ning preemiate andmise , saamise aeg . Kui EE juhtkond laseks silme eest läbi kõik palgalised ajakirjanikud ja sooviks välja tuua kõige omapärasemaid ja huvitavamaid ideid täis artiklitega lagedale tulnut , siis oleks see minu arvates Madis Jürgen . Madis Jürgen oskab EE lugejat peaagu igas numbris millegagi üllatada . Lehe viimases numbris ilmunud premeerimise lugu oli väga mõnus . Saja krooni saajale meeldiv üllatus . ( Striptiisitarid ehk välja arvatud , sest nendega juhtub seda kindlasti tihemini . Ja kui baariomanik juhtus pealt nägema , siis võttis äkki poole endale . ) Madis Jürgenile ning Ingmar Muusikusele oli selle artikli materjali kogumine vist üsna meeldiv . Nägid nad ju enda ees meeldivalt üllatunud inimesi . Ning lugejale oli see positiivne elamus . Teema oli ka mulle endale südamelähedane . Nimelt olen juba mõnda aega Tallinnas ringi käinud nagu eestimaise toodangu reklaamiagent ja endamisi imestanud , miks mõne riideid tootva firma juht pole minu juurde astunud ja rõõmsalt umbes niimoodi hüüatanud : " Oi , teie kannate ainult Eestis toodetud riideid , siin on teile meie firma eripreemia ! " Tänase päeva seisuga liigun kodulinna tänavatel ja transpordis mantliga Lembitust , kübar - kübaraateljeest tellitud , kostüüm - TRIXTAL ( momendil kogun ELINA collection i kostüümi jaoks raha ) , saapad - POLARIS . Kas pole siis puhas reklaam . Üldmuljet rikuvad ainult kašmiirvillase voodriga itaalia nahkkindad , aga need võiksin ma preemia vastuvõtmise ajaks taskusse peita . Madis Jürgenile jätkuvalt häid ideid soovides Ülle Samorodni Peeter Sauter : " Nälgiv töölisjuht " ( Nr <arv>/<arv> ) Kuna viimasel ajal on väga moodi läinud nälgimine ( aeg-ajalt keegi Toompeal , Madisson , Narva töölisjuht , maakler jne ) , siis paar kasulikku näpunäidet kõigile tuleviku-nälgijatele . Ka nälgimisel kehtivad põhitõed , mida on kasulik teada oma tervise huvides , aga ka seetõttu , et valesti nälgides on hõlpus sattuda kaaskodanike naerualuseks . Drastilisim võltsnälgija on kindlasti aastatetagune nn " Toompeanälgija " Vene fraktsioonist , kes nälgimise ajal näksis midagi ja rüüpas peale pepsi-colat ! Ajakirjanduse kommentaar oli väga tabav : " Ta nälgis , aga sõi ! " Mina teen vahet paastumisel ja nälgimisel . Kui keegi soovib nälgida , siis ei ole tal lubatud üldse süüa . Lubatud on ainult puhta sooja vee joomine , nii palju ja tihti , kui ise soovib . Esimestel päevadel on soovitav teha klistiiri , et ära hoida hilisemaid peavalusid ja minestusi . Jämesoolt on üldse kasulik aeg-ajalt puhastada , see protseduur muudab ka inimese füsioloogilise orgasmi erakordselt võimsaks . Kui olete juba <arv>% oma algkaalust kaotanud ( selleks kulub <arv>-<arv> päeva , mida loetakse ka füsioloogiliselt kasulikuks nälgimiseks ) , tasuks hakata mõtlema söögist , muidu võib juhtuda , et seedite ära oma elutähtsad organid nagu närvisüsteem ja süda ning siis võib olla juba hilja . Umbes nädala peaks iga terve inimene vastu pidama , edasi võib raskemaks minna . Kõik oleneb sellest , kui palju inimeses jääkaineid on , sest need hakkavad nälgides pisitasa välja tulema , mis võib olla üsnagi ebameeldiv . Head nälgimist ! Veiko Eelma sõltumatu vaatleja Tarmo Vahter , Krister Kivi : " Pintsaklipslane vanglas " ( Nr <arv>/<arv> ) Artur Aavastik : " Täitevametnik kurjustab " ( Nr <arv>/<arv> ) Olles lugenud artiklit ning vaadanud Aivar Juhansoni joonistust Olavi Israelist , õnnitlen eesti rahvast seetõttu , et just Israel on saanud Eesti vanglasüsteemi juhatusse . Muidugi on artikkel kirjutatud muigamisi , mida kitsarinnaline Artur Aavastik ei ole paraku taibanud . Eriti meeldis mulle fakt , et vanglajuht Israel on lähiminevikus tunnistud " Miss Vangla " tiitli vääriliseks . Loodetavasti on temas suuremal määral inimest kui bürokraati . Rafael Kontula Helsinki Kalda kinnitusel peksti temalt välja nii tunnistus <arv> kuriteo kohta . Seejärel veeti Kalda Pagari tänavale , kus lubati tema kallal toime panna pederastia akt . Ka olevat Pikaro lisanud , et Kaldat piinatakse jälle ning kohus mõistab ta ikkagi surma . ETA , neljapäev , <arv>. november Usume , et Härra Suursaadik arvab ülaltoodust sama , mida iga korralik kristlane , et vargapoiss Rene Hendriksoni väljaandmine selliste politseinike kätte - nagu ka Eesti Politsei mistahes abistamine - pole lihtsalt võimalik . Häid saabuvaid jõulupühi ! Grupp Tallinna Kaarli Koguduse liikmeid Mihkel Mutt : " Primadonna ihu kriitik " ( Nr <arv>/<arv> ) Teatud kokkulangevusi silmates tundub , et härra Mutt põeb . Põeb loomisponnistusi . Jällegi . Nimelt ilmus viimase kümnendivahetuse paiku ajalehes Reede ( ? ) M.Mi uudisjutt ( või midagi sarnast ) " Joppenbuchide saaga " , millest võis välja lugeda sarakastilistki naeru sarisaagatsemise kui niisuguse üle . Mõne aja pärast , kanäe , kirjutas Mutt juba telesarja " Salmonid " . Nüüd aga ilmus EEs M.Mi uudisjutt " Primadonna ihu kriitik " . Millised järeldused tuleks teha ? Ilmsesti on kirjanik kulisside taga enese , st kaaslase leidnud . Aga et siin mitte järgnema jääda , järeldatagu parem ise . Teie Sam P.S. Muti napp stiil on , muide , sümpaatne . Meelis Hiiob Tallinna abilinnapea Mait Metsamaa ( <arv> ) minevikus on must plekk : vindisena tehtud liiklusõnnetuses hukkus laps . " Pärast <arv>. aasta alguse traagilisi sündmusi ei ole ühegi uue aasta esimene päev minule pidupäev , " ütleb vastne abilinnapea Mait Metsamaa . " <arv>. jaanuaril <arv> kella <arv>.<arv> ajal toimus liiklusõnnetus Tallinnas Mere puiesteel Ahtri tänava ristmiku juures , kus sõiduauto Mercedes registreerimisnumbriga V <arv> <arv> LA kaotas juhitavuse , sõitis teelt välja ja paiskus üle katuse . Autot juhtis Baltic Toursi direktor Mait Metsamaa , kes sai kehavigastusi ning toimetati sündmuskohalt Mustamäe haiglasse , kuhu jäeti statsionaarsele ravile . Samuti said kehavigastusi autos olnud kaasasõitjad Ülle Turgan , Tiit Turgan , kes on ravil Mustamäe haigalas . Saadud kehavigastuste tagajärjel suri <arv>aastane Kert Turgan kella <arv>.<arv> ajal. " Sellise kirja koos sündmuskoha skeemiga saatis pealinna liikluspolitsei Tallinna politsei uurimisbüroole <arv>. aasta esimestel päevadel . Sama aasta <arv>. jaanuaril kirjutab uurija Barõnin kriminaalasja algatamise määrusesse - Metsamaa juhtis autot alkoholijoobes . Meditsiinilise õiendi järgi oli juhi veres <arv>,<arv> promilli alkoholi . " Kuna alkoholisisaldus on mõõdetud verest , võib seda pidada raskeks joobeks , " kommenteerivad liikluspolitseinikud . Turgani ainsa ametliku seletuse järgi lahkunud nad aasta esimese päeva hommikul kodust sooviga sõita sadamasse . Autorooli istus Metsamaa , tema kõrvale Ülle Turgan , Kert ja Tiit Turgan võtsid kohad sisse auto tagaistmel . Mere puiesteel kaotas auto möödasõidul juhitavuse ning rullus üle katuse , Ülle ja Tiit Turgani poeg kukkus paremast tagaaknast välja ja jäi jope paeltega akna külge kinni . Kohtumeditsiinilise ekspertiisi seletusel põhjustasid Kerdi surma peaajupõrutus ja koljupõhimiku murd . Mait Metsamaa ja Tiit ning Ülle Turgan pääsesid väiksemate vigastustega . <arv>. jaanuaril <arv> saatis Tiit Turgan Tallinna politseile kirja , milles palus ennast ja oma abikaasat antud juhtumis kannatanuteks mitte tunnistada . " Meil ei ole Mait Metsamaa vastu mingeid nõudmisi . Tunneme ka endal moraalset süüd juhtunu pärast ning ei soovi M. Metsamaa kriminaalvastutusele võtmist . Minu abikaasa ja minu säästmiseks palun veelkord tungivalt meid seoses selle asjaga enam mitte tülitada . " Selliste lausetega lõpetab Turgan pöördumise Tallinna politsei poole . " Tahan öelda , et selline suur alkoholisisaldus on mulle üllatus , " seletas autost väljalennanud Metsamaa politsei uurijale õnnetuse põhjusi , " oli vaja minna Sally Albatrossile , kaptenile head uut aastat soovima . " <arv>. veebruaril <arv> võttis toonane Tallinna uurimisbüroo ülem Aadu Luberg Metsamaa vastutusele , pannes Metsamaale süüks KrK §<arv> lg <arv> järgi liiklusõnnetuse tekitamise , milles hukkus inimene . Seaduse järgi on sellisel juhul karistuse alammäär kolm kuud ja ülemmäär viis aastat vabadusekaotust . <arv>. märtsil <arv> pidas Baltic Toursi töökollektiiv nõu ja leidis , et Mait on korralik ja neile igati vajalik inimene . Seepärast palusid nad Tallinna linnakohut Metsamaad vastutusele mitte võtta ning anda käendusele Baltic Toursi töötajatele . Tallinna linnakohus mõistis Metsamaa süüdi ja andis ta Baltic Toursile käendusele , mis lõppes mullu <arv>. aprillil . Mait Metsamaa on traagilisi sündmusi meenutades napisõnaline . Õnnetuskohal peetud ka teda siitilmast lahkunuks . Talle tõmmatud juba kilegi peale ning keegi varastanud isegi kingad jalast . Turgani perega on Metsamaa suhted halvenenud , kuid mitte katkenud . Kohtus antud lubaduse Kert Turgani nimelise mälestus-turniiri loomiseks tennises on ta täitnud . Tänavu toimunud see juba kolmandat korda . Õnnetuses kannatada saanud sõiduki taastamist alustanud Metsamaa alles tänavu , seni olnud see liiga valuline . Sulev Vedler Parteikaaslase bluff palgamõrvast Poliitikas tunti Metsamaad mitu aastat peamiselt Keskerakonna ühe suurima rahastajana . Enda sõnul on ta parteile andnud vaid <arv> <arv> krooni . Poliitilisele lavale kerkis tagaplaanil püsinud Metsamaa alles selle aasta kevadel , ja suure skandaaliga . Keskerakonna liige Rein Karemäe teatas siis , et partei juhatuse koosolekul olevat juttu olnud " reeturiks " osutunud ja Taimaale pakku sõitnud Hardo Aasmäe likvideerimisest . Ning Metsamaa olevat rääkinud juhatuses elutargalt , et sealkandis asjaliku ja oma tööd armastava hitman i palkamine olla lapsemäng . " Karemäe on vanaks jäänud , tal on vist klaasistunud aju , " märgib Metsamaa . " See oli vaid nali , halb nali . " " Kits kärneriks , " ütles rahvas siis , kui vastne linnapea Robert Lepikson linna kinnisvaraga tegeleva abilinnapea koha Metsamaale andis . Metsamaa oli äsja teatanud , et kavatseb kohe-kohe tõsiselt kinnisvaraga tegelema hakata . Loodav Omavara Halduse AS pidi saama uueks täheks pealinna kinnisvaraturul . Ent Metsamaa eelistas kinnisvaraärimehe tulusale tööle hoopis väiksema sissetulekuga linnaametniku ( palk <arv> krooni + lisatasu <arv> krooni kuus ) karjääri . " Majast ja kolmest korterist kesklinnas mulle piisab , " ütleb ta oma juba soetatud varale osutades . Tegelikult on Metsamaal kuldaväärt amet . Tema käes on info ja hoovad , millega liigutatakse riigi rikkaima linna kinnisvara , suunatakse maa- ja omandireformi , otsustatakse õigusjärgse vara tagastamise üle . Tallinlastel jääb vaid loota , et Metsamaa ei hakka neid hoobi enda kasuks tõmbama . Et linnavalitsuses ei oleks kits kärneriks . Uue abilinnapea biograafias on seda ju korra juhtunud . Kõva jooksu- ja suusamehena võis Metsamaa aega teenida koduse Tallinna spordiroodus . Paraku selgus äkki , et noor nõukogude piirivalvur tegeleb jooksutrennide ajal hoopis keelatud valuutavahetamisega . Sõjavägi pagendas oma häbipleki Prangli saarele ja sealt edasi Leetu . Kergejõustikul oli nüüd kriips peal . Praegu teatakse Metsamaad eelkõige tipptasemel karatekana . Löömaoskusest ei piisanud aga neli aastat tagasi , kui politseivormis röövlid tema koju tungisid , Metsamaa kinni sidusid ja kalli Mercedese ära viisid . Viru ärikas Äripisik pesitseb Metsamaa veres juba varajasest noorusest saati . Pärit vaesest perest , kus elati mitme pere peale ühise WC ja köögiga ühiskorteris ja kus raha ei jätkunud nii palju , kui noorele sporditähele vaja , pidi Metsamaa ise raha juurde teenima . Valuutavahetus sobis särtsakale noorhärrale hästi - see andis ilusa kasumi ja hoidis pinget ülal . Ärikate seas tegi Metsamaa kiiresti karjääri . Ta ei pidanud Viru ümbruses välismaalaste ümber lipitsema , " kolleegid " käisid hoopis tema juures raha vahetamas . Paraku ei toonud ärikaimidzh noorele Metsamaale kasu - suhted sugulastega muutusid külmaks , miilitsatega aga soovimatult palavaks . TPIs raamatupidamise lõpetanud Metsamaa suundus seepeale " legaalsesse " kaubandusse . Temast sai kaupluse direktor , hiljem galanteriibaasi direktori asetäitja . Nõukogude ühiskonnas olid need hinnatud ametipostid . Lugupeetud ärimees Perestroika tõi Metsamaa " rahvusvahelisse " ärisse tagasi . Metsamaast sai ASi Eesti Kaubavahetus direktor . Kuna ettevõtetel oli valuutaga kitsas , pidi Metsamaa bartertehingutega tegelema - näiteks viis ta Poolasse riiet ja tõi sealt trukke . Ühtlasi sai ta poolakatega äri ajades selgeks hüperinflatsiooni seljas ratsutamise . Need kogemused kulusid marjaks ära siis , kui rubla lepaleheks pudenes . Rubla-dollari kursi erinevus Eestis ja Peterburis lasi Metsamaal teenida algkapitali , mis viis ta ajapikku Eesti eliiti . Ta elab nüüd Rannamõisas , netilt ümberehitatud endises mõisa kõrvalhoones . Lisaks abikaasa Anele ( <arv> ) ja kahenädalasele pisitütrele Melody-Maile mahuvad <arv> ruutmeetril laiuvasse elamisse ka papagoi Bobo ja kolm koera . Metsamaa äri tugitala on turismifirma Baltic Tours ( tütarfirmadega Riias , Peterburis ja Saaremaal ) , millest pool kuulub Soome laevahiiglasele Silja Line . Metsamaa on osanik ka kütusefirmas Krooning , Tallinna lillepaviljonis , transpordifirmades AS Deimat ja AS M &amp; A , Kernu kämpingus , Carina restoranis , Tallinna linnahalli juures olevas sadamas . Tema firmade nimekirja vaadates tundub ainus suur altminek olevat muusikaärimehe ja endise bändikaaslase Jüri Makarovi Tipp-TVsse investeerimine . See võib tähendada nelja miljoni krooni suurust kaotust . Praegu käivad kohtuprotsessid . Kolm aastat linnaisana Jõulude eel käib linnavalitsuses kibe töö . Metsamaa räägib ideest luua pikalaenu pank , mis annaks tallinlastele kuni <arv>aastasi laene . Ta räägib struktuurimuutustest linnavaraametis . Räägib ehituslubade ja õigusjärgse vara tagastamise kolmekordsest kiirendamisest . See lubaks praeguse tempo juures kümneks aastaks jätkuva töö läbi viia kolme aastaga . Metsamaa soov on kolm aastat linnavalitsuses vastu pidada . Sulev Vedler AS Eesti Merelaevandus on viimase aja suurimas kriisis : puistlastilaevad töötavad nullkasumiga , Tallinki kaubamärgiga reisilaevandus toob aga suisa kahjumit . Merelaevandus pole õnneks madalikule jooksnud , kuid ta liigub suure kriginaga . Viimase kuue kuu kasum on eeldatavasti <arv>-<arv> korda väiksem esimese poolaasta <arv> miljoni krooni suurusest kasumist . " Meie suurim mure on bulker id ehk puistlastilaevad , " ütles hiljuti pressikonverentsil Eesti Merelaevanduse peadirektor Toivo Ninnas . Kui mullu sügisel teenisid merelaevanduse kuivlastilaevad keskeltläbi <arv> <arv> - <arv> <arv> dollarit päevas , siis tänavu kesksuvel oli hind kaks korda väiksem . " Õnneks on turg viimaste kuudega nii palju toibunud , et laevad ei tooda enam kahjumit , " märkis teisipäeval EEle merelaevanduse nõukogu esimees Enn Pant . Tema sõnul on bulker ite kahjumi seni korvanud teised alused , eelkõige konteinerlaevad . Suutmata ise kõiki laevu lastiga kindlustada , rentis merelaevandus aasta alguses mõned alused välja . Kaubanappuse tõttu ei läinud aga lepingud õnneks ning laevad tagastati ennetähtaegselt . Puistlastilaevad Aleksander Kolmpere ja Aleksander Aberg sattusid allprahtija ( allrentniku ) , Monaco firma Whitemore Properties maksmata arvete tõttu kuu aega tagasi koguni aresti alla . Merelaevandus pidi laevade vabastamiseks kuni kohtulike arutelude lõppemiseni pangagarantii andma . Laev La Manche'i väinast Merelaevanduse teine murelaps on reisiliiklus Soome lahel . Tema suurosalusega operaatorfirma AS Hansatee ( Tallink ) lõpetas aasta esimesed kuus kuud <arv> miljoni suuruse kahjumiga . Reisilaevad Georg Ots ja Tallink tõid merelaevandusele aasta alguses rendisummade näol küll ilusa kasumi , kuid pärast Hansatee meeletut poolaastakahjumit pidi merelaevandus rendisummades järgi andma . Hansatee teine ( nüüd endine ) omanik Enn Rohula rendisummade kahandamisega aga nõus ei olnud . Solvunult võttis ta oma laeva Vana Tallinn liinilt ära ning üritab neljapäevast saadik omapäi Helsingi vahet käia . Hansatee kaotab uuel aastal ka teise laeva , sest parvlaev Tallink ei vasta uue aasta <arv>. aprillist Läänemerel kehtima hakkavatele ohutusnõuetele . Seega jäävad Tallinki märgi all seilama vaid Georg Ots ja sügisel liinile tulnud Meloodia . Hansatee uue direktori Enn Pandi sõnul on neist kahest Helsingi liini jaoks vähe . Eeldatavasti langetab Hansatee kolmanda laeva rentimise otsuse jaanuari teisel poolel . Tõenäoliselt saadakse laev La Manche'i väinast , kus pärast Suurbritannia ja Prantsusmaa vahelise tunneli avamist tekkis laevade ülejääk . Miks on Hansatee jaluleupitamine merelaevandusele oluline ? Asi on selles , et merelaevandus tagas Ühispangale pooled Hansatee laenudest ( kinnitamata andmetel <arv> miljonit krooni ) . Operaatorfirma kokkuvarisemise korral peaks merelaevandus seega kopsaka summa välja käima . Tallinkiga karil Reisilaeva Tallink oksjon kukkus esmaspäeval ostjate puudumise tõttu teist korda läbi . Merelaevanduse peadirektori asetäitja Jaan Kalmuse sõnul tundis Tallinki vastu suurt huvi üks Kreeka firma , kuid kaks tundi enne oksjonit pidi see pankade althüppamise tõttu ostust loobuma . Huvilised Poolast ja Indoneesiast ei käinud aga isegi mitte laeva inspekteerimas . Kalmuse sõnul jätkatakse otseläbirääkimistega , välistatud pole laeva väljarentimine . Rentimise vastu on huvi üles näidanud üks Ukraina ja üks Süüria firma . Nii Pandi kui ekskompanjon Rohula meelest võib müügi nurjumise üks põhjusi olla laeva liiga kõrge hind - merelaevandus tahtis <arv>. aastal valminud Tallinki eest esialgu kuus miljonit dollarit , seejärel <arv>,<arv> miljonit . Läänemere ohutusnõuetega vastavusse viimiseks tuleb laeva investeerida ligi <arv>,<arv> miljonit dollarit . Ideaalselt pole sujunud ka <arv>. aastal alanud kaubalaevade väljavahetamise programm . Kahe uue laeva saabumine lükkus hiljuti järgmisse aastasse . Põhjuseks Kaliningradi laevatehase streik ja Hispaania laevatehase suutmatus õigeaegselt kõiki tellimusi täita . Pruut pannakse riidesse Kuidas mõjutab kriis käimasolevat merelaevanduse erastamist ? Meremehed elavad teadmisega , et mõõnale järgneb tõus . Praegu polegi jutt kahjumist , vaid kasumi vähenemisest . Üheaegselt Ühispanga juhatuses ja merelaevanduse nõukogus istuv Pant suudab tõenäoliselt Hansatee taas jalule upitada . Bulker ite turu elavnemist on aga Ninnase sõnul oodata tuleva aasta keskel . Nii võib merelaevandus selleks ajaks , kui riik pruudi eest kalõmmi ( lõplikke ostupakkumisi ) nõudma hakkab , jälle uhkelt vabas vees ujuda . Kui just laevaehitusprogrammi finantseerimine firmat välja ei kurna . Sulev Vedler Lennukompanii Estonian Air sai rahandusministeeriumilt loa tuua uued lennukid Eestisse käibemaksuvabalt . Tegemist on pretsedendiga , mis võib riigile sadu miljoneid kroone maksma minna . Imporditud kaupade pealt nõuab Eesti riik käibemaksu . Estonian Air taotles oma kahe Fokker <arv> tüüpi lennuki käibemaksuvaba sissetoomist . Selles pole midagi imelikku - Eesti Õhk on kahjumis , käibemaksu mittetasumine tähendanuks kokkuhoidu . Lennufirma põhjendas oma taotlust asjaoluga , et kuna Tallinna lennuväli asub väljaspool Eesti tolliterritooriumi ja kuna Estonian Air kasutab renditud Fokkereid ainult väljaspool Eestit lendamiseks , siis ei saa lennukite saabumist pidada impordiks käibemaksuseaduse mõttes . Põhjendus võib esmapilgul küll tavatuna näida , kuid Estonian Air on seda nõksu korra juba kasutanud , ja edukalt . Mullu tõi ta pea samasuguse skeemi abil käibemaksuvabalt Eestisse tuliuued Boeingud . Miks peaks siis Fokkerite importimine Boeingute omast erinema ? Toll oli aga Estonian Airi plaanile risti vastu ning arestis oktoobri lõpus ühe lennuki . Lennufirma sai õhumasina kätte alles nelja päeva pärast , siis , kui maksuvabastuse idee sai kaitsekirja minister Mart Opmannilt ja kantsler Enn Pandilt . " Ministri käsk on ministri käsk . Seda ei saa kommenteerida , seda tuleb täita , " ütles tolliameti peadirektor Rein Talvik ning lasi Tallinna Tolliinspektuuril lennukite sissetoomise Estonian Airile meelepäraselt ära vormistada . Vaidlus aga hõõgub edasi nagu süsi tuha all . Talviku sõnul seadus sellist maksuvabastust ette ei näe . Ja kui vabastada lennukite maaletoomine käibemaksu tasumisest , siis võivad samamoodi maksuvabastust nõuda välismaa vahet sõitvate laevade ja autode omanikud , väites , et nende sõidukid tegelevad ainult transiitvedudega sadamast sadamasse või tollilaost-tollilattu . Riigile tähendaks see käibemaksu laekumise vähenemist kümnete , kui mitte sadade miljonite kroonide ulatuses . Estonian Airi tehnikadirektori Aarne Torgi sõnul ongi analoogseid vaidlusi tekkinud ka laevanduses . Talvik kinnitas , et reederitele ei ole järeleandmisi tehtud . Toll ootab otsuse muutmist . Rahandusministeeriumi uus kantsler Agu Lellep märkis , et ministeerium ei saa erandeid teha , kui seadus seda ei luba . Ka tema eelkäija Pant arvas , et otsus läheb muutmisele : " See oli esialgne lahendus , et Estonian Airi mitte ära tappa . " Paavo Kangur Kas Eesti vajab põllumajanduse kaitsetolle ? Selle üle arutlesid Eesti Ekspressi debatil peaministri majandusnõunik Hardo Pajula , teadlane ja Riigikogu nõunik Mart Remmel , põllumajandusministeeriumi ökonoomikaosakonna juhataja Uno Silberg , hulgimüügifirma Valior Hulgi juhatuse esimees Madis Ermo ning Riigikogu saadikud Toivo Jürgenson ja Juhan Telgmaa . Remmel : Maksukorralduse seaduses on loetletud kaheksa maksu , millest on eraldi seadusega katmata kaks , sealhulgas tollimaks . Tollimaksuseadus jäi omal ajal vastu võtmata , kuna puudusid lisad . Ma olen tollimaksuseaduse kiire vastuvõtmise poolt , kuid edasine sõltub arvutustest . See eeldab kaubandusaju käimapanekut ja suurte majandusmudelite läbimängimist . Edasine sõltub poliitilistest otsustest , milliste kriteeriumide järgi süsteemi optimeerida . Pajula : Ma olen tollimaksude vastu , aga ükskord need paratamatult tulevad . Mida kauem venib tollimaksuseaduse vastuvõtmine , seda kauem saame me nautida vabakaubanduse eeliseid . Jürgenson : Olen tollide kehtestamise vastu . Mida hiljem Eestis sellele nõiaringile minnakse , seda parem riskigruppidele . Muidugi peaks olema kaitse kõlvatu turu rünnaku vastu . Maal üleskerkinud raskuste lahendamiseks on välja pakutud tollimaksud . Kuid tollide kaudu ei saa lahendada sotsiaalseid ja regionaalseid probleeme - need oleks pseudolahendid . Kui täna kehtestame tollid , siis homme on vaja eksporditugesid vähenenud konkurentsivõime tõstmiseks . Riskigrupid nõuavad aga alanenud ostuvõime toetamiseks täiendavaid toetusi . Toetuste maksmiseks tuleb omakorda tõsta makse . Nõiaring . Silberg : Kas tollimakse on vaja eelarve täitmiseks või turu reguleerimiseks ? Küsimus on , mismoodi turgu reguleerida , nii et põllumajandustootja sellest osa saaks . Tänu riigi nõrkusele ei ole täna otstarbekas tollimakse kehtestada . Samas , lähtudes vabakaubanduslepingust Euroopa Liiduga , on <arv>. aastal viimane aeg tollimaksuseaduse ja tollide rakendamise otsuse vastuvõtmiseks suuremate sekeldusteta . Ermo : Me räägime , et maaelu vajab kaitset . Me tahame ühte elanikekihti kaitsta teiste arvel . Kas see on õige ? Samuti räägitakse , et teistel on tollimaksud , aga on nad nii õnnelikud ? Riigid püüavad siiski vabaneda täiendavatest majanduspiirangutest . Telgmaa : Põllumehed on arvutanud , et tollimakse võiks rakendada umbes <arv> miljoni krooni ulatuses . Väliseksperdid on rehkendanud , et põllumajandus vajab täiendavalt investeeringuid <arv>,<arv> miljardit krooni . Toiduaintete turumaht on umbes <arv> miljardit krooni . Toidukaupade hinnad on kolme aastaga kahekordistunud . Selle taustal on silmakirjalik rääkida vaeste ja santide olukorrast , keda <arv> miljoni krooni ehk hindade <arv>protsendiline kasv maha lööb . Ermo : <arv> aastat üritati majandust korraldada ja tulemus on üpris hapu . Telgmaa : See on demagoogia Ermo : See ei ole demagoogia , see on maailma praktika . Majandus on nii keeruline , et täiuslike matemaatiliste mudelite loomine ei ole õnnestunud . Arvesse võib võtta minevikku , kuid mitte seda , mis toimub inimeste peas tulevikus . Kui piisavalt peale maksta , võib Eestis välja arendada ka viinamarjakasvatuse , kuid meie eesmärk on Eestis välja arendada efektiivne tootmine . Telgmaa : Miks te , hulgikaupmees , tunnete hirmu tollimaksude ees ? Tekib sumin Pajula : Ma olen välja arvutanud , et kõikide nende asjade saamiseks , mida tahaksin - suvilat mere ääres ja jahti Miamis - oleks mul vaja umbes <arv> miljardit krooni aastas . Mis on vaja , on üks asi , ja mis on võimalik , on teine asi . Telgmaa : Teie vajadusi ei ole väliseksperdid arvutanud . Põllumajanduse vajadused on kindlaks teinud sõltumatud väliseksperdid . Jürgenson : Majanduse efektiivsuse kasvu kaudu saavutame me kõige parema palkade ja hindade suhte . Eestis ei olegi midagi jagada . Ümberjagamine vaid halvendab olukorda . Kui me tahame kedagi toetada , siis peame seda tegema võimalikult otse riigieelarvest . Silberg : Kust hakkab põllumajanduslik tootmine - üks lehm või sada lehma . Keda toetada ? Remmel : Mina kui jutustava majandusteaduse vastane ja majandusmatemaatika pooldaja leian , et kui Eesti rakendab välisriikide poolt toetatud ( subsideeritud ) toodangule nulltariife , siis kaotab ta mingi osa oma sisemajanduslikust koguproduktist . Seda oleks võimalik arvutada , kui meil oleks andmestik . See on läbi mängitud Austria ja Ungari vahel , Põhja-Ameerika riikide vahel . Keegi peab ütlema , et mina vastutan sisemajanduse koguprodukti kaotsimineku eest . Pajula : Mulle meeldib ka statistilis-matemaaline lähenemine . See on üks väga põnev akadeemiline mäng , aga ma oleks väga ettevaatlik , kui mingi kaubanduslik aju hakkab siin midagi välja arvutama ja väidab , et on avastanud mingi tõe . Siiski kõigi arvutuste aluseks on vaid oletused . See on kihvt mäng , kuid kust võtavad mõned inimesed sellise intellektuaalse ülbuse , et väidavad : kõike on võimalik välja arvutada . Liigne risk on võtta suuri majanduspoliitilisi otsuseid vastu mingite arvutuste alusel . Kui ohtlikud on tollimaksud riigis , kus toorainet tuleb sisse tuua ja toodang välja viia . Rakvere Lihakombinaat on teinud avalduse , et nende äralõikamine odavast lihast võib saada tehasele saatuslikuks ? Remmel : Arvutusi ei tehta taskukalkulaatoriga . Kõik turud - palga- , tööjõu- , raha- , kapitaliturud - on arvutis . Kui tehti Põhja-Ameerika vabakaubanduskokkulepet , siis arvutati kümme aastat . Suured mudelid toimivad , ma olen nendega ise töötanud Austrias ja Prantsusmaal . Ka Rakvere Lihakombinaat tuleb mudelisse panna . Jürgenson : Ma olen kuulnud ja näinud neid vaidlusi tollide , kvootide üle . See ongi viinud Lääne-Euroopa ummikusse . Miks peame seda järgi tegema ? Eesti majandus on veel üleminekujärgus . Suured muudatused ootavad ees maaelus ja põllumajanduses . <arv> oli vaja suurt meelekindlust , et hoida ära tollide kehtestamist . Ka siis oli igasuguseid argumente ja arvutusi , kus tõestati ära tollide vajadused . Ma sain aru , et Telgmaa ütles , et tollidega tahetakse saada lisainvesteeringuid põllumajandusse <arv> miljonit krooni . Telgmaa : Ei taheta . Ma tõin lihtsalt näite , et <arv> miljonit ei maksa mitte midagi , kui vaja on <arv>,<arv> miljardit krooni . Jürgenson : Te rääkisite , et tollidest võiks laekuda <arv> miljonit krooni ( sumin ) Telgmaa : Ja ma väitsin , et tollidest fiskaalset efekti ( eelarvet täitvat - toim. ) ei ole . Jürgenson : Andke andeks , milleks siis on vaja tolle kehtestada , kui sellega saavutatakse <arv> miljonit krooni . Telgmaa : Ma ei saa aru , kas Jürgenson ei kuule , mis ma räägin . Toiduturu maksumus on <arv> miljardit krooni . Kui sinna lisada tollimaksud <arv> miljonit krooni , tähendab see hinnatõusu <arv>% . ( Kõrgendatud sumin ) Jürgenson ( häält tõstes ) : See on psühholoogilise barjääri murdmine . Kui me sellele nõiaringile läheme , siis <arv> protsendile järgneb kolm , neli , viis , kakskümmend protsenti . Ermo : Siin räägitakse matemaatilistest mudelitest ja alternatiivina jutustavast majandusteadusest . Kui <arv> saame numbrid , hakkame siis rääkima . Elu ja arvutused on siiski lahkuminevad . Mingil põhjusel kipuvad kõiki riike juhtima ikka parlamendid ja inimesed , mitte arvutid . Kas Läti ja Leedu on saanud tollimaksudest oluliselt õnnelikumaks ? Julgeksin väita , et ei ole . ( Sumin . Telgmaa üritab midagi vastu väita ja näitab Ermole tabelit toiduainete hindadega . ) Pajula : Iga ühiskonna põhiline majanduslik probleem on , kuidas jaotada piiratud ressursse omavahel konkureerivate eesmärkide vahel . Selleks on kaks vastandlikku süsteemi . Majandusteoorias on termin heatahtlik diktaator , kes teab kõike ja kelle eesmärk on tagada heaolu . Seda süsteemi nimetatakse plaanimajanduseks . Teine süsteem on detsentraliseeritud turumajandus - iga indiviid , firma teab seda informatsiooni , mida tal on vaja teada . Keegi ei hoolitse millegi muu eest kui enda heaolu . Ja matemaatilisel mudelil võib tõestada , et mingit vahet kahel süsteemil ei ole . Heatahtlik diktaator suunab ressursse samamoodi kui detsenraliseeritud turumajandus . Aga kui te usute heatahtlikku diktaatorisse , siis te usute kõike . Kui loodame arvutile , siis iga Eesti ettevõte palkab kümme juristi või majandusteadlast , kes kiibitsevad ümber arvuti , et siis näiteks Rakvere Lihakombinaat või Valior Hulgi saaks arvutist sellised tulemused , nagu neil vaja on . ( Arvuti väljund sõltub sisendist - toim. ) Remmel : Matemaatika on meil olemas , puuduvad andmed . ( Tugev sumin ) . Aga kogu iva on selles , et kasumisiire tuleb ära lõigata - Eesti normaalkasumiga töötava ettevõtte kasum ei tohi siirduda eksporti subsideerivale välisriigi ettevõttele . Kahju , mis tekib , on üks kuni kaks protsenti sisemaisest koguproduktist ehk <arv> miljonit krooni aastas . Siin ei ole midagi vaielda . See on matemaatiliselt tõestatud . Ermo : Võtame USA poolt subsideeritud külmutatud kanakoiva , Selle saab sadamast kätte ühe dollariga ja sisuliselt võidab sellest kohalik tarbija . Ameerika riigi subsiidium jaotub nii Eesti tarbijate vahel . ( sumin ) Ma olen hariduselt insener , ma armastan ka hirmsasti numbreid . Remmel : Küsimus on selles , et kohalike kanatootjate kasum siirdub minema . See on mängu sisu . See , et Eesti vahendaja võtab dollari vahelt , võiks olla tasakaalustatud tolliga . Ermo : Aga rahvas on oma dollari kätte saanud . Remmel : Rahvas ei ole midagi saanud . Rahvas maksab kaks dollarit . Ermo : Vähem maksab ( Sumin : kana maksab kaks dollarit ) Ermo : Aga ka siis jääb kasum Eestisse kaupmeeste kätte . Remmel : Sellest ma räägingi . Pajula : Kas ma võin asja kokku võtta . On kaks riiki , A ja B. Kummaski riigis on kaks monopoli , mis mõlemad toodavad liigkasumit . Kui riik A subsideerib oma monopoli , siis riigist B tõmmatakse liigkasum välja . See on üks kümnest tuhandest majandusmudelist , kuid see mudel Eestis ei toimi , kuna meil ei ole turul monopoolseid toiduainetetootjaid . Eestis valitseb peaaegu täiusliku konkurentsi sarnane olukord ja siin mingit liigkasumit ei teki . Teoreemidega on võimalik näidata , et kui tollimaksud kehtestada , siis põllumehed ei võida ikkagi , sest toetused läheksid sellele , kes valdab mingit piiratud ressurssi . Silberg : Ma olen tollide pooldaja . Aga mida me tahame tollidega saavutada ? Tollidel oleks valdavalt fiskaalne mõju , vähem mõjutaks tollid turgu ja põllumajanduse tulukust . Telgmaa : Toiduainete hindu hoitakse kinni . Toiduainete tootjad maksavad tarbijatele peale . Võib juhtuda , et Euroopa Liitu astudes toiduainete hinnad kahe-kolmekordistuvad . Tollide kehtestamine on objektiivne vajadus . Mida siiski teha , et toetada põllumeest ja samas mitte jalgu alt ära lõigata hulgikaubanduselt ? Telgmaa : ( õelalt ) Hulgikauplejatel ei keela keegi kaubelda Eestis toodetud kaupadega . Ermo : Seda me kogu aeg ka teeme . Silberg : Vaidlus käib põllumajanduse tulukuse ümber . Kui on tulu , siis saab laenu võtta . Tollidel on pisike osa x aja pärast põllumajanduse tulukuse tagamisel . Jürgenson : Kui me Euroopa Liiduga lõpuks liitume , siis mitte midagi kohutavat ei juhtu . Eesti põllumajandus on lihtsalt väga konkurentsivõimeline , sest me ei ole takistanud põllumajanduse arengut efektiivsuse suunas . Telgmaa : Millele põhineb Jürgensoni väide , et kuna <arv> ei kehtestatud tolle , saavutas Eesti majandus suurt edu ? Sisemajanduse koguprodukti kasvu ju ei ole . Jürgenson : <arv>. aasta sügisel oli küsimus , kas Eesti elab talve üle . Ununeb väga kiiresti ära see , milline olukord oli . Täna kannatab Eesti välja võrdluse teiste Kesk- ja Ida-Euroopa riikidega . Näiteks Leedu turu , kus on väga aktiivselt rakendatud tolle , ostuvõime on kaks korda madalam kui Eestis . Kvaliteetbensiini hind oli monopoolses tanklas <arv> krooni liiter . Täna , ka peale aktsiiside kasvu , on bensiini liiter kaks korda odavam . Telgmaa ( päev hiljem ) : Jürgensoni ja Pajulaga ei saa ju vaielda . Nad on tippdemagoogid . Mõistlikku vastust ei anna keegi . Tollid ei tõsta toiduainete hindu üle kahe protsendi , lubab ekspõllumees Telgmaa ja samas ähvardab ta kahe-kolmekordse hinnatõusuga . Käesoleva aasta algusest toimib ka tolliväärtuse määramise seadus , mille kiuste deklareeritakse äärmiselt madalaid ja ebareaalseid sisseveohindu . Rahandusministeeriumis lebab tollimaksuseaduse eelnõu , mis koosneb tehnilistest eeskirjadest . Lisades on konkreetsed numbrid , mis jääks ametnikele otsustamiseks . Seaduse eesmärk peaks olema siseturu kaitse , kuid seda võib kasutada ka riigieelarve täitmiseks . Tollide kehtestamise vastu on tungivalt Rahvusvaheline Valuutafond ( IMF ) , mille nõudmisi Eesti on tänaseni järginud . IMFi esindaja Basil Zavoico arvates annaks tollid hoobi vaesematele elanikonnakihtidele ega garanteeri deklareeritud eesmärkide saavutamist . Ka põllumehed ei usu , et tollid tagaks maamajanduse kiire arengu , aga eksportiv toiduainetetööstus saaks hoobi . Liiga palju sõltub Eesti Taani lihast , Läti piimast ja importteraviljast . Euroopa maksab põllumehele keskmiselt peale <arv>% toodangu hinnast . Kas Eesti riik on piisavalt rikas , et kinni maksta Moskvasse veetav hapukoor ? Ei ole veel . Mihkel Kärmas Peterburi miilits tabas kolm Eesti ärimehe Jüri Valgeristi ( <arv> ) palgamõrvas kahtlustatavat . Miilitsa versiooni järgi kaotas Valgerist elu <arv> miljoni dollari suuruse tehingu tõttu Venemaal . Juuli algul leiti ühest Peterburi pargist hästiriietatud mehe mitme noahaavaga surnukeha . Juba samal päeval edastati surnu tundemärgid Interpolile . Kolm nädalat hiljem tegi Tallinnas Lasnamäe politseijaoskonnas avalduse oma mehe kadumise kohta Alla Valgerist . Tema kaasa Jüri Valgerist oli <arv>. juulil Neevalinna ärikohtumisele sõitnud ning jäljetult kadunud . Et Valgeristi karistati <arv>. aastatel kaks korda kohtulikult varguste eest raskendavatel asjaoludel , olid politseil tema sõrmejäljed kartoteegis olemas . Need kattusid Peterburi laibalt võetutega . Pärast sugulaste ja äripartnerite küsitlemist saadeti Tallinnast Peterburi miilitsale andmed Valgeristi tegevuse ja kahtlustatavate kohta . Kuus kuud pärast mõrva , selle nädala esmaspäeval , saabus Peterburist teade kuriteo avastamise kohta . Eesti kolleegidele saadeti tänukiri . Peterburi miilitsad vahistasid kolm nn Kuderšovi rühmitusse kuuluvat meest , keda tellimusmõrvas kahtlustatakse . Jõugu juhi Pavel Kuderšovi järgi ristitud grupeering on aga endiselt elujõuline : kontrollib Neevalinna prostituute , turge , mängupõrguid ja ärimehi , kuni relvastatud kallaletungide ja palgamõrvadeni välja . <arv> miljardit - mõrva põhjus Miks mõrvati Jüri Valgerist ? Vene miilitsa andmetel huvitasid kurjategijaid dokumendid umbes <arv> miljardi rubla ehk <arv> miljoni dollari suuruse äritehingu kohta . Tallinna politsei versiooni järgi oli odavam Valgerist mõrvata kui talle võlgu tagasi maksta . Kodumaal on Valgeristil sugulaste sõnul palju võlgu . Võlgade katteks läksid panti suvila ja ema maja Tartus Tamme puiesteel . Võlausaldajad tõstsid hiljuti Jüri ema Ilme majast välja . " Jüri ema elu on väga viletsaks läinud , " ohkab üks murelik sugulane . Tagasihoidliku Tartu kooperaatorina alustanud Valgeristi äri oli kasvanud ulatuslikuks : tema firmadevõrk oli keeruline ja ärid põhiliselt Venemaal . Lisaks viiele tema nimele kirjutatud luksusklassi sõiduautole kuulus talle neli firmat . Neist huvitavaim on Venemaal asutatud kaubandusfirma Ros-Est , millega politsei versiooni järgi mõrv seotud on . Venemaal firma rajamiseks pidid Valgeristil olema seal head sidemed , arvavad asjatundjad . Viimasena nägid Jüri Eestis elusana tema Tartus elavad tütred esimesest abielust . See oli laupäeval , <arv>. juulil . " Juri ( Nii kutsuvad teda venelannast abikaasa ja tema ema . MK ) helistas siia ja palus , et lapsed tuleksid Tallinna . Alla oli kuskil lõunamaal vanemate juures , Ukrainas vist . Tal oli igav . Lubas kõik kulud kinni maksta . Lapsed läksidki . Pühapäeval , kui lapsed tagasi tulid , ütles ta , et ei lähe esmaspäeval Peterburi , vaid lükkab selle edasi kolmapäevaks . Ta läks siiski esmaspäeval , " jutustab mõrvatud ärimehe ämm esimesest abielust . Sugulased ei tea Jüri viimasest reisist itta kuigi palju rääkida - või ei taha . Nende teada viis mees koos ühe sõbraga sinna mingit kaupa . Peterburi sõitis ta autobussiga . Puhkusel naisele ja tütrele uuest abielust jättis aga Lasnamäe korterisse lauale kirja , et sõidab Peterburi kohtuma äripartnerite Oleg Solodovi ja Juri Konjuševiga . Kohtumispaigaks oli määratud hotell Astoria Neevalinnas . Urni Jüri tuhaga tõi Peterburist suve lõpul ära abikaasa Alla . Põrm maeti Tartusse Raadi kalmistule . Pärast seda kadus nagu maa alla ka oletatavasti kättemaksu pelgav naine koos väikese lapsega . Küllike Rooväli Politseile laekub iga päev kaebusi " hulludelt " , üks teisest imelikuma sisuga . Telefonitorust kostab ärev hääl : " Kas politsei ? Teate , mu naaber kiiritab mind jälle elektriväljaga ! Saatke kohe patrull ja lõpetage see terror ! " Sääraseid kõnesid tuleb politseikorrapidajal üsna sageli vastu võtta . <arv> valivad tihti hingehädalised , kellest enamik on ilmselt psüühiliselt haiged . Tavaliselt helistab " hull " politseikorrapidajale õhtupoolikul , kui päevased elamused peas keerlemas . Tallinna politsei juhtimiskeskuse töötajad tunnevad hääle järgi vähemasti poolt tosinat " hullu " , kelle pidevad kõned pole üllatuseks . Praegu on üheks korravalvurite " lemmikuks " psüühiliselt haige Asko ( nimi muudetud ) , kes jagab politseinikele päevakäske . Kiiresti rääkida pudistav Kelmiküla elanik püüab alati hakkama saada minimaalse ajakuluga . Mitu korda on tüdinud korrapidaja patrulli " sõpra " noomima saatnud ja seetõttu püüab Asko tabamatuks jääda . Ta jookseb amokki ühest telefoniautomaadist teise ning valib <arv>. Tavaliselt lõpetab üht-teist numbri kindlakstegemisest kuulnud hulluke kõne <arv> sekundi jooksul , et kümmekonna minuti pärast uuest kohast ühendust võtta ja seosetut juttu jätkata . Pelgulinnast helistab pea igal nädalal politseisse daam , kes muretseb oma kasside saatuse pärast . Ta kutsub politseid appi peamiselt oma " huligaansete kalduvustega " naabrite pärast , kes tema kiisudel elada ei lase . Tema kaebuste tõttu korraldab politsei iga kuu teenistusalaseid juurdlusi kordnike ja korrapidajate suhtes . Karistada on saanud mitu prefektuuri töötajat , kes daami väidetel käitusid solvavalt . Korrapidaja sõnul on tegu inimesega , kes , nagu paljud tema saatusekaaslasedki , otsib vestluspartnerit . " Ta on lihtsalt agressiivsem ja saab rahulduse ründamisest , " arvab politseinik . Siiski ei saa niigi väheste jõududega läbi ajav korrapidaja iga päev patrulli kasse kaitsma saata , ja järgmisel nädalal on taas kaebekirju oodata . Peale kassitädi on teisigi rahutuid , kes politseinikult vastuvaidlematut sõnakuulmist nõuavad . Hiljuti nuputas üks korrapidaja abidest torust nõudlikku häält kuuldes , milline ülemustest temalt aru pärib . " Kanna ette , kuidas on olukord linnas ! " kõlas üsna tuttavlikult ja kulus mõnigi sekund , enne kui politseinik taipas küsimuse üle muiata . Kui kuu tõuseb , hakkab tööle mootor " Hulludega " suhtlejad teavad , et psüühiliste häiretega inimesed aktiveeruvad erinevatel aegadel : tavaliselt ühekorraga ja tihtipeale ilmast või taevakehade seisust mõjutatuina . Palju ebaadekvaatseid kõnesid tuleb täiskuuöödel ja päikese kõrge aktiivsuse perioodidel . Pae tänavast helistab õhtuti <arv> vanatädi , keda tema sõnul pidevalt kiiritatakse . Ka häirivad teda naabrid , kes oma korterites " müristavad " , ja ta nõuab aru , kas president on majas toimuvaga ikka kursis . Kõne vastu võtnud inspektor lohutab teda ja veenab , et kõik on presidendiga kooskõlastatud ning riik ehitab maja keldrisse tuumaelektrijaama . Mutike jääb vastusega rahule ega sega politsei tööd mitu päeva . Keegi noormees räägib politseinikele pidevalt poliitikast : ajab oma " uudistes " segi Savisaare ja Clintoni ning kirjeldab Jeltsiniga toimunut kui Mart Laari seiklusi . Pikemat aega helistas korravalvuritele vana mees , kes päris nii päeval kui öösel kellaaega ja kuupäeva . Viimastel nädalatel kommenteerib korravalvuritele ilmaelu keegi Joachim Kristus - umbes <arv>aastane kõrge mõttelennuga ilmakodanik : käsib maha lasta Meri , Stalini , Hitleri ja kõik teised raamatutest-lehtedest meelde jäänud suurkujud . Nooremapoolne daam palub aga korrapidajalt pisarsilmi tõendit selle kohta , et ta viibis öösel politseis - ütleb inspektorile , et tõendita tapab mees ta ära . Leidlikud korrapidajad saavad vestluskaaslasest kiiresti lahti tema tähelepanu kõrvale juhtides - kasvõi paluvad tal enne vestlust mitte jätkata , kui selge pole näiteks saksa keel . Seepeale hõiskab ullike , et ta peab veel päästeametisse ka helistama , ja lõpetab kõne . Keegi pole siiani uurinud , kui mahuka osa ametiasutuste postist moodustavad mitmesugused " hullude " kirjad ja neile adresseeritud vastused . Tundub , et see postipaun tuleks paks . " Hullule " , nagu öeldud , peab vastama nagu igale tavalisele kodanikule - ka siis , kui hangitakse psühhoneuroloogia haiglast paber selle isiku arveloleku kohta . Vastama ei pea vaid anonüümkirjadele . Luuletused prefektile Tallinna politseiprefekti Aivar Toompere sekretär naeratab häbelikult ja ulatab kaustatäie materjale : " Tead , pooled neist polegi arvel , aga näed ise , mis kirjutavad ! " Vihikupaberi vahele on köidetud <arv>. aastast pärit harrastaja treitud naivistlikud loodusluuletused - peal kiri " Ülema kätte , palun anda " . Lisatud pikk kiri räägib sellest , et luuletuste autor pole kedagi küüditanud ja tema nime on alusetult laimatud . Järgmine epopöa jutustab kolme millimeetri kõrguste tähtedega kuuel poognal vanamammi elu jooksul kogetud piinadest ja kirjeldab üksikasjalikult , kuidas " nähtamatu maffia " varastab pidevalt tema korterist asju . Kaovad kõik puhtad voodilinad ja rõivad , asemele tulevad mustad . Karakullkrae kisutakse lõhki ja värvitakse salaja teist karva , talvesaapad muutuvad suureks ja suvekingad väikseks - kogu elu on piin . Kirjale tuleb anda vastus , kuigi raviasutuse sõnul põeb pensionäriproua juba pool eluaega skisofreeniat . Avalduse on prefektuurile lahendamiseks lähetanud politseiamet , järgmise siseministeerium ja ühe koguni riigikantselei . Järgmise kirja autor kinnitab must-valgel , et kõiges on süüdi KGB . Selle organisatsiooni piinamisaparaat töötab Lasnamäe vanurite majas elava pensionäri korteri seina taga ja segab elu nii öösel kui päeval . Masin muudkui müriseb ja vaatamata kümnetele palvekirjadele pole keegi seda minema viinud . Nagu ikka , on naabrid pangaröövlite nägu ... Lasnamäe politseid piinatu enam ei usu , ta palub abi prefektilt . Uurimisel selgub , et kirjutaja on raviasutuses arvel . Prefekti sekretär vangutab pead ja ütleb , et kõiki selliseid kirju ei jaksa ealeski lõpuni läbi lugeda . " Kogemustega kirjutajate " loomingut lehitsedes leiab mitme aasta pikkusest kirjavahetusest hulgi ammuunustatud ministrite , kantslerite ja prefektide käske ja allkirju . Ministrid ja prefektid on vahetunud , " hullud " oma muredega aga jäänud . EE Peamine siseopositsionäär Ülo Nugis sai parteijuhi valimistel Tiit Vähilt pika puuga lüüa , kampsunisse rõivastunud ekslinnapea Jaak Tamm jalutas vaid korraks kongressilt läbi ja endine eurominister Endel Lippmaa ei ilmunud üldse kohale . Poliitikahuviliste rõõmuks on Eesti parteidel välja kujunenud omad kombed , millest parteikoosolekutel kramplikult kinni peetakse . Nii meenutavad keskerakondlaste kogunemised nõukogude-aegseid parteipleenume , kus kuulatakse härdunult esimehe sõnavõttu , jagatakse aukirju ja hääletatakse täielikus üksmeeles . Isamaaliidu kongressid on muutunud igaveste vabadusvõitlejate kokkutulekuks , kus sisustatakse enda ja võitluskaaslaste aega meenutustega viimasest ilmasõjast . Reformierakondlased seevastu veedavad suure osa kongressi ajast puhvetis , kus konjakit juues saab segamatult mobiilsidele pühenduda . Koonderakonna üritused sarnanevad mõne suurfirma aktsionäride koosolekule , kus iga saalisistuja sõnaõigus sõltub tagataskus olevast aktsiapakist . Väikeaktsionäridel , kel juhatuse toetus puudub , lootust edule pole . Direktori ülesanne on puldis kõnet pidada , reaparteilase osaks jääb käetõstmine ja partei juhtkonna edusammude üle rõõmustamine . Hääletamine käis etteantud nimekirjade järgi , mis kõigile partei liikmetele enne kongressi algust näppu pisteti . Paberilt said reakoondlased teada , keda partei senine juhtkond uues juhatuses näha tahab , ja valdavalt nii läkski . Otsustatud olid ka esimehe kandidaatide nimed - Tiit Vähi ja Ülo Nugis - ning need olid juba enne ametlikku esitamist pabertahvlile kirja pandud . Tiit Vähi triumf Kui üldse keegi võib Tiit Vähile partei seest kanna peale astuda , siis vaid Tallinna linnapea Robert Lepikson , kes juhatuse valimisel kogus kõige rohkem hääli . Vähi jäi selles konkurentsis Lepiksonist maha enam kui <arv> häälega . Juhtides erakonda nagu autobaasi on Vähi suutnud maandada Koonderakonda koondunud ambitsioonikate poliitikute omavahelisi vastuolusid . Riivo Sinijärv ja Neeme Jõgi , kes valitsuste moodustamise tõmbetuultes kõvasti kannatada said , jätkavad endiselt peaministri kõrval ja säilitasid kohad Koonderakonna juhatuses . Leebe juhtimisega parteis oleks need mehed ammuilma mürglit tegema hakanud . Koonderakonna tuumiku moodustavad need mehed , kes võimu teostavad ja riigis raha liigutavad - ministrid Andrus Öövel , Paul Varul , Mart Opmann ja Jaak Allik , omavalitsusjuhid Lepikson , Väino Kull , Vello Järvesalu ja Jüri Ott ning parlamendimängu dirigendid Mart Siimann ja Märt Kubo . Teise ešeloni jäävad parteisõdurid , kes tunnetavad iga hetk muret oma koha pärast Koonderakonna järgmises valimisnimekirjas . Siia kilda võime arvata riigikogujad Tõnu-Reid Kuke , Vahur Glaase , Peeter Lorentsi , Raivo Kallase , Kadri Ottise ja Eino Tamme ning omavalitsuste liidu tegelased Aivar Ojavere ja Juhan Sillaste . Kolmanda rühma moodustavad isemõtlejad , kes aeg-ajalt erakonna juhtide suunas näppu vibutavad , kuid siiski Koonderakonnale kindlaks jäävad . Akadeemik Lippmaa lahkus valitsusest ja kirus maapõhja lepingu Keskerakonnaga , kuid lubab endiselt Koonderakonna liikmeks jääda . Ülo Pärnits on heitnud peaministrile ette liig liberaalset majanduspoliitikat ja kaotanud mitmel erastamisel , kuid toetab sellegipoolest Koonderakonna parteikassat . Ida-Viru põlevkivikuningas Väino Viilup ei saa alati esimese telefonikõne peale valitsusjuhti toru otsa , ent istus siiski rahulolevalt naeratades erakonna kongressil . Luuseritel kohta ei ole Kaotajatel valitsusparteisse asja ei ole . Jaak Tamm oli Koonderakonna asutaja ja esimene esimees , kes loobus partei juhtimisest Tallinna linna kasuks . Nüüd on Tamm ilma mõlemast - Tallinnas läks käest linnapea amet ja Koonderakonnas aseesimehe koht . Maa peale pidi tagasi tulema ka Ülo Nugis koos oma väheste allesjäänud sõprade Karl Tiiliku ja Jaan Karuga . Ühte Nugis siiski saavutas . Pärast ligi kaheaastast pausi on ajakirjandus temast taas kõnelema hakanud . Vahepeal oli Riigikogu eksspiiker jõudnud peaaegu unustusse vajuda - kohalikel valimistel kogus Nugis alla <arv> hääle . Koonderakonna kongressil ei varjanud Nugis rõõmu , kui sai ennast Vähiga ühele pulgale sättida . " Olen nõus , " põristas Nugis kongressi juhatanud Mart Siimannile enne , kui too oli jõudnud lõpetada küsimust , kas Nugis soostub erakonna esimeheks kandideerima . Kongressi lõpus püüdis Nugis pettumust varjata ja nimetas ajakirjanikele oma läbipõrumist uue protsessi alguseks Koonderakonnas . Iga pidu saab ükskord otsa Varasemate kogunemistega võrreldes oli parteilaste arv märgatavalt kasvanud . Partei realiikmed said kohtuda ministritega ja Rahvusraamatukogu puhvetis juttu ajada . Prominentide kohalolekut oli varmas ära kasutama Heno-Enn Polna , kõigi Eesti parteikongresside väsimatu külastaja , kes kilekotiga vehkides ministreid , riigikogujaid ja ärimehe varrukast sikutas ja ukse taha vestlusele kutsus . Eripalgeline seltskond püsib koos kindlasti senikaua , kuni erakond jääb võimu juurde . Pelgalt lootusest ei ela siiski keegi ära ning peagi võivad ka Koonderakonna väikeaktsionärid dividende nõudma hakata . Selleks võib aga Vähi ja Lepiksoni säästudest väheseks jääda . Pekka Erelt <arv>. aasta hakul kaitseliidu ülema ametisse astunud Johannes Kert sai eelkäijalt päranduseks organisatsiooni , kus lokkas kuritegevus ja omavoli . Harju maleva pealik andis ebaseaduslikult relvalube oma sõpradele . Sama harrastasid ka Lääne maleva pealik ning Tartu maleva relvur . Ida-Viru malevas võeti mittekodanikke kaitseliidu toetajaliikmeks ühes relvakandmise õigusega . Jõgevamaal tegutses Mõhu malevkond , mille kaudu said mitmed allilmaga seotud isikud legaalse õiguse omada ja kanda relvi alates püstolitest ja revolvritest , lõpetades automaatide ja pumppüssidega . <arv>-<arv> viis Kert läbi suurpuhastuse ning heitis kaitseliidust välja kolm tuhat meest . Ometi oli esimestel aastatel kaitseliitu sattunud praagi hulk nii suur , et tänaseni avastatakse varem märkamata jäänud musti lambaid . Kahjuks inimohvrite ja kaitseliidu maine hinnaga . Kaitseliidu kuuliaukudega maine <arv>. märtsil <arv> tappis Tapa malevkonna pealik A. Övel automaadivalanguga eraisiku . Purjus Övel sundis oma ohvrit jooksma ja tulistas teda seejärel selja tagant . Automaadi kättesaamiseks tarvitses mehel üksnes helistada . Juurdlus tegi hiljem kindlaks , et Övel oli varem kohtu poolt karistatud , kuid varjas seda . Tapja poeg , kaitseliidust välja heidetud O. Övel aga varastas veel samal kuul malevkonna staabist relva . <arv>. märtsil tulistas Järva kaitseliitlane M. Veeroja tulirelvaga hooletu ümberkäimise tulemusel endale vasakusse reide . Kuu aega hiljem aga andis teine Järva kaitseliitlane R. Veelma automaadi kasutada võõrale isikule . Uurimise käigus tuvastati , et sama automaadiga pandi toime relvastatud röövkallaletung . <arv>. novembril tulistas Rapla maleva toetajaliige R. Laimets automaadist sõiduautosid ja haavas kolme inimest . Laimets oli purjus . Tänavu on olnud veel kolm juhtumit , kus joobnud kaitseliitlane paugutas või vehkis relvaga . Ühel juhul lasi purjus kaitseliitlane oma relva ära varastada . See viitab selgesti , et kaitseliidu juhtkond pole mundrimeeste napsitamisele suutnud piiri panna . " Näed küll , et mees on purjus , aga katsu sa seda ilma arstliku ekspertiisita tõestada , " konstateerib kaitseliidu ülem Neeme Väli . Selle aasta tõsisemate juhtumite põhjusi tuleb otsida kaitse liidus algaastatel valitsenud korralagedusest . Liikmeks võeti ja relva said toona mitmed kriminaalse minevikuga inimesed , kuna nende tausta lihtsalt ei kontrollitud . <arv>. aastal läbi viidud <arv> kaitseliitlase kontrolli tulemusel avastati <arv> kohtulikult karistatud isikut , kes olid seda varjanud . Kõik malevad ei ole nüüdki veel saanud täit ülevaadet oma liikmetest . Näiteks Rapla malevas on kontrollitud ainult <arv> inimese tausta . Laimetsa vägitegu ongi nõrga kontrolli tulemus . Ka relva saamise kord oli liiga lihtne . Mõnelt malevapealikult võis tuki koguni osta ühes toetajaliikme piletiga . Tulemuseks on iseenda läbilastud jalg , halvemal juhul surnud kaasvõitleja . Tõsisem probleem on aga see , et mõnes malevas antakse tulirelvi kasutada suisa ilma põhjust küsimata , mida näitas Öveli juhtum . Tallinna maleva pealiku Mart Puusepa sõnul soodustab relvaga kergekäelist ümberkäimist karistuste leebus . Kaitseliidu kodukorra karmim sanktsioon on relvaloa äravõtmine neljaks kuuks , mis on rohkem naljategemine . Korrarikkumisi soodustab ka palgalise ohvitserkonna vähesus . Kaheksa tuhande kaitseliitlase peale on praegu ainult <arv> ohvitseri ja <arv> allohvitseri , kellest korraliku väljaõppe tegemiseks ei piisa . Ohvitseride arvu suurendamiseks ei jätku kaitseliidul raha . <arv>. aasta riigieelarvest eraldati igale kaitseliitlasele ( koos KL pea staabiga ) keskmiselt <arv> krooni , igale kaitseväelasele ( ilma KJ peastaabita ) aga <arv> <arv> krooni . Relvad seitsme luku taha Kaitseliit kavatseb Läti eeskujul läbi viia uuenduse , mille järgi alles pärast aastast liikmeksolekut võib hakata taotlema isikliku relva ostu- ja kodushoiuõigust . Relva soovijal tuleb läbida aeganõudev ja raske väljaõpe . KL ülema Neeme Väli sõnul on relva seetõttu politseist hoopis lihtsam saada kui kaitseliidust . See peaks aga vähendama kahtlase taustaga inimeste huvi kaitseliidu vastu . " Algul anti kätte triikraud ja kästi hoida laskeasendis , " mee nutab Tallinna maleva liige Heikki Kirotar . Pärisrelva esimese kuue kuu jooksul kätte ei antagi . Tehakse kuiva trenni , õpetatakse erinevat laskmistehnikat , medit siini ja seadusandlust . " Võimsaim relv oli kumminui , " iseloomustab Kirotar noviitsiaega . Esimesi relvi , sportpüstolit ja sportvintpüssi , saab noor kaitseliit lane puutuda pärast pooleaastase katseaja lõppu . Alles seejärel õpetatakse käsitsema lahingrelvi : Makarovi ja TT püstoleid ning Kalašnikovi automaati . Treening relvadega kestab samuti kuus kuud ja lõpeb eksamiga . " Et eksamit läbi teha , pidin püstolist tabama <arv> meetri pealt <arv> lasku kolmest . Ka nõuti õpitud tulirelvade tehniliste andmete teadmist peast , " kirjeldab Kirotar . Need , kes teevad eksamil väiksemagi eksimuse , saadetakse tagasi teooriat tuupima . Uuesti lubatakse proovida alles kolme kuu pärast . Tallinna malevas kaitseliitlastele reeglina relvi koju ei anta , välja arvatud juhtivkoosseisule ( püstolid ) . Reakaitseliitlane saab relva ainult teenistusülesannete täitmisel . Kodus peab relva õnnetuste vältimiseks lahutama kolmeks : lukk , padrunid ja relv erinevates hoiukohtades . Väljaõppe tulemuslikkust kin ni tab mitu tänavust juhtumit , kus kait seliitlane hoidis tänu oskusli kule relvakasutusele ära kuriteo . Nii peatas Pärnumaa kaitseliitlane U. Kalde hoiatuslasuga auto maa dist relvastatud ja purjus kurjategija . Tähtsaim relva kuritarvitamiste ärahoidmisel on kaitseliidu liikmete ja liikmekandidaatide põhjalik kontroll . Praegu peab kaitseliitu astujal olema kolm soovitajat , politsei tõend ja psühhiaatri tõend . Sellega püütakse vältida relva sattumist hullude ja kurjategijate kätte . Edasine on aga paljuski väljaõppe taseme ja maleva korra ranguse küsimus . Pekka Erelt KAITSELIIT ARVUDES <arv> - <arv> liiget <arv> - <arv> <arv> - <arv> <arv> - <arv> Kaitseliidu koosseis oli suurim <arv>. aastal , kui sinna kuulus <arv> meest . Samal aastal alustas KL toonane ülem Johannes Kert suurpuhastust , mille tagajärjel vähenes kaitseliitlaste arv <arv>. aasta lõpuks rohkem kui <arv> võrra . Puhastamise ühe põhjusena nimetas Kert kahtlase taustaga inimeste võtmist kaitseliitu ning neile relvalubade andmist . Kahe viimase aastaga on kaitseliidu liikmete arv saavutanud peaaegu <arv>. aasta taseme . Olulisi muutusi on toimunud ka liikmeskonna struktuuris . Kaitseliitu on hakanud tulema üha rohkem noori . " Viimase aasta jooksul on meiega liitunud kaitseväeteenistuse läbiteinud noormehi , " kinnitab KL ülem Neeme Väli . Väli sõnul on iga liikme jaoks olemas relv . Kaitseliidu põhirelvastusse kuuluvad praegu püstolid Makarov ja TT , Kalašnikovi automaat ning vintpüss . Lisaks neile on kasutusel kuulipildujad ja granaadiheitjad . Valgekraede malevkond Toompea malevkond taasasutati aprillis <arv> kaitseministeeriumi töötajate eestvõtmisel . Valgekraede malevkonda kuulub sadakond riigiametnikku ja parlamendiliiget , nagu Kalle Jürgenson , Peeter Lorents , Tiina Benno , Roman Mugur , Rein Helme , Toe Nõmm , Tiit Noormets , Mati Õun jt. Malevkonda juhib ekskaitseminister Enn Tupp . Erinevalt teistest kaitseliitlastest on valgekraed väheaktiivsed . Nende senise tegevuse eredamateks hetkedeks on kaks paraadi . Esimene toimus <arv>. aastal ja teine nüüd , detsembris . Valgekraesid kuulus ka kaitseliidu Paldiski üksusse , mida juhib Jüri Tikk . Harju malev aga jälgis teraselt üksuse töid-tegemisi . Laiskurid Tiit Pruuli ja Mart Laar heideti mitteosalemise pärast kaitseliidust välja . Peaministri seljatugi Peaminister Tiit Vähi büroos referendina töötav Leila Lehtmets on meheliku maailmaga harjunud . Seetõttu astuski ta <arv>. aastal mitte naiskodukaitsesse , vaid kaitseliitu . " Naiskodukaitses tegeldakse rohkem naiselikemate asjadega . Sokke kududa võib mujalgi , " selgitab Leila . Toompea malevkonnas on ta kahtlemata üks aktiivsemaid , sest poliitikud ja riigiametnikud enamasti ei viitsi malevkonna tegevusest osa võtta . Viimastel kaitseliidu päevadel Paldiskis tegi Leila südilt läbi kõik kuni ühe kaevikuni , kus oli sipelgapesa . " Ma lihtsalt kardan sipelgaid ! " Mehed mõistsid neidu ning päästsid ta ebameeldivast kogemusest . Seevastu laskerajal oli Leila asendamatu , jõudes Kalašnikovist laskmises saja naise hulgas esikümnesse . Tallinna maleva naiskond aga saavutas esikoha . " Kaitseliidus saan endale tõestada , et suudan nii nagu mehedki olla terve päeva metsas külma ja vihma käes , " põhjendab Leila kuulumist kaitseliitu . Lisab siiski kohe , et mingi Rambo-naine ta küll ei ole ega taha selleks kunagi ka saada . Ülo Jalakas Tallinn , Raekoja plats <arv> Avatud <arv>.<arv> - <arv>.<arv> Toit Teenindus <arv>/<arv> Õhkkond Interjöör : Esimene korrus Teine korrus Lõpuks ometi on vanale heale Raekoja platsile tekkinud taas lokaal , mille üle võib üsna rõõmus olla . Peale restorani VanaToomas nõmedat sulgemist pole seal talvel ühtegi õiget istumispaika ( va Õpetajate Maja Muusikabaar ) . Asukoht on Karl Friedrichil fantastiline ja mõlema korruse ärajaotamine kiiremaks söögikohaks ja a la carte restoraniks funktsionaalselt õige , jaotades niimoodi ka sihtgrupid . Omaette väärtuseks on koha õnnestunud sisekujundus , mis meie karjuvalt maitselagedal ajal on kvaliteet omaette , aga sellest allpool pikemalt . Kõigepealt inspekteerime kokakunsti . Rikkalikust menüüst valitud eelrooga oodates ja <arv>. aastate ameerika evergreen e kuulates sobis külma ilmaga väikseks nostalgiliseks prantslaslikuks aperitiiviks pits pernood ( <arv> krooni ) . Siis saabus hiina kapsal serveerituna kuhi grillitud krevette ( <arv> krooni ) . Soojade krevettide mahlast kergelt krõmpsuva liha muutis teravamaks pealetilgutatud sidrun ja eraldi kausikeses olev igast kauplusest kättesaadav majoneesikaste . Ürdi- lõhe ( <arv> krooni ) kujutas endast taldrikule asetatud miniatuurset installatsiooni . Rullikeeratud lõheliha tundus ka peale sidruniga maitsestamist veidi kuiv ja kummine ; kõrvale pakuti krõbedaid saiaviile , majoneesi- ja ketšupikastet . Nii krevette kui ka lõhet loputas alla valge Calvet Chardonnay <arv> ( <arv>cl <arv> krooni ) - keskmine normaalne vein , mida võib alati kindla peale tellida . Isuäratavate praadide nimekiri toidusedelil paneb mõtlema ning ka kelner ei oska ühte või teist rooga soovitada , sest " ta on alles esimesi päevi tööl " . Mis see kunde asi on ? ! Tema ju maksab . Üldiselt on kelnerid püüdlikud , " alguse kohta " veel mõnevõrra kohmakad ja isegi kohmetud , eelkõige nooremad neist . Naeratage rohkem . Ja baarmen allkorrusel eelistab ettekandjaga lobisemist kliendile tähelepanu pööramise asemel , ehkki võiks sissetulijat meeldiva tervitusega vastu võtta . Nii eksklusiivses paigas tuleks garderoobis ka mantel selga aidata . " Nuumkukk punase veini kastmes " ( <arv> krooni ) osutub võrratuks linnufileeks singiviilude , kreeka pähklite , ümmarguste sibulate ja šampinjonide vahel . Sõmerale riisile kallatud tugev paprikakaste lisab maitsebuketile vürtsikust , tulisust , millest vaene kohikukk oma maises elus oli küll ilma jäänud . Väliselt peaaegu gourmet -restorani eine annab välja väga kallis firmaroog Karl Friedrich ( <arv> krooni ) , mis on isuäratava serveerimiskunsti musternäide . Pirakal kuumal puualusel lauale kantud sibularõngastega veisefileetükk säriseb veel omas mahlas , kõrval lillkapsas , lusikatäis ube , kuum tomat , kausis kartulikookonid ja rohkem kaunistuseks mõeldud kolm maisirosetti . Lisandid on ju üsna tavalised , aga liha ise väga maitsev . Praele oli sobivaks kaaslaseks pokaal punast Bergerac Hugh Rymani aastast <arv> ( <arv>cl <arv> krooni ) . See on lihtne puhas vein , mida valmistab silmapaistev austraalia päritoluga prantsuse veiniuuendaja . Veini on siin , nagu mitmes kesklinna restoranis , hinna poolest mõttekam eelistada õllele : pool liitrit Saku Originaali maksab näiteks <arv> krooni . Ja seda restoranis , mis nime saanud Saku õllepruulimisele aluse pannud legendaarselt härrasmehelt ! Desserdivalik võiks olla mitmekesisem ja põnevam . Vaniljepudingiga ( <arv> krooni ) kaasnes ka koogilõik mustsõstramoosiga . Põlevad pannkoogid ( <arv> krooni ) on vist populaarseks artikliks saanud pärast prantsuse pannkookla avamist Müürivahe tänavas . Kuigi , elav tuli muudab kõige lihtsamagi roa pidulikuks vaatamisväärsuseks . Mis on aga tõeliselt vaatamisväärt , on esimese korruse sisekujundus , millele on raske selle aasta restoraniinterjööridest võistlejat leida . Ilmselt on kujundaja Toivo Raidmets ilma suuremate kompromissideta suutnud oma ideed kujunduse osas lõpuni viia . Kuigi Raidmetsa superkujundus omaaegsele Eeslitallile oli kindlasti uhkem ja praegune Karl Friedrichis kommertslikum ja kompromislikum , on tulemus terviklik ja meeldejääv , mida ei vaheta ära teiste paikadega . Hoone keskaegsusele ja talalagedele viitavad neoontuled metallist valgustalades ja Raidmetsa firmastiili esindavad loomamustriga toolid tuletavad meelde , et Eestis töötab veel oma sisekujundajaid , mitte soome haltuuraseppi , kelle teaterlikku kitši on vanalinnas kõik kohad täis . Volangidega kardinad on ühtaegu trend ja vastutulek maksujõulisele publikule . Omaette õnnestumiseks on Urmas Viigi graafilised lehed seintel , mis haakuvad hästi mööbli ja ülejäänud kujundusega . Ülemine korrus on eelneva kõrval lihtsalt korralikult igav , <arv>. aastaid meenutav eurostiil . Vististi on sihilikult püütud olla ametlik ja traditsiooniline , kuid kaduma on läinud mängulisus , mis esimesel korrusel vaimustas . Küsitavad on sellises koosluses korvtoolid . Jääb tunnustavalt lisada , et menüü kujundas Maria-Kristiina Ulas , kuid restorani logo kukub sellel stiilist välja . Hinnete lugemise õpetus ***** Oivaline **** Meeldiv *** Talutav ** Kehv * Kohutav Kalev Kesküla Arne Pajula Korsika vein ei olnud kahe viimase läinud sajandi jooksul Euroopas tundmatu , kuid juuretäi , Phylloxera-katk pani siin toime ränga hävitustöö . Kuni <arv>. aastateni ei teatud Korsika veinist palju midagi , ent siis sai lihtsate prantslaste jaoks hädavajaliku kange ja odava veini viinamägi Alzheeria iseseisvaks ja Korsika lõunamaise veini järele tekkis taas nõudmine . Loodetavasti ei jäta Korsika separatistid prantslasi ja maailma veinisõpru nüüd oma veinist ilma . Eestis on müügile ilmunud Viva Corsica nimelise veini valge ja punane variant . Päris esimesed korsika veinid need ju pole ( esimesena jõudis Eestisse Chardonnay " L " nimeline korsika vein ) , aga väliselt on need igal juhul tähelepanuväärsed . Omapärane , veidi lapergune ja hiigelpika kaelaga , kõrge pudel lihtsalt torkab teiste hulgast silma . Sildil kirjeldatud appellatsioon - Vin de Corse - hõlmab küll kogu saart , kuid üldjuhul valmistatakse selline vein idarannikul asuva Golo jõe suudmeala tasandikul kasvatatud viinamarjadest . Korsika veine öeldakse sageli olevat tugeva alkoholisisaldusega ja vänge ürdilõhnaga . Eestisse jõudnud veininäited on aga pigem kultuurne eurovariant , millelt teravad nurgad maha nühitud . Valge vein peab reeglite kohaselt olema valmistatud , kasutades vähemalt <arv>% Vermentino viinamarju , mis paistavad silma oma aromaatsuse ja happesusega . Ja tõesti mõn minutilise ootamise järel muutub algselt veidi ebameeldiv , kandiline aroom mahedalt mesiseks ja täidlaseks . Maitse on küllalt sirgjooneline , ärgas tugev hape koos mahlakusega . Ei midagi kuivusele viitavat . Punane vein on Lõuna Prantsusmaale nii tüüpiliselt kokteil , otse öeldes lihtne tugev talupojavein . Samas aga igati meeldiv toidulisand , kuigi eraldi nautimisainet ei paku . Aroom on moosjas , tumedate marjade ( aroonia , mustsõstar ) ülekaaluga , maitse taas mahlane ja parajalt happene , taustal väga nõrgalt toomingamarjalik paks mõrkjus . Maailma veinisõbrad peavad kõige lootusrikkamaks joogiks hoopiski korsika roosat veini . Allakirjutanuil pole praegu seda pudelit käepärast , aga mäletamist mööda on see hea kerge verandavein , pretensioonitu ja lahe suvejook . Korsika esimesed veinipääsukesed maksavad poes <arv> krooni ringis . Mihkel Kärmas Sulo Muldia ( <arv> ) astus suurde ärisse üheskoos Hansapanga loojate Hannes Tamjärve , Andres Saame ja Peeter Luigega . Viis aastat hiljem istub selle dream team 'i liige Nõmme mändide all , kujundab arvutimänge ja lasteraamatuid ning räägib : small is beautiful . Käsipuuta keerdtrepp viib sooja katusekontorisse . Aknad on lahti , vaikselt mängib raadio . Kontorisisustus on segu antiikmööblist ja kaasaegsest arvutitehnikast . Te olete Hansapanga asutajaliige , Balti Ühispanga ja Raepanga suuromanik . Tegite disainifirma Graaf , ajalehe Eesti Ekspress ja reklaamifirma A.B. Muldia . Nüüd olete avalikkuse silmist kadunud . Kas Sulo Muldia on läbi põlenud ? See ei ole läbipõlemine . Ma arvan , et ma ei ole kunagi selle sündroomi all kannatanud . See ( tagasihoidlik disainifirma - MK ) on loogiline ja loomulik areng . Ma olen eluaeg teinud asju , mida olen tahtnud teha . Eee ... Ega ma hea meelega ei tahaks väga avalikkuse tähelepanu alla uuesti sattuda . Tähelepanu on minu projektidele kasuks tulnud . Praegu ei ole seda vaja . Detsembri alguses ilmus esimene disainifirma Muldia kirjastatavatest lasteraamatute seeriast - ülikoolikaaslase Raivo Järvi illustratsioonidega " Peaaegu jõuluraamat " . Uut äriimpeeriumi Te luua ei taha ? Ei , ei . Kindlasti mitte ... Selleks peab olema tõepoolest mingi eesmärk . Mul ei ole eesmärki . Minu eesmärk on - mida tahan , teen . Meil on tööjõuga piir peal ja me ei kavatse saada mingiks suureks agentuuriks . Seetõttu me ka väga suuri firmasid klientideks ei võta . Mis Teid motiveerib . Sissetulek ? Noh , ära elan ... Mis sunnib kirjanikku raamatut kirjutama ? ... Enam ei ole minu puhul tegemist mingi eneseteostusega või ... see on rõõm elust ja oma tegemistest ... Selline state of mind , kurat , kuidas see eesti keeles nüüd ongi , see ei saa kunagi tekkida kohe . Enne pead mingis keerises kaasas olema , et sa aru saaksid , kui väärtuslik selline elu on . Lihtsalt rõõm elamisest , see on , mida mina oskan praegu välja mõelda . Mida teeb Sulo Muldia järgmiseks ? Olete rääkinud multimeedia võimalustest . Tegelikult esimese arvutimängu- projektiga me praegu tegeleme . See peaks valmima aastavahetuse paiku . Ma ei saa selle kohta praegu rohkem öelda . Veel toome aktsiaseltsiga Trükikratt Eestisse uue täisdigitaalse Heidelbergi trükimasina . See on päris suur investeering , umbes <arv>,<arv> miljonit . See masin teeb trükitööstuses revolutsiooni . Teie vanemad ja õde elavad Soomes . Kas Te ise ei tahaks sinna minna ? Selline võimalus oleks ju olemas . Muidugi oleks . Mul vahepeal isegi oli Soomes mingisugune tööluba . See vist tuli kuidagi automaatselt . .... Seal ei ole nii huvitav . Palju Teil lapsi on ? Sellest ma ei taha rääkida . ( Seirab küsijat süngevõitu pilguga . ) Muidu Te erilise luksusega silma ei paista , armastate ainult häid autosid . Praegugi seisab maja ees kollane sportauto . Mis marki see on ? Toyota MR <arv>. Võtan patu omaks . Teil on siiski firma AS Põhjanaba , mis sai septembris haldamiseks Laitse mõisa . Olete seega nüüd mõisahärra ? ( Hoiab hetke hinge kinni , siis kelmikalt ) Elama ju peab kuskil . Kui saladus pole , palju Laitse mõisa rentimine maksab ? See on saladus . Kas lasteraamatud on nii tulus äri , et elamiseks saab endale mõisa rentida ? Kui võtame Eesti rahvaarvu ja korrutame selle raamatu hinnaga , võime välja arvutada , kui rikkaks lasteraamatutega võib saada . ( Naerame . ) Linnaelamine ja töö on Teil mugavalt naabermajades . Need mõlemad majad siin Nõmmel kuuluvad Teile ? Sellest ma ei taha rääkida ! Aeg-ajalt , kui ma linna sõidan ja see võtab pool tundi aega , siis tänan jumalat , et ma siin töötan . Te jätsite Kunstiinstituudi pooleli , et teha disainifirmat Graaf . Kas on tõsi , et see rajati Enelin Meiusi rahadega ? Ei ole . Alguses oli Graaf meil Peeter Luigega kahe peale . Pärast kuulus firma sada protsenti minule . Hiljem müüsin aktsiad töötajatele maha , sest kogu võhm läks Crossi peale . Arendusfirmast Cross Development ja tema asutajatest on saanud Eestis elavad legendid . Kas Te mäletate esimest kohtumist ? Jah . Ühes fotoateljees ... Rohkem ma eriti ei mäleta . Me olime seal kõik neljakesi koos , Saame ja Tamjärv ning Luik ja mina . Me alustasime sarnastel aladel . Nemad trükkisid ka alguses plakateid . Tamjärv oli kunagi polügraafiaga seotud . Üks esimesi projekte oli Eesti Ekspressi asutamine . Sinna võeti peatoimetajaks tööle näitekirjanduse alal kätt proovinud publitsist Hans H. Luik . Teie võitsite EE logo konkursi , kuid kes on lehe idee isa ? Sellest on nii palju juba räägitud . Esialgne idee sündis sellest , et tollal oli võimalik kõiki olemasolevaid lehti kolme minutiga läbi lugeda . Milline nägi välja Cross Development'i igapäevane töö ? Meil oli Pärnu maanteel hästi suur neljakandiline laud , mille keskel oli lillepotikene , ümber selle laua me kõik istusime ... Väga suur pluss oli see , et meie vahel ei olnud mingeid astmeid . Me otsustasime kõiki asju neljakesi . ( Hääles võib aimata kibedusnooti . ) Vist oli isegi niiviisi , et mingi aja tagant vahetasime direktori nimetust , mis tegelikult ei mänginud mingit rolli . Ajaleht Esmaspäev avaldas kunagi järjejutu " Eesti Elu/Estonian Life " , mille tegelased olid kooperaatorid Muldoja ja Tammnire , kes müüsid Iisraeli küünlajalgu . Mis tunne oli seda lugeda ? Ega ma eriti ei mäleta küll seda järjejuttu . Sellised asjad on sihuke paratamatus . Te olite esimene inimene , kes rääkis võimalusest Naissaarele pilvelõhkujaid rajada . Võtate omaks ? ( Naerab tõesti lõbusalt ) Miks ma siis ei võta . Hullemategi ideedega on välja tuldud . Tegelikult seda ei saa päris tõsiselt võtta . Selle taga ei olnud konkreetset äriprojekti . Olen hull küll , aga päris nii hull mitte . Üks Cross Development'i lagunemise põhjusi oli , et ei peetud kinni härrasmeeste kokkuleppest . Kas Te tänapäeval usaldate härrasmeeste kokkulepet ? Vaata , ma olen ju selline paadunud optimist . Loomulikult olen ma kõvasti peksa saanud , aga ... jah , usaldan küll . Kas Te kadestate Tamjärve , Saamet või Peeter Luike ? Kahetsete , et Teie käsi ei käinud nii hästi ? ( Naerab , vajub siis korraks mõttesse ) Ega mul ei ole vist sellest kahju , sest .... noh , loomulikult oleks hea kui ... rahaliselt oleks paremini läinud , aga ... ma ei julge nüüd jällegi öelda , et ma ilmtingimata õnnetum olen kui nemad . Kui Cross Development tegi Tartu Kommertspanga Tallinna filiaalist Hansapanga , lahkusite sealt . Miks ? Jälle õnnetu käik , jah . Kusjuures ma lihtsalt loobusin . Mulle kuulus pangast vist kaheksandik . See kõlab mõistusevastasena , kuid kuna ma Crossist ära tulin , siis arvasin , et ei ole viisakas , kui ma Hansapanka sisse jään . Peeter Luik oli mitmes äris Teie partner . On ta teie lähim sõber ? Jah ... Pärast Raepanka ei ole me midagi teinud . Enne oli meil päris täpne tööjaotus . Mina formuleerisin ideid ja ehitasin , tema ehitas ja pidas . Ma ei ole kunagi osanud pidada . See süsteeem töötas tegelikult päris hästi . Eriti tol ajal , kui enamiku projektide taga oligi ainult idee . Kas Te peate ennast mänguriks ? Olete osa võtnud mitmest suurest projektist , seal kaotanud , aga uuesti tagasi tulnud . Ega ma ei ole mängur sõna otseses mõttes . Loomulikult mulle mäng kui selline meeldib , aga veel rohkem meeldib mulle asjade ülesehitamine . Ma ei ole kunagi viitsinud tulemusi oodata . Tõenäoliselt sellepärast on ka see ... edukuse kriteerium selline . Eesti Ekspress <arv>. Milline uus maks kehtestati Venemaal ? a. taasjõustati Peeter I aegne habememaks b . mittevenelaste ja kommunistide maks c . pankrotistunud investeerimisfondide ohvrite toetamise maks d . piiriületamismaks <arv>. Millist looma tutvustab esmakordselt <arv>. aastal ilmunud saksa loodusõpik ? a. viiksjänest b . neegrit c . mastodoni d . lumeinimest <arv>. Ka on a. eesti keeles pahatihti esinev sõna b . Fordi uus pisiauto c . vanaegiptuse elujõud d . maduuss " Mowglist " <arv>. Millega käib tööl Tallinna linnapea Robert Lepikson ? a. trammiga b . ülikonnaga c . hambaharjaga d . isikliku Mercedesega <arv>. Mille eest nõuab Vene Teaduste Akadeemia ajakirjalt Playboy <arv> miljonit rubla kahjutasu ? a. Playboy märgil olev jänku olevat tegelikult Repini joonistus b . vene rahva tulevikule korvamatu kahju tekitamise eest c . Katariina II ja muid vene ajaloo naiskuulsusi kujutavate aktijoonistuste avaldamise eest d . vene kultuurikangelaste ( näiteks Tšaikovski ) kalduvuste avalikustamise eest <arv>. Millise äriideega tuli hiljuti välja David Bowie ? a. teatas , et müüb end New Yorgi börsil <arv> miljoni dollari eest b . otsustas asutada protsendita laenu andva islami panga c . hakkas tootma võltsinguid oma <arv>ndate esinemiskostüümidest , et neid oksjonitele paisata d . edutud ja allakäinud rockstaarid peaksid oma siseelundid maha müüma , et kuidagi ühiskonnale kasu tuua <arv>. Millise palvega pöördutakse viimasel ajal üha enam FBI ametnike poole ? a. " Jutustage palun kuidas teie mehed Kennedyt tapsid . " b . " Näidake mulle X-faile ! " c . " Ehk laenate mulle oma püstolit ? " d . " Kus siin on tähesõdade osakond ? " <arv>. Mida kujutab Ando Keskküla poolt Sao Paulo biennaalil näidatud kunstiteos " Kohtumine Endliga " ? a. kangelaslendur Endel Puusepale pühendatud maaliseeria pilvedest ja õhuvaadetest Berliinile b . videoinstallatsiooni tüüpilisest Saaremaa talust koos peremees Endliga , kelle käitumist saab vaataja pisut juhtida c . Hillar Metsa koomiksi " Endel Eri " koloreeritud varianti d . klaaskapis eksponeeritud jõulupraadi söövaid ja venetsueela seepi vaatavaid tüüpilisi eesti inimesi <arv>. Mitu protsenti Eesti teedest on asfaltkattega ? a. <arv>% b . <arv>% c . <arv>% d . teede- ja sideministeeriumis loodi hiljuti eriosakond selle väljaarvutamiseks <arv>. Mis on pildil ? a. megatornaado skeem Tallinna Ilmajaama kogust b . lohakas ja ebatäpne tehnikumiõpilase joonestustöö c . Tea Tammelaane kujundatud eksklusiivse diivanilaua tööjoonis d . musta augu plaan Gustav Naani järelejäänud paberitest Vastused on järgmisel leheküljel ... Õiged vastused : <arv>d , <arv>b , <arv>abcd , <arv>bd , <arv>c , <arv>a , <arv>b , <arv>b , <arv>b , <arv>c Mart Juur Ehkki arst oli soovitanud võimalikult palju liikuda ja värskes õhus viibida , oli see siiski hullumeelne idee - võtta minu seisukorras ette väsitav paadiretk mööda lainetavat merd . 'nneks polnud vaja kaugele purjetada . Juba paari tunni pärast kerkis meie vaatevälja nimetu saar . " Nonii , seal ta siis on , see meie unistuste eldoraado , " viipas hiir käpaga veest kerkivate kaljurahnude suunas . Uurisin veelkord professor Tõugu poolt joonistatud kaarti . Koht paistis õige olevat . Aga miski selles loos ei klappinud . " Tõugu ütles , et saar on asustamata . Aga vaata , miuke sebimine siin käib ! " Ning tõepoolest , ümbrus kihas kaatritest ja jahtidest ja aurikutest ja vene allveelaevadest ning parasjagu laskus saarele järje kord ne helikopter . Sumasime siis meiegi kaldale . Seal oli rahvast murdu . " Mis siin sünnib ? Mis lahti on ? " küsisime esimeselt vastutulijalt . Too kostis : " Varandust otsime , ikka varandust ! Professor Tõugu olla siia kuskile koopasse kuninga kroonijuveelid ära peitnud . Nii kui inf läbi tilkus , tormas pool Rootsit kohale ! " " Nonii , " ütles hiir , " nüüd on meie aare sama hästi kui peldikus ! " Ja mina ? Kuuldud uudise mõjul algasid mul tuhud ja sealsamas liivarannal keset tuhandeid aardekütte tõin ma ilmale kauaoodatud poja ! Hiir näris nabanööri läbi . Noore isa viimane intervjuu " Uuno , mis te olete oma pojale mõelnud nimeks panna ? " " Mõtlesin , et paneks õige Toivo . " " Toivo Tätoveering ? Pole paha , " kiitis intervjueerija . " Aga tohib , Uuno , ma küsin teilt nüüd midagi väga isiklikku ? Tun nistage üles , kes on lapsukese ema ? " " Kahjuks olen ma seotud vaikimisvandega . Tõotasin sellele heale naisele , et ei avalda mitte kunagi kellelegi tema nime . Ta on kõrge riigiametnik , tal on pered Tallinnas ja Brüsselis ning kuigi tema mõlemad abielud on õnne tud ning mehed ei mõista te da , teeks uudis , et tal on ühe poots ma niga vallaslaps , naise diplomaa dikarjäärile korvamatut kahju . " " Kas vastab tõele , et olete otsustanud oma lapsest loobuda ? " " Mis parata ? Minul kui liikuva eluviisiga moodsal mehel ei jätku lihtsalt aega ja raha , et poja kasvatamisele pühenduda . Seepärast sõlmisin Uppsala ülikooli vana anatoomikumiga lepingu , mille põhjal müün kõik oma poja siseorganid rootsi meedikutele . Vastutasuks kohustus anatoo mikum poisile garanteerima prii ülalpidamise kuni tema surmani . " " Te räägite rahapuudusest ja kauplete oma lapse neerude , südame ja maksaga - aga ometi saite just äsja kätte maailma esimesele meessünnitajale määra tud preemia - miljon Inglise naela ? " " Mis on miljon Inglise naela ? Korraks nuusata ! Mul on ikka kõvasti rohkem raha vaja . " " Milleks ? " " Enam ei ütle ma teile midagi . Edasi rääkige minu advokaadiga , kui soovite . Palun , siin ta on ! " Hiir ütles : " Tere õhtust ka minu poolt , armsad televaatajad Rootsis ! " Intervjueerija kargas minu advokaati nähes kiljudes tooli peale . Sellega oli otsesaade lõppenud . Järgnesid uutiset ja sää . Barbi Pilvre " Mehed , intensiivsemalt ! Vurtsu tundub olevat ! " Uue aja asutuse juht julgustab nende sõnadega töökollektiivi , kuhu kuulub nii mehi kui naisi . Kuid juhil on õigus : edasipüüdlike kollektiivide naised ongi sotsiaalses mõttes mehed ja töökas kollektiiv on meeste mängumaa . Naised riigikogus , kaitseväes , valitsuses - üksikud erandinimesed - on ammu harjunud sellega , et neid kõnetatakse meestena . Kes otsustab , on mees ja otsustajate jaoks kehtivad ühtlased , meeste mängureeglid . Tegusatest inimestest kui meestest rääkimine on tabamus kümnesse , ehkki koba peale . Eestis on maskuliinsus , mille all mõeldakse tegusust , tegelikult ideaal , mille alusel hinnatakse nii meeste kui ka naiste teovõimsust . Kui kõva oled ? Professor Jeff Hearn , tuntud spetsialist maskuliinsuse küsimuses , rääkis hiljuti Oslo naisuurijate konverentsil , et paljusid inimkooslusi , mida on käsitletud inimkollektiividena , tuleks just nimelt käsitleda meeste kollek tiividena , analüüsides nendes toimuvaid spetsiifilisi maskuliinseid võimumänge . Meeste kollektiividena pidas ta silmas firmasid , parlamente , valitsusi . Meeste mängudena saaks mõtestada ka meie riiklikes või äristruktuurides toimuvat kukepoksi . Põhjamaade meesuurimuses vaieldakse muide tuliselt praktilise probleemi üle , kas riik peaks toetama peatselt isaks saavate meeste isaduse-teadvustamise rühmi või mitte ( raske on mitte naerda ) . Maailmas moodne mütopoeetiline ürgmehelikkus ( Robert Bly " uued mehed " ) pole Eestis laiemat kõlapinda saavutanud . Meie mehed ei otsi meeste eneseteadvustamise gruppides kontakti oma ürgmehelike lätetega , kui , siis ainult kõrtsis viina võttes . Eesti " uued mehed " on macho d . Meie moodsa mehelikkuse toon on brutaalne , militaristlik , agressiivne . Eesti " isake " on mafiooso - vihatud , kardetud , ent ometi nii ihaldusväärne . Äriringkonnad ja mafioos sed struktuurid lähenevad teineteisele üha enam ka oma maneeridelt . Samad automargid , ülikonnad samadelt firmadelt , samad klubid , samasugused beibed ... Noored , eluvõitlusse sööstvad poisid lasevad teha endale kantpea-soengu ja hangivad BMW , kasvõi kümme aastat vana , et kuidagi sarnaneda " tõelistele meestele " . Allmaailmategelase Daniel Mängi ärasaatmise puhul ilmunud mõtteavaldustest ei jäänud muljet , et tegemist oli kõrilõikajaga , pigem vastupidi , hukkus meie aja kangelane , kes püüdis räpastes mängudes võimalikult härrasmehelikult käituda . Et vene elanikkond peab Eesti tegeliku võimu omajateks mafioosseid struktuure , pole juhus , vaid klapib hästi meil levinud ühiskondliku ideaaliga mehelikkusest , see tähendab tegususest ja võimust . Eesti on tegelikult praegu maa , kus puhta maskuliinsuse vaim saab vabalt lehvida . Seda ei ahista mitte mingisugused poliitiliselt korrektsed piirangud . Mees olla - võimsa autoga teistest kiiremini kihutada , püssi lasta ja maksujõudu ilmutada - on kuum . Kuidas aga tunnevad end selles ühiskonnas teistsugused mehed : luuletajad , kunstnikud , mõtlejad ? Mehed , kes pole kunagi juhtinud autot , kes kardavad püssi ja pangaautomaati ? Mehed , keda peavad üleval nende naised ? Kas neil on probleeme oma maskuliinse identiteediga , mida üha intensiivsemalt püüab macho -mentaliteedi poole suunata eesti meedia ja reklaamitööstus ? Romantiliste meeste aeg on ju möödas ja verevaese androgüüni aeg pole meil veel kätte jõudnud , ehkki trendiloojad seda aeg-ajalt üldsusele ette söödavad . Ka iga enesest lugupidav beib vaatab tänapäeval ikka kaukamehe poole . Kuidas tunnevad ennast mehed , keda ei huvita " meeste maailm " , kes elavad tegelikult nagu naised , ei tee " meeste töid " , pole " perekonna pead " , " leivateenijad " ? Kas teistsuguseid mehi ei sega see , et otsuseid teevad ja ka neile palka maksavad " tõelised mehed " ? " Matsid ja mutrikeerajad , " teo ini mesed " on alati olemas olnud , " kommenteeris macho ideaali jõulist esiletungi kibestunult mees ajastust , kus kultuursus oli veel kõvem sõna kui tegusus ja kus ettevõtlikkus oli karistatav . Ja üldse : kas Eestis sobibki esitada küsimusi selle kohta , mis on maskuliinsus ? Kas sooline identiteet on meie karmis tegelikkuses selline asi , mille üle arutleda ? Eesti ühiskonnas on soorollide jaotus segane ja muutlik . Mehed , selle üle tasuks mõelda ! Aime Hansen P oeet katusekambris , nälgiv , boheemlaslik , romantiliselt tiisikusse surev geenius - see on tänases Eestis praktiliselt välja surnud liik . Viimaseid markantsemaid esindajaid võis kohata <arv>ndate Tartus : näiteks Aleksander Müller , Johnny B. Isotamm . <arv>ndate viimaseks mohikaanlaseks peeti aga Peeter Sauterit . Veel mõned aastad tagasi rändas too kirjamees läbikulunud tallaga saabastes Inglismaa kõnnumaadel - nagu kunagi Kristjan Jaak Peterson Tartu-Riia maanteel . Aga laskem kõnelda temal enesel . " Elasin tavalises Mustamäe korteris . Ükskord sõitsime koos Tiit Jaansoniga Hiiumaale Tõnu Õnnepalule külla . Jaanson oli lugenud minu tõlgitud " On the Roadi " * katkendit Vikerkaares . " Nemad sõitsid läbi Ameerika läänest itta , meie aga peame sõitma idast läände , " kuulutas Jaanson . Mõne aja pärast broneeris sõber kohad Ameerikasse sõitvale kaubalaevale . Kuid kaubalaeva väljumiseni oli liiga palju aega , Jaanson tahtis kiiresti teele asuda . Parajasti väljus üks laev Inglismaa suunas . Astusimegi selle pardale . Selgus , et kooliõpikutest loetu oli ka reaalsuses olemas - vasakpoolne liiklus , pindised õlleklaasid . See oli nii veetlev , et jäin Inglismaale kaheks aastaks peatuma . " Kiriku pööningukambris Inglismaal elas Peeter Sauter Liverpoolis , The Blackie'ks kutsutud kiriku ülemisel korrusel . Tema käsutuses olid kamber , köök ja suitsutuba . Blackie'ks hüüti kirikut seepärast , et kunagi tuli mustaks tõmbunud ehitist liivpritsidega puhastada . Nüüdseks oli pühakojast saanud alternatiivse kultuuri keskus . Kuid nimetus Blackie sobis sellegipoolest - patsidega mustanahalised trummarid Aafrikast olid siin igapäevased külalised . The Blackie's toimusid sageli igasugused näitused , teatriüritused jne. Alternatiivses kultuurikeskuses elamise eest tuli tasuda natuuras , st tööga . Seltskond oli kirju - Inglismaalt ja Itaaliast , Aafrikast ja Austraaliast . " Tööpäevad olid pikad , " pajatab Sauter endassesüüvinult . " Kõige rohkem värvisin seinu ja pesin põrandaid . Ka postiametnikuna olen nüüd kibe käsi , olen sadadele ümbrikele aadresse kirjutanud . Kuid tuli müüa ka pileteid või koos heliaparatuuriga keldris ööbida , et seda ära ei varastataks . Sest Liverpool , " jätkab maailmarändur paljunäinud inimese ilmega , " oli üldse kriminaalne kant . Käisin koguni kaks korda kohtus tunnistajaks . " Kristlikus varjupaigas ja Šoti mägismaal " Olen elanud ka kristlikus varjupaigas , " jätkub saaga Sauteri rännuaastatest Inglismaal . " Õhtul pidi kell <arv>.<arv> kodus olema . Kuni kella <arv>.<arv>ni tuli koos igasugu joodikutega kaarte mängida , ristsõnu lahendada ja teed juua . Tee juurde sai tasuta võileibu . Šotimaal elasin väikeses rannikukülas . See oli märg paik - vesi voolas kogu aeg mägede pealt alla . Meie naaber Duncan , kes talviti teid lumest lahti ajas , rääkis mulle lambapidamiskunstist . Lambad jooksevad mägedes märgadel niitudel ringi . Umbes kaks korda aastas otsib omanik lambad mägede pealt üles . Kunagi tahaksin sinna mootorrattaga sõitma minna ... " Reklaamimees Peetri praeguse töökoha uksel ripub silt : " Artmiks . Ovigly &amp; Matheri koostööpartner " . " Kuidas minust sai reklaamitegija ? " mõtiskleb elukoolis karastunud mees . " Lugesin lehest kuulutust , helistasin ja ütlesin , et ma tuleksin nüüd . Tulge siis , vastas firma direktor . Siin ma nüüd olen . Mida me reklaamime ? Küsi parem , mida me ei reklaami . Me ei müü relvi , allveelaevu , kosmosesõidukeid . Kõike ülejäänut me müüme , muu hulgas tundeid , mõtteid , elustiile ja hoiakuid . " " Ei-ei , see ei lähe . <arv> vähemalt , aga mina ütleksin koguni , et <arv> , " katkestab telefonikõne meie sujuva vestluse . Peeter naeratab mulle vabandavalt ning jätkab siis telefoni : " Oleneb sellest , mida nemad pakuvad . Jah ... Ei , kahjuks ma ei tunne venelasi , kes oleksid trendikad ja moodsad . Esita neile meie pakkumine ja vaata , mida nemad selle peale vastavad ... " " Siin ma saan soovi korral rahuldada ka oma vajadust eri rollide mängimise järele . Näiteks see reklaamisari , mille tegime EKS-kaubamajale , " jätkab Peeter raugelt tooli seljatoele nõjatudes ning elegantse pastakaga hooletult reklaaminäidiste paketile osutades . " Siin me müüme puhtalt tundeid , mõistad . Me räägime inimestele nende eneste tunnetest . Neid reklaamitekste koostades pean sisse elama erinevatesse rollidesse . Sellel siin , näiteks , olen koduperenaine Kadri . Kliendid ? Meie igapäevased tellijad on IBM , Ford , Shell ... IBM - see on väle , nooruslik , ergas , moodne dinosaurus . Sellisena me teda reklaamimegi . Ford - see on igamehe auto . Mul on olnud kaks Fordi , <arv>. ja <arv>. aasta mudel . Shell - see on võidusõidud , võit ... " Igavene Sauter " Aga Peeter , " kibeleb mul küsimus keelel , " oled sa siis nüüd ümber sündinud ? Oled sa mõistnud oma endise eluviisi tühisust ? Kas sinust on saanud moodne trendiinimene ? " Muidu nii enesekindel , asjalik-teadlik Sauter kohmetub äkki , pomiseb midagi nina alla ja jääb ninajuurt hõõrudes melanhoolselt enese ette vahtima . Ning teatab siis äkki otsustavalt : " Ma kardan , et pean siin pettumuse valmistama . Ma kannan samu pükse , särki ja kingi mis ennegi . Tähti reklaamitekstide jaoks tipin oma vanal kirjutusmasinal . Ma ei tea ühtegi detaili , mis oleks muutunud . " *Jack Kerouaci " On the road " - üks hipiajastu tähtteoseid . Ilmus äsja eesti keeles Peeter Sauteri tõlkes . Harry Liivrand Vaikne nagu jääminek hirmuulma jõel ( Ilmar Laaban ) . Selline ta oli , oma kolmvee randsajandi juubeli tähistamisel Stockholmi Liljevalchsi muuseumi keldrisaalis . Hoopis teistsugune kui varem ja nimelt - vaikiv ratastoolis istuv kuju , juuksed korralikult kammitud üle pea , vasakut kätt lehvitav . Naisterahvastest õnnitlejad panid legendaarselt vaimuka kavaleri silmad sädelema . Ilme keskendunud ja pilk vahetevahel kuhugi kaugusse suunatud , kuulas ta oma luule lugemist , vaatas oma näidendi lavastust , jälgis TV-monitorist aastate eest tema endaga tehtud intervjuu videolinti , kuulas oma lemmikheliloojate klaveripalu . Mida ta küll mõtles , kuulates lindilt iseenda poolt ette kantud häälutusi , originaalset laabanlikku poeesiavormi , mis saatuse tahtel nüüd ongi saanud juubilari keeleks ? Nimelt ei suuda Laaban pärast halvatust enam artikuleeritult kõnelda ja väljendab end vaid häälutades . Aga oma austamisõhtuga <arv>. detsembril , mille olid organiseerinud rootsi kunstnikud ja kriitikud , tõestas Ilmar Laaban , poeet ja kunstiteadlane par excellence , et ta pole muutunud ajalooks , muuseumieksponaadiks , et tema tähendus kestab edasi . Tema nimest hoovab ainult autoriteetidele omane maagiline jõud , millele justkui efektsele kaitsekilbile toetudes tuldi sel õhtul välja mõttega luua Ilmar Laabani Fond - noorte rootsi sürrealistide toetuseks . Üks kunstnik tahtis sealsamas selleks annetada oma maali . Üks noor sürrealistipoiss paugutas Laabani auks tongipüstolit ( kuidas defineeriski sürrealismi André Breton ? Tormata tänavale ja tulistada püstolist rahva sekka ) . Liljevalchsis on Laabani auks lahti näitus nende kunstnike töödest , kellest ta on kirjutanud . Kuid mida on <arv>. aastast Rootsis elav Ilmar Laaban tähendanud meile ? Keda on ta sümboliseerinud pagulusele ? Laaban ja eestlus Paguluse konventsionaalsele peavoolule oli Laaban oma noorusaegadel mõistagi kohutav äärmus , peaaegu et punane , lihtsamal juhul kerge arusaamatus . Müüt hullust geeniusest on Laabanist lahutamatu . See paneb teda kartma ja tõmbab ligi . Juba noorukina tegi ta valiku , mida pole kunagi kahetsenud , kuulutades oma evangeeliumiks sürrealismiõpetuse . Laabani vaimsed relvavennad Bretoniga eesotsas tekitasid korralikus kodanlases õudu , kuid Laabanist kujunes peagi noore põlvkonna tunnustatud nimi . Pärast tema debüütkogu " Ankruketi lõpp on laulu algus " polnud eesti kirjandus- , aga laiemalt võttes kogu kultuurimaastikul enam midagi endine . Maailm avanes lõplikult Laabani ees ja Laaban sukeldus sinna kirglikult , hasartselt , mitmekeelselt , hedonistlikult , sürrealistlikult , skandaalselt . Rroosi Selaviste oligi sündinud . Laaban on briljantne keelekasutaja . Peale eesti veel saksa , rootsi , prantsuse , itaalia , inglise - kõik täiuslikul tasemel . Nendes keeltes loeb Laaban intensiivselt ka praegu , ta suhtlebki maailmaga raamatute ja fakside kaudu . Laabani artikleid tuleb lugeda ülima kontsentreeritusega . Neis on nii palju aforistlikkust , vihjeid , hargnemisi , kujundeid ja tuletusi , et kokkuvõttes on tegemist Suure Metafooriga . Nii keeruline ja tegelikult nii lihtne nagu uuem prantsuse filosoofia . See on ka teatud sorti makarooniline stiil , millest meil tegi etaloni ( oma variandis muidugi ) Hasso Krull . Kui pidada sürrealismi prantsuse vaimu avalduseks , esindab Laabani sõnakunst seda puhtal kujul . Enno Hallek , kuulus rootsi kunstiakadeemik , on ikka rõhutanud , kui rõõmus ta on Laabani artikli üle oma näituse kohta , aga et arusaamisega on suuri raskusi ... Kõneldakse , et kõige kergemini neelab Laabanit tõlgete kaudu , aga väga sageli on Laaban tõlkinud iseennast . Rahvusvahelisusest , interkontinentaalsetest sidemetest sai tema käitumisjoon , sürrealistlikust analüüsimeetodist loova isiku identiteet . Mitte natsioon kui Ding an sich polnud tähtis vaid natsioon kindla kultuurimentaliteedi kandjana , mis tõmbab kaasa kõige moodsa ja modernsega , olenemata sellest , et sunnitud pagulus eeldaks juba olemuslikult konservatiivset elufilosoofiat . Kuid pangem tähele - sürrealist Laaban säilitas ka Rootsis olles Eesti kodakondsuse ja Eesti passi , reisides ringi välismaalase dokumendiga . Nii et sentimendivaba pole ta olnud . Muuseas , Liljevalchsi üritusel nimetas <arv> aastat Stockholmi Itaalia Instituudis töötanud ajaloolane Giacomo Oreglia Laabanit " grande nordico italiano " . Paremini pole vist võimalik teise rahvuse esindajale enam öelda ! Meenub , et itaalia karbonaarid kõnetasid nõnda lugupidavalt Stendhali . Kui me räägime Laabanist kui rahvusvahelisest mehest ja teiseks kui sürrealistist , on mind alati intrigeerinud üks küsimus , mida ma enda jaoks olen sõnastanud Laabani paradoksina . Ääremail olemine ongi Laabani paradoks . Lühidalt seisneb see järgmises . Eesti sürrealistina asetses Laaban rahvuskeskse eesti pagulaskultuuri ääremail ning ka Rootsis oli sürrealism , välja arvatud lühike periood <arv>.-<arv>. aastate vahetusel , siiski võrdlemisi marginaalne nähtus . Pealegi polnud Stockholm üldse Rootsi sürrealismi keskus , selleks oli Lõuna-Rootsi , kus alustasid enne Teist maailmasõda ka Halmstadi sürrealistide grupi liikmed . Sõja ajal emigreerusid Rootsi mitmed saksa ja Kesk-Euroopa päritolu sürrealistid . Laaban sõbrunes kiiresti Peter Weissi ja Endre Nemesiga , koos viimase ja Olev Mikiveriga võeti osa ka " Sürrealistlikust manifestatsioonist " <arv>. aastal Stockholmis . Näitusele andsid jumet muidugi sõja läbi märtri oreooli omandanud " teenelised " , Jean Arp , Max Ernst , Victor Brauner , Yves Tanguy , kuid veelgi kuulsamaks tegi see näitus " noored " . Tehti kärarikast kunstiajalugu . Sürrealism võrdus siis veel üsna vasakradikaalse liikumisega , mis sümpatiseeris kurjakuulutavalt trotskismile . Sõja järel maapealse paradiisina tundunud Rootsi ühiskonnas , kus puudus sürrealistlikuks (kultuuri)mässuks vajalik pinnas , etableerus aga ka sürrealism ise peagi hästi kinnimakstud galeriikunstiks . Kuid ei maksa unustada üsna omapärast asjaolu , et sürrealistlik liikumine Rootsis toetus paljuski eri maadest saabunud emigrantide energiale . Ühed , nagu balti pagulased , ei saanud tagasi minna , teised , nagu saksa juudid , ei tahtnud aga tagasi minna koledate mälestuste pärast . Jäi üle mäss väikekodanlikesse väärtustesse tsementeerunud , kuid samas liberaalse ühiskonna vastu justkui kunstiline kättemaks ebaõiglase ajaloo vastu . Huvitav , miks Laaban Pariisi ei kolinud ? Romantilised reisid Käbi Lareteiga , õhtusöögid Olivier Messiaeniga . Keelega poleks olnud mingit probleemi , võitluskaaslased Ladina kvartalis , vaimuaristokraatia käe-jala ligidal . Kas hoidis teda Rootsis kinni Eesti lähedus , usk tagasimineku võimalusse ? Pariisiga võrreldes on Stockholm ju provints , on seda alati olnud , isegi siis , kui Stockholmi Moodsa Kunsti Muuseum oma popkunsti ülevaadetega <arv>. aastate lõpul mõneks ajaks Euroopa juhtivaks näitusemajaks tõusis . Ent ilmselt oleks Laaban Pariisis olnud üks paljudest , Rootsis oli ta üks ja ainus omataoline , kuni käesoleva hetkeni välja . Kulumatu Laaban Laabani Rootsi-kirjastaja ja Malmö kunstihoone jaluleupitaja , kriitilise meelelaadiga Sune Nordgren ütles juubelikõnes , et " siin saalis istub hulk kulunud rootsi avangardiste , aga Laaban ei ole kulunud " . Ma arvan , see ei olnud ainult sünnipäeva kompliment . Ja veidi Laabanit välimuselt meenutav Folke Lalander , kunstiajaloolane , kes <arv> sõitis Helsingisse vaatama eesti kaasaegse kunsti suurnäitust " Struktuur . Metafüüsika " , rääkis anekdoodi , kuidas üks " kuulus eesti avangardist Leo " Helsingi Taidehallis tema ette ekstaasis põlvini langes , pidades teda Laabaniks ! Mis võib olla kunstikriitikule veel suuremaks auks kui põrmus kunstnik tema nagu jumala ees ! Kui ma sel kevadel taas Brüsselis Kaunite Kunstide Muuseumis Tanguy'd ja Magritte'i vaatasin , rändas mõte tahtmatult vestlustele Laabaniga , ja mulle tuli vaim peale . Istusin samas pingile ja kritseldasin esimest korda elus prantsuse keeles neli rida : un deux trois je t'aime , toi quatre cinque six mannequen et bis ! Gratuleerin sind , Ilmar ! Sirje Helme Ando Keskküla interaktiivne videoinstallatsioon Sao Paulo biennaalil <arv>. detsembril sulges uksed <arv>. aasta kunsti üks tippsündmusi , Sao Paulo Rahvusvaheline Biennaal , mille üldnimetus oli " Kunsti demate rialisatsioon " . Ühelt poolt on selge , et uus digitaaltehnoloogia annab kunstniku kätte võimalusi , mis tal enne puudusid ; teine asi on , mis kunstnik sellega teeb , mis kultuur üldse sellega teeb . Kultuur on mitu korda üle elanud tehnoloogiast tingitud muutusi kujutavates kuns tides , kõige ilmselgemate tagajärgedega oli õlimaalitehnika rändamine Itaaliasse , kuid see kord ootab ees trükikunsti leiutamist ja selle tagajärgi endaga kaasa toov pööre . Iga kaasaegse mõttega koos elav üritus püüab loomulikult leida võimalikult kiire kontakti selle uue ja tekkiva kultuuriga , milles aimub uusi energiaid ja lõpmatuid võimalusi . Nii pakkus ka biennaal välja pealkirja " Kunsti dematerialisatsioon " , vihjates ilmselgelt pildi kui materiaalse koosluse kadumisele ja uute alade hõivamise võimalusele kunstis . Teiselt poolt tuleb aga endale selgesti aru anda , et tegu pole seekord lihtsalt nö sildivahetamisega , galeristide ja biennaalide leiutisega , tegu tuleb uue kultuuritüübiga , mille jaoks pildiline kahemõõtmeline kujutusviis on oma võimalusi ammendamas , kus tänu uutele tehno loogiatele erinevad tasandid - tegelik reaalsus , selle reproduk tsioon ja uus virtuaalne reaalsus - segunevad tohutuks illusionistlikuks uueks pildiks , mis on mo delleeritav meie teadvuses kui ainus reaalsus . Sellist aruandmist aga vana , tuhat aastat püsinud tsivilisatsioon , ma pean silmas Euroopat ja tema järglasi , tegelikult ei taha , nagu ei tahtnud ka Sao Paulo biennaal , andes käest hiilgava võimaluse . Põhjuseks on , et esiteks lõhub orienteerumine teistele kultuuritüüpidele ära kõik lõppude lõpuks suurte pingutustega paika seatud praeguse kultuuri struktuurid ; teisalt paneb see ohtu teatud normatiivid , mis , hoolimata kõigest , baseeruvad üsna kindlatel esteetilistel ja eetilistel printsiipidel . Võimalik , et praegu on eetilised traditsioonid isegi juba olulisemad . Euroopaliku kultuuri kood Seda , et <arv>% kuraatoritest uut võimalikku tsivilisatsiooni umb usaldab ja seda ajutiseks noor te mänguks peab , tõestas biennaal hiilgavalt . Tõestas ka seda , et keegi ei soovi tegelikke murdehetki , sest nendega hakkama saa miseks tuleb välja töötada tõeline strateegia . Hea oli ja siiamaani on õrritada väikekodanlast prahiinstallatsioonidega , esitada küsi musi kunsti olemusest ja piiridest , kontekstist jne , aga tunnistada tulevikku , mille jaoks me kõik peame ümber õppima , enamik ei soovi . Tulevik on vastik igal juhul , ainult et professionaalne kunstnik , kes oma meelest hoiab uut kogemust ja sellest tekkivat teatavat energiat , püüab selle kodeerida sellisesse keelde , millel on emotsionaalne tähendus inimeste jaoks , püüab leida kanaleid kõikvõimalike simulatsioonide , hiilgavate visuaalsete atraktsioonide jne vahel , et siiski paigutada uude , ükskõik kui halba või heasse tsivilisatsiooni ka selle vaba inimese sõna , kes on sõltumatu lõpmatust meediamaailmast ning aitab taas teist , tõenäoliselt kriitilist reaalsusetaju , et selle taga tajuda kokkupuudet esimese reaalsusega , selle poolt pakutava tõelise informatsiooniga . Sellest lähtudes olid oma projektid valinud vaid mõned riigid . Enamik maid - ja osavõtjaid oli <arv> riigist , lisaks spetsiaalselt kureeritud kunstnikud , kes moo dustasid nö regionaalse vahe astme - lähtus üsna kindlakskujunenud <arv>ndate kunsti traditsioonist . Muidugi tuleb silmas pidada ka seda , et paljud maad olid väljastpoolt traditsioonilisi euroopalikke kultuure . Tavapärast Euroopa-keskset ülevaadet äh mas tasid mitmed Lõuna-Amee rika , Aafrika ja Aasia riigid , kes millegipärast kasutasid euroopaliku kultuuri koodi , esitades hulganisti meie jaoks lihtsalt halvasti maalitud maale . Vanast heast Euroopast võis leida mitut laadi suhtumist - ülimalt iroonilist , nagu seda oli esitatud prantslase Alain Séchase'i suurinstallatsioonis , mis üsna krii tiliselt vaatles kunstniku ülemüstifitseeritud tegevust ; flirtimist kitšiga , tõsiseid sotsiaalseid küsimusi käsitlevaid projekte jne , peamiselt ikka installatsioone ja fotot , sekka ka mõned videoprojektid , ma küll ei arva , et need kuigivõrd oleksid paremad , pigem igavamad kaks aastat tagasi esitatud Jaan Toomiku videoteosest . Kohtumine Endliga Eestit esindanud Ando Keskküla interaktiivne videoprojekt " Koh tu mine Endliga " oli kindlasti üks väheseid , kuigi mitte ainus , mis ei lähtunud väljakujunenud traditsioonidest . Eesti , Itaalia , Tšiili , ka Indoneesia olid need riigid , mis võtsid biennaalil esitatud väljakutse täiesti ühemõtteliselt vastu , kuid ei arvestanud sellega , et biennaal ise polnud väljakutse esitamiseks valmis . See oli selge juba kasvõi sellisest pisiasjast , et biennaalil puudus kompuutri- ja videotehnoloogiat tundev teenindav personal , kes oleks olnud võimeline tehnoloogilist hooldust vajavaid projekte ka tõesti hooldama . Flirtimine uute ideedega sai eriti selgeks pressikonve rentsil , kus peakuraator Nelson Aquilar ei suutnud anda ajakirjanike rünnakutele ühtki mõistlikku seletust , miks ta nii pretensioonika ja ühemõttelise pealkirja , kuid <arv> erinevat , üksteisest väga kaugel olevat projekti valis . Loomulikult kuulub enamik sellest publicity st avaliku mängu valda , mis on õnneks ohutum kui meie riigimeeste poolt mängudeks nimetatud tegutsemisajendid . Eestile on eeskätt tähtis see , et me olime esindatud suurel rahvusvahelisel biennaalil tähelepanuväärse teosega , mille orienteeritus uutele juba tekkinud ja tekkivatele probleemidele oli ilmselge . Küsimus polnud selle projekti puhul mitte ainult uues tehnoloogias , keerulises kom puutermaailmas ( mida aitasid teos tada Kalle Tiisma ja Toomas Vinter ) , vaid eeskätt manipuleeritavuses , kaasaegse maailma totaalses võimetuses vastu panna manipuleeritavusele , ise sellega tegelda ning samas ka ise olla nii tagajärg , ohver kui ka järgmine aste . Projekt kujutas tavalist maakodu interjööri Saaremaal ja selle peremeest , keda vaataja sundis lamama , tõusma , seisma , käima . Samas jälgis vaataja ise nö programmeerija antud juhiseid , mida omakorda oli välja mõelnud kunstnik jne. Kaasaegne inimene ei valda enam vahendeid , et kontrollida oma käitumise motiive ja tagajärgi , ta ei suhestu enam moraali ja eetikaga nii vahetult kui eelmistel sajanditel , ning see on kahtlemata üks meediale orienteeritud tehnologiseeruva maailma tagajärgi . Selline manipulatsiooni aste ja esitamine vaimustas Ilja Kabakovi , vene avangardi ja dissidentliku kunsti guru , Ülo Soosteri sõbra ja omamoodi õpilase hinge , kes koos abikaasaga mitu korda kogu protseduuri , jalutuskäigu pimedas ruumis ja kohtumise Endliga , ette võttis . Kui lähtepunkt kõrvale jätta , pakkus biennaal rea väga huvitavaid projekte , mille kirjeldamine läheks liiale , seda enam , et kõik kataloogid on olemas SKKE raamatukogus ning kõigile kättesaadavad . Suurepärane on see , et Eesti esindajad loomuliku koostisosana nendel üritustel on , me võime muidugi olla kriitilised nii mõnegi aspekti suhtes , kuid päris kindlasti ei tohi sealt puududa . Nii ta on . Eha Komissarov Põhjusi , miks Mare Vint on otsustanud sügavamalt pliiatsijoonistusse kaevuda , võib üksnes aimata . Kuid selline tegevus on teda silmanähtavalt kaasa tõmmanud , valminud on terve joonistustesari , milles kindlasti ei puudu uued , diskuteeritavad omadused . Diskuteerija rollis esineb Mare Vint ise . Oleks vägivaldne siinkohal välja käia oletus , et tal on villand sellest sümbolismist , mida tema ja ta põlvkonna kunst on kogu aeg produtseerinud ja tähtsaks lugenud . Sest Mare Vindi uued pliiatsijoonistused ei assotsieeru sugugi väljamarssimisega vormipuhtast , selgest ja hoolikast graafikategemise mõttelaadist korratusse , juhusest ja kaosest kantud äärmusse . Mingeid märke mässavast identiteedimuutusest seal ei avasta , küll aga näeb seal soovi pingeid maha võtta endalt ja oma kunstilt . Ja selleks asetab Mare Vint iseenda ja vaataja vahele midagi nii süüdimatult enesestmõistetavat nagu paberi . Mare Vint laseb rääkida ka paberil , ja seda viirutades vaatab , mis edasi juhtub . Juhtub ootamatuid asju . Meie vajadus kunstist võlutud saada on nüüd kokku viidud sedalaadi kunstitegemise rõõmudega , mida kõik on kogenud , vedades värvilise pliiatsiga jooni paberile . Kohtumine oma lapsepõlvekogemustega , nagu ka hilisemate hajevilolekutega , mida saadab paberil ringiekslev sulepea , on juba sisse programmeeritud nii lihtsasse kunstimõttesse . See on soe , turvaline maailm , mida on hõlbus usaldada . Sellega on vaatajale lahti tehtud tee , kus ta soostub jälgima pikkade või lühemate pliiatsitõmmete kulgu paberi konarustel , soostub uurima viirutusi , mis tegelikult kõnelevad kontaktisoovist , kodusest intiimsusest . Kunstiviis , mis seab esile tegevuse , on põhiliselt mänguline . Enamiku meelest üksnes sellest kunstitegemisel ei jätku . Ka Mare Vindi puhul jätkab mängulist osa substantiivne pool . Ta on tahtnud kujutada , sunnitud silmas pidama ka selliseid asju , mida temalt oodatakse , tema imagoga seotakse . Mare Vindi pildid kujutavad peale viirutuste maastikke , nagu tavaliselt . Põõsad , pilved , siksakilised jooned on seal täielikult olemas , kuid esitatud nii diskreetselt , nii erapooletult , nii skemaatiliselt , nagu asju plaanidel tavaliselt tähistatakse . Silmapiir , loojang , avarus - teemad , mis nende märkidega seostuvad - on tegelikult sama määratlematud asjad nagu pliiatsiviirutused . Kuid tõsi ta on , ühel pildil kõneldakse sagedasti mitmes keeles . See , kes lasi ennast rohkem kaasa tõmmata pliiatsipuudutuse õrnast kõnest paberil , võib viirutuste kohale ehitunud süsteemist nördinud olla . Süsteem on ikkagi süsteem , mis annab märku tahtest ja distsipliinist . Süsteemis elab väike annus vägivalda , isegi siis , kui see on õhuline ja miraazhitaoline . Kas Mare Vint hoomas ise seda dualismi ? Tehes kujundeid , mis produtseerivad midagi mõistetavat , ja pliiatsijälgi , mis kõnelevad joonistamise naudingust käele kuuletuval paberil ? Kaugele võib kunstnik selles mängus minna , ilma et hakkaks vastu töötama omaenda püüdlustele ? Mare Vint on verevahetuse poolt , kuid dekonstruktsiooni vastu . Sellest tuleb aru saada . Kunstnik , kes - nagu Mare Vint - on sunnitud end tundma oma vaatajatest ümbritsetud keskpunktina , vahendanud pikka aega kellegi jaoks olulisi sõnumeid ilu ja headuse võimalikkusest selles raskes ja arusaamatus maailmas , ei jäta kunagi seda vaatajat unarusse . Ka siis , kui püüab asju näha uues valguses . Mare Vindi väljapanek Vaalas ajab pigem seda joont , mis delikaatselt vihjab omaenda uutele valikutele vanade kõrval . Vabadusest kõneldakse seal leebelt , vihjates üksnes naudingule , mida kunstitegemine talle endiselt valmistab . Sellega on hõlbus suhestuda . Näitus kestab <arv>. detsembrini . Valinud Sigrid Abiline Basel Arhitektuurimuuseum , Pfluggässlein <arv> Šveitsi arhitekti Hans Bernoulli ( <arv> - <arv> ) skitsiraamatud . Ülevaade joonistustest , mida on teinud arhitekt , linnaplaneerija , publitsist , õpetaja , luuletaja ja poliitik <arv> skitsiraamatusse . Kuni <arv>. veebruarini <arv>. Brüssel Palais des Beaux-Arts Belgia kuulsaim juugendiarhitekt Victor Horta , kuni <arv>. jaanuarini <arv>. Helsingi Soome Arhitektuurimuuseum Näitus " Suhted - kunsti ja arhitektuuri kohtumine " . <arv>aastaseks saanud Riikliku Kunstikomitee ( ostab kunsti ühiskondlike hoonete jaoks ) juubelinäitus . Valik töid visanditest lõpptulemuseni , mis valminud kunstnike , arhitektide jt professionaalide koostöös . Kuni <arv>. veebruarini <arv>. Kopenhaagen Taani Arhitektuurikeskus , Strandgade <arv>B Taani arhitektuuritriennaal '<arv> , kuni <arv>. veebruarini <arv>. Kunstindustri Museum , Bredgade <arv> Thorvald Bindesboll ( <arv> - <arv> ) . Mööbli- , metalli- , keraamika- ja tekstiilikavandeid loonud nimekas taani disainer . Kuni <arv>. jaanuarini <arv>. London Disainimuseum , Shad Thames SE<arv> " Charlotte Perriand - modernismi pioneer " . Näitus <arv>. aastal sündinud prantsuse disainerist ja funktsionalistlikust mööblikunstnikust , kes on <arv>. - <arv>. aastatel töötanud koos Le Corbusier'ga ja kavandanud sisustust tema ehitistesse . Kuni aprillini <arv>. Milaano Fondazione Mazzotta , foro Buonaparte <arv> " Bauhaus . Weimar - Dessau - Berliin <arv> - <arv> " . Näitus saksa arhitektuuri- ja disainiajaloo kuulsaimast koolist , funktsionalismi keskusest , kuni <arv>. veebruarini <arv>. Pariis Pompidou-keskus Martin Szekely . Kaasaegse prantsuse disaineri , sisekujundaja , linnakujundaja looming ( tema näitus oli kevadel Tallinnas Rahvusraamatukogus ) , kuni <arv>. jaanuarini <arv>. Stockholm Rootsi Arhitektuurimuuseum Saab tutvuda <arv>. aastal Stockholmis valmiva Rafael Moneo projekteeritud Moodsa Kunsti Muuseumi projektiga . Üleval kuni muuseumi valmimiseni . Valinud Harry Liivrand Amsterdam Rijksmusem Jan Steen ( <arv>/<arv> - <arv> ) , hollandi kunsti kuulsamaid moraliste ja argielu kujutajaid , kuni <arv>. jaanuarini <arv>. Vincent van Gogh Museum Sir Lawrence Alma-Taddema ( <arv> -<arv> ) , inglise salongiliku ja eksootilise erotitsismi peaesindaja , kuni <arv>. märtsini <arv>. Berliin Alte Nationalgalerie ja Altes Museum Ülevaatenäitus " Võitlus modernistliku kunsti eest " , kuni <arv>. jaanuarini <arv>. Bern Kunstmuseum Barnett Newmani retrospektiiv , kuni <arv>. jaanuarini <arv>. Bonn Kunst- und Austellungshalle Raffael , Tizian , El Greco , kuni <arv>. märtsini <arv>. Helsingi Amos Andersoni kunstimuuseum Jyrki Siukoneni , soome noorema põlvkonna väljapaistvama installatsioonikunstniku ( on praegu ajakirja Taide peatoimetaja ) esimene ülevaade aastaist <arv> - <arv>. Kuni <arv>. jaanuarini <arv>. Helsingi linna kunstimuuseum Outi Heiskaneni installatsiooninäitus " Majad " , kuni <arv>. jaanuarini <arv>. Humlebaek Louisiana Museum Picasso ja Vahemeri , kuni <arv>. jaanuarini <arv>. London Tate Gallery William Turner , kuni <arv>. veebruarini <arv>. Willim Turneri auhinna , inglise tähtsaima kunstipreemia kandidaatide näitus , kuni <arv>. jaanuarini <arv>. Royal Academy Joonistustenäitus " Mantegnast Picassoni " - üle saja oivalise töö , sh Raffaelilt , Rubensilt , Tiepololt , Goyalt , Ingres'ilt jt. Asjatundjate ennustuste kohaselt jõulupuhkuse ja aastavahetuse üks populaarsemaid näitusi Euroopas . Kuni <arv>. jaanuarini <arv>. Alberto Giacometti suurnäitus , kuni <arv>. jaanuarini <arv>. Madriid Museo Thyssen-Bornemisza Saksa ekspressionismi suurkuju Ernst Ludwig Kirchneri ülevaade , kuni <arv>. jaanuarini <arv>. Pariis Pompidou-keskus Luciano Fabro , mitmekülgsemaid kaasaja kunstnikke , kuni <arv>. jaanuarini <arv>. Grand Palais Maison europeenne de la photographie ( MEP ) Skandaalsete kitšiprintside Pierre'i ja Gilles'i esimene suur ülevaatenäitus töödest <arv> - <arv>. Maiuspala campi sõpradele . Kuni <arv>. jaanuarini <arv>. Peterburi Ermitaazh Näitus " Taasavastatud graafika " . Teise maailmasõja järel avalikkusele esimest korda välja pandud <arv> töö hulgas , mis Punaarmee poolt <arv>. aastal Saksamaa erakogudest rööviti , on muuseas <arv> Goya joonistust ning Toulouse-Lautreci ja Delacroix' akvarelle . Skandaalne ja sensatsiooniline kunstisündmus on avatud <arv>. märtsini <arv>. Praha Galerie Rudolfinum Jiri Georg Dokoupili , tšehhi päritolu mõjuka saksa uusekspressionisti maalid . Kuni <arv>. veebruarini <arv>. Rotterdam Museum Boymans van Beuningen Kees van Dongen , kuni <arv>. jaanuarini <arv>. Stockholm Millesgarden Sada aastat koomiksit . Kuni <arv>. märtsini <arv>. Zürich Museum Bellerive Eduard Chillida skulptuurid , kuni <arv>. jaanuarini <arv>. Tampere Sara Hildeni kunstimuuseum Vene avangardkunst <arv> - <arv> George Costakise kogust ja Tretjakovi Galeriist . <arv> tööga suurnäitus kestab <arv>. jaanuarini <arv>. Viin Kunsthaus Helmut Newton . Kuulsa moe- ja seltskonnafotograafi retrospektiiv , kuni <arv>. jaanuarini <arv>. Man Ray . Sürrealistliku fotograafi retrospektiiv , kuni <arv>. jaanuarini <arv>. Kaire Puumets Ira Levin , " Pilvelõhkuja " . Tlk Peeter Villmann . Katherine , Tallinn , <arv> , <arv> lk. Ira Levin on autor , kelle nimi eesti lugeja pahatihti segadusse ajab : teda kiputakse pidama küll venelaseks , küll naiseks . Ometi on Ira Levin ( <arv> ) hoopis New Yorgist pärit meessoost ameerika näite- ja romaanikirjanik , kelle loomingu puhul pole tegu väärtkirjandusega , aga kahtlemata väga kvaliteetse meelelahutusega . Mõne aasta eest ilmus eesti keeles Ira Levini arvatavasti kõige tuntum ja kõige meisterlikum teos " Rosemary laps " . Kakskümmend neli aastat hiljem ( <arv> ) kirjutatud ja äsja eesti keeles trükivalgust näinud " Pilvelõhkuja " ( " Sliver " ) on sellele romaanile omamoodi jätk . Mõlemas romaanis keskendub tegevus New Yorgi ühte elumajja , mille täpne aadresski on antud , nii et rännumees ise sündmuskohal ära võib käia . Üldse iseloomustab Levini teoseid erakordne detailsus pisiasjades . Kuigi tekst on lakooniline ja rabe , teab lugeja täpselt , mida tegelased söövad , millise seebiga end pesevad , millist muusikat kuulavad . Ja majad , kus see kõik toimub , saavad tuttavaks viimse kui lõhna ja vaibanarmani . Ometi on neis igapäevaolme kirjeldustes midagi irreaalset , võdisemapanevat . Levini raamatuis ei kruvi pinget üles paukuvad püssid , verised noad ega anonüümsed ähvarduskirjad , vaid õdusad köögid , elegantsed vannitoad , üles-alla liikuvad liftid ja undavad pesumasinad . Võikski öelda , et mõlema raamatu peategelaseks on maja . " Rosemarys " on selleks <arv>. sajandist pärit Bramford , kus sajandi vältel on elanud mitmeid musta maagia ja satanismiga seotud persoone ning aset leidnud mitmeid salapäraseid surmajuhtumeid , " Pilvelõhkujas " ainult kolm aastat tagasi ehitatud kõrghoone Madisoni avenüül , kus samuti hoone valmimisest saadik tavatult palju inimesi traagilist surma surnud . Ja kui vanamoodsa Bramfordi seinte vahel pesitseb kurjus oma klassikalisel kanoniseeritud kujul , siis Madisoni modernset hoonet laastab XX sajandi needus - televisioon . Et televisioonist lahutamatud seebiooperid võivad tekitada omamoodi narkomaania , teavad vist paljud : jääd niisama korraks mingi Hollywoodi seebi <arv>. või <arv>. seeriat jälgima ja kui see äkki kõige põnevama koha peal lõpeb , tahad nii väga teada , mis edasi saab . Nii et järgmisel päeval jälle samal ajal teleka sisse lülitad , tõotades endale kindlalt , et ainult see üks kord veel , niisama naljaviluks . Aga narkomaania süveneb . Ja tõeline narkomaan vajab aja jooksul üha kangemaid ja kangemaid uimasteid , et oma nälga kustutada . " Pilvelõhkuja " üht tegelast ei rahulda tema sõltuvuses enam ükski filmitööstuse toode , vaid ta asub varjatud kaamerate abil jälgima oma naabrite elu , nimetades selle Jumala enda seebiooperiks . Ja tõelise narkomaanina on ta oma meelemürgiannuse nimel valmis ka kõige äärmuslikumateks tegudeks , isegi mõrvadeks . Neile , kes on juhtunud nägema romaani järgi vändatud samanimelist filmi Stone'i ja Alec Baldwiniga peaosas ( mõnes Tallinna videolaenutuses on see saadaval isegi originaalkeeles ja üsna korraliku kvaliteediga ) , olgu lisatud , et filmi ja romaani lõpp on täiesti erinevad , milles sisaldub justkui veel üks selle loo allegooriline sõnum . Märt Väljataga Eelmises EEs käsitles Märt Väljataga sõda endises Jugoslaavias tõsielufilmi " Jugoslaavia surm " põhjal ning meie suhtumist sellesse . Ent kuidas mõistavad toimunut sealsed intellektuaalid ? Hiljuti käisin Kopenhaagenis Euroopa kultuuriajakirjade <arv>. kohtumisel , mille teemaks multikulturalism . Üheks esinejaks oli serbia filosoof Obrad Savic . Ta toimetab progressiivsete serbia intellektuaalide rühmituse , Belgradi ringi ajakirja , mille viimase numbri eriteema on " puhas sõda " . Ajakirjal on palju välismaiseid toetajaid ja muljetavaldav ülemaailmne kaastööliste ja nõuandjate võrk . Artiklid ilmuvad paralleelselt ühelt poolt serbia ja teiselt poolt inglise , prantsuse või saksa keeles . Lootsin saada ajakirja kaudu seespoolse pildi , mida peavad Miloševici suhtes kriitilised serbia intellektuaalid hiljutise sõja põhjusteks . Ütleb ju ka ajakirja peatoimetaja eessõnas : " Me peame täie tõsidusega arutama küsimust : " Miks langes endine Jugoslaavia kaosesse , korratusse , vägivalda ja sõtta ? " Kuid lugenud läbi oma kümmekond esseed , võib väikese liialdusega öelda , et Jugoslaavia intellektuaalide meelest oli sõja põhjuseks see , et Jugoslaavias on veel liiga vähe postmoderniste ning liiga palju logotsentriste , kes ei saa aru difference 'i tähtsusest . Esseede stiil on justkui Derrida , Heideggeri , Lacani ja Carl Scmitti zhargooni kõige naeruväärsemate külgede paroodia . Näiteks " Geopoliitikat ennast ei saa mõtelda teisiti kui millegi konkreetsena , sest ta ilmneb kõige konkreetse , determineeritu ja kehtestatu ontoloogilise konstruktsiooni poolel . Geopoliitika eesmärgid on diskursuse eesmärgid , milles luuakse kõik lausutav . Sõja ajal on need ebareaalsemad ja saavutamatumad kui muidu . Geopoliitika pole midagi muud kui transtsendentaalne geofilosoofia , mis allutab diskursiivse produktsiooni gravitatsioonile . " ( Ugo Vlaisavljevic ) või : " Sõda saab reaalseks keele kaudu . Kuid selles realisatsioonis ta ka rahustatakse . Keeles ja läbi keele saab sõda niihästi normaalseks , algupäraseks , reaalseks asjaoluks kui ka sõdade ärahoimise või lõpetamise laadiks või vahendiks . " ( Aleksandar Zistakis ) jne , jne kümnete lehekülgede kaupa . Nii nad seal Belgradis siis tegutsevad , need progressiivsed serbia intellektuaalid - püüavad mõista , mis nende ümber on juhtunud , panna kuidagi mõttes kokku oma kildudeks löödud reaalsust , kritiseerida Miloševici gängi , olles kodumaal reetureiks sõimatud ja välismaal tihti umbusaldatud , kõneldes üleeilse Pariisi eksportmoe järgi lõigatud keeles , maal , kus ilmub palju raamatuid ja kus paljud inimesed pole lugenud ühtegi raamatut , maal , kus kristlus seisab mehiselt kõrilõikajate selja taga . Kopenhaageni kohtumisel tehti palju sõnu universalismist ja partikularismist . Küll ütles üks , et universalism on paha , sest surub lääne kriteeriume peale ja tahab igale poole eksportida inimõigusi . Leidus isegi niisugust " UNESCO kosmopolitismi " , mille järgi inimõigused ja demokraatia on küll toredad asjad lääne kultuuri jaoks , aga teiste kultuuride jaoks sobivad paremini usufundamentalism , salapolitsei terror , piinakambrid ning türanniale kuulelik kohtuvõim ja haritlaskond . Ja teised vastasid , et inimõigused on üldkehtivad , paha on hoopis kultuuridevahelise eri-nevuse rõhutamine , sest viib tahes-tahtmata rassismini jne. Seda kõike kuulates sain taas aru , et romaan nagu " Onu Tommi onnike " või dokumentaalfilm nagu " Jugoslaavia surm " võivad inimeste äratamiseks ja parema maailma loomiseks teha ära palju rohkem kui terved köited teoreetilist juttu . Tuli tahtmine parafraseerida Richard Hollbrooke'i : " No postmodern discourse , no bullshit ! "