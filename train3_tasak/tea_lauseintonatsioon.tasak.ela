kirjak	tea_lauseintonatsioon.tasak.ela	Hille Pajupuu Intonatsioon on kuuldeline mulje kõnemeloodia kõrgusest ja liikumisest lauses või mõnes muus kõneüksuses . Akustika tasandil seostub intonatsiooniga kõige paremini põhitoon . Põhitooni kulgu mõjutavad lause- ja sõnarõhk , kvantiteet , rütm , pausid , kõnekiirus , lause pikkus , lause häälikuline koostis jmt. Kõiki nendest teguritest põhjustatud põhitoonikontuuri muutusi inimene ei taju , ja sellest tulenebki mõningane erinevus intonatsiooni ja põhitoonikontuuri vahel . Vaatamata sellele uuritakse ja kirjeldatakse intonatsiooni põhitooni abil . Intonatsiooni võib vaadelda sõna- või lausetasandil : sõna puhul räägitakse sõnaintonatsioonist ehk toonist ; pikema kõneüksuse puhul räägitakse lauseintonatsioonist ehk lause põhitoonist . Häälepaelte võnkesageduse ehk põhitooni määravad peamiselt kaks tegurit : õhurõhu erinevus häälepaelte ees ja taga ; häälepaelte pingsus . Rõhuerinevus õhu väljahingamisel järjest väheneb , mistõttu põhitoon lause jooksul langeb . Seda nähtust nimetatakse deklinatsiooniks . Deklinatsiooni kiiruse määrab väljahingamise kiirus : mida pikem lause , seda aeglasem väljahingamine ja laugem deklinatsioon , ning vastupidi , mida lühem lause , seda kiirem väljahingamine ja järsem deklinatsioon . Deklinatsiooni arvutamiseks kasutatakse järgmisi empiiriliselt tuletatud valemeid ( Cohen &amp; al. <arv> ) : kus D on deklinatsioon pooltoonides sekundi kohta ja t lause kestus sekundites . Deklinatsioonist saab ligikaudse ettekujutuse põhitoonikontuuri nõgude ühendamisel . Joont , mis nõgusid ühendab , kutsutakse deklinatsioonijooneks ( vt joonis <arv> ) . Lisaks rõhuerinevusele sõltub põhitoon ka häälepaelte pingsusest : mida pingsamad on häälepaelad , seda kõrgem on põhitoon . Valemiga esitatud deklinatsiooni võib vaadelda kui mudelit , millega kõrvutatakse tegelikku põhitoonikontuuri . Nende samasus või erinevus on üheks informatsiooni kodeerimisviisiks .  Joonis <arv>. Väite Vihma sajab skemaatiline põhitoonikontuur . Deklinatsioonijoon ühendab põhitoonikontuuri nõgusid . Põhitooni harju ühendav joon iseloomustab autoreferentsi . Noolega on märgitud informatsioonifookus . Joonis <arv>. Lause Jüri , vihma sajab . skemaatiline põhitoonikontuur . Kontuur koosneb kahest prosoodilisest fraasist : Jüri ja vihma sajab . Prosoodilise fraasi algust markeerib põhitooni tõus . Teine kodeerimisviis on põhitooni autoreferents : intonatsiooni poolt märgituteks osutuvad kõneüksused , mille kohal põhitoon käitub erinevalt kui talle eelnenud üksustel . Autoreferentsi kasutatakse peamiselt kolmes kohas : rõhulise silbi märkimisel ; informatsioonifookuse märkimisel ; fokuseerimise korral . Informatsioonifookuseks nimetatakse lause keskset uut informatsiooni kandvat osa . Informatsioonifookus langeb kokku lauserõhuga . Fokuseerimine on ekspressiivsuse avaldumise vorm. Fokuseerimisega antakse lausele emotsionaalne hinnang , markeeritakse kontrastiivrõhke , tõstetakse esile küsimuse tuuma jne. Rõhulise silbi ( sõnarõhu ) korral on põhitooni tõus suhteliselt väike , umbes <arv> pooltooni , informatsioonifookuse ( lauserõhu ) korral on sõna rõhulise silbi põhitooni tõus tunduvalt suurem kui sõnarõhu puhul ning fokuseerimise korral on see tõus veelgi märgatavam , ületades tavaliselt lause alguskõrguse ja teised põhitoonikontuuri tipud . ( Autoreferentsi kohta vt joonis <arv> ja joonis <arv> ) . Pikemad laused koosnevad prosoodilistest fraasidest . Fraasi algust markeerib põhitooni tõus umbes samas mahus nagu fokuseerimisel ( vt joonis <arv> ) . Maailma keeltes näib lauseintonatsioonil olevat kaks põhiülesannet : intonatsiooniga antakse edasi kõne jätkuvust ; kõneleja suhtumist . Jätkuvuseall mõistetakse seda , kas kõneleja jätkab lauset või mitte . Näiteks lause Tuleb soe suvi meloodia on erinev järgmistel juhtudel : Tuleb soe suvi . Tuleb soe suvi , kuid vihmane . Vt joonis <arv>. Kuulaja suudab harilikult otsustada , kas kõneleja on lause lõpetanud või kavatseb seda veel jätkata . Akustikas seostub lõpetatus põhitooni olulise madaldumisega lause lõpus . Uue lause ( fraasi ) algusega kaasneb põhitooni uus tõus .  Joonis <arv>. Lause Ta läheb ära ? skemaatiline põhitoonikontuur . Põhitoonikontuuri nõgusid ühendab deklinatsioonijoon . Lühikeste nooltega on tähistatud sõnarõhud , pikk nool näitab fokuseeritud sõna . Joonis <arv>. Lause Tuleb soe suvi , kuid vihmane algusosa skemaatiline põhitoonikontuur ( sinine joon ) . Lause jätkuvuse korral ei lange põhitoon nii sügavale , kui lauset lõpetades . Vrd Tuleb soe suvi . ( roheline joon ) . Kõneleja suhtumise all mõeldakse põhiliselt emotsioone . Kõneleja võib intonatsiooni muutes tahtlikult või tahtmatult paljastada küllaltki olulisel määral oma suhtumist kuulajasse , samuti suhtumist oma sõnumisse . Intonatsioon kannab informatsiooni selle kohta , kas kõneleja suhtub kuulajasse heatahtlikult või halvasti , lugupidavalt või ükskõikselt , üleolevalt või kartlikult jne. Samuti annab intonatsioon märku sellest , kas lausutava õigsuse ollakse täiesti kindel või kaheldakse selles . Intonatsiooniga võidakse väljendada hirmu , rõõmu , irooniat ja teisi emotsioone . Lauseintonatsiooni uurimisel tuleb arvestada , et intonatsioon kannab mõlemat nimetatud funktsiooni . Vestluse eesmärk on väljendada sotsiaalseid ning isiklikke suhteid ; saada tunnetuslikke ning faktilisi teadmisi ; mõjutada ja veenda kaasvestlejat . Sõnumi edastamisel kasutatakse nii verbaalset kui mitteverbaalset kanalit . Lause kommunikatiivne funktsioon sünnib vestluses . Tavaliselt kattub lause funktsioon lause struktuuriga , s.t on suuresti määratud leksika ja süntaksiga - küsilause on küsimus , väitlause on väide , hüüdlause on hüüd jne. Funktsiooni ja struktuuri kattumise korral on intonatsioonil täita kaks põhirolli : osutada jätkuvusele ning väljendada kõneleja suhtumist . Kui lause struktuur ei määra aga lause kommunikatiivset funktsiooni üheselt - näiteks võib väitlause olla nii küsimus kui hüüatus ( Sa tuled linna ? / ! ) - , siis saab intonatsiooni lisafunktsiooni : soodustada lause kommunikatiivsest funktsioonist arusaamist . S.t kõneleja püüab sarnase struktuuriga lausete funktsiooni edasi anda erineva intonatsiooniga . Vt joonis <arv> , <arv> , <arv>. Kuulajal on sel juhul võimalik intonatsioonile tuginedes otsustada lause üle - kas lause on näiteks väide , hüüd või hoopis küsimus . Alles see , kuidas kuulaja öeldule reageerib , määrab lause tegeliku kommunikatiivse funktsiooni . Kui vestluspartneri meelest reageerib kuulaja jutule ebaadekvaatselt ( lause omandab mitteplaneeritud funktsiooni ) , siis sõnastab ta lause ümber nii , et tõstab selle struktuuri rohkem esile . Näiteks : A : Sind oodatakse ? B : Kes mind ootab ? A : Ei , ma küsin , kas sind oodatakse .. Vestluses toetab lause funktsioonist arusaamist kontekst . Kui vestlejate ühiste teadmiste määr on suur ning kui vesteldakse emakeeles , siis ei tekita lause funktsiooni määramine üldjuhul raskusi ja intonatsioonilist toetust eriti ei vajata . Olukord muutub , kui vesteldakse võõrkeeles või kui kontekstist on vähe abi . Järgnevalt esitatud põhitoonikontuure võib käsitada kui eesti lause intonatsioonimalle . Tajukatse tulemuste põhjal on selliste intonatsioonimallide järgimisel lause funktsioon <arv>-<arv>%-liselt määratav ka ilma konteksti toeta ( Pajupuu <arv> ) .  Joonis <arv>. Lause Kuidas ta kõneles skemaatiline põhitoonikontuur küsimusena ( roheline joon ) ja hüüuna ( sinine joon ) . Küsimuse korral on küsisõna fokuseeritud ning küsimuse tuum esile tõstetud infofookusega . Hüüu korral on fokuseeritud hüüu tuum . Joonis <arv>. Lause Milline mees ta on skemaatiline põhitoonikontuur küsimusena ( roheline joon ) ja hüüuna ( sinine joon ) . Küsimuse korral on küsisõna fokuseeritud ning küsimuse tuum esile tõstetud infofookusega . Hüüu korral on fokuseeritud hüüu tuum .  Joonis <arv>. Lause Vihma sajab skemaatiline põhitoonikontuur väitena ( roheline joon ) ja hüüuna ( sinine joon ) . Väite põhitoonikontuur langeb ning selles on näha infofookust . Hüüu korral on hüüu tuum fokuseeritud ning põhitoonikontuuri deklinatsioonijoon lauge . Joonis <arv>. Väite Ta läheb ära skemaatiline põhitoonikontuur . Lause põhitoonikontuur on ühtlaselt langev . Väite funktsiooni omistab kuulaja lausetele , mille põhitoonikontuur on kas ühtlaselt langev või langevas põhitoonikontuuris kajastub infofookus . Ta läheb ära . Vihma sajab . Vt joonis <arv> ja <arv>. Küsimust võib vormistada mitmeti . Üldküsilausena vormistatud küsimus ( kas-küsimus ) tuntakse eesti keeles ära küsipartikli kas olemasolu tõttu . Intonatsioon siin olulist rolli ei mängi . Ta võib olla ükskõik missugune . Tavalisim on , et põhitoon lause lõpus langeb ja kas jäetakse fokuseerimata . Et kas ei määra küsimuse tuuma , siis küsimuse tuuma esiletõstmiseks kasutatakse fokuseerimist . ( Küsimuse tuumaks nimetatakse lause osa , mille kohta küsimus esitatakse . ) Kas VIHMA sajab ? Kas ma tegin midagi VALESTI ? Vt joonis <arv> ja <arv>.  Joonis <arv>. Küsimuse Kas vihma sajab ? skemaatiline põhitonikontuur . Küsipartikkel kas jääb fokuseerimata , fokuseeritakse küsimuse tuum . Joonis <arv>. Küsimuse Kas ma tegin midagi valesti ? skemaatiline põhitonikontuur . Küsipartikkel kas jääb fokuseerimata , fokuseeritakse küsimuse tuum . Eriküsilausena vormistatud küsimus Sellise vormistuse korral esitatakse küsimus mistahes lauseliikme kohta . Lause algab küsisõnaga milline , kes , kus , kuidas , kui kaua , millal jne. Küsisõna määrab küsimuse tuuma üsna täpselt . Küsimuse tuuma ebaselguse korral märgitakse tuum infofookusega . Küsisõna ise on fokuseeritud , eristamaks küsimust samasuguse ülesehitusega hüüust . KUIDAS ta kõneles ? Kuidas ta KÕNELES ! MILLINE mees ta on ? Milline MEES ta on ! Vt joonis <arv> ja <arv>. Väitlausena vormistatud küsimus tekitab eesti keelt emakeelena mittekõnelejatel palju probleeme . Vahel on sellest arusaamisega probleeme ka eestlastel endil . Nõnda vormistatud küsimust on kontekstiväliselt võimalik küsimusena tajuda ainult siis , kui küsimuse tuum on fokuseeritud ja see on lause lõpuosas . Muudel juhtudel on tarvis teada kõnesituatsiooni . Et fokuseerimisele mitte jõudu kulutada , lisavad eestlased nende eristamiseks väitest lause lõppu enamasti sõna või ( mis võib kostuda ka kui vavõi vä ) . Ta läheb ÄRA ? Ta läheb ära või ? Vt joonis <arv>. Hüüd vormistatakse eesti keeles harilikult lausena , mille alguses on partikkel küll , või lausena , milles on fraasipartiklid alles , aga . Näiteks Küll sa oled ilus ! , Oli alles tore päev ! Ent hüüdu antakse edasi ka lausetega , mis vormilt on eriküsilaused või väitlaused . Eriküsilausena vormistatud hüüd eristub küsimusest juhul , kui on täidetud kolm tingimust : küsisõna ei ole fokuseeritud hüüu tuum on fokuseeritud põhitoon on lauge Milline MEES ta on ! MILLINE mees ta on ? Vt joonis <arv>. Väitlausena vormistatud hüüd eristub väitest , kui hüüu tuum on fokuseeritud põhitoon on lauge VIHMA sajab ! Vihma sajab . Vt joonis <arv>. Kõne rütmilisuse tagab rõhuliste ja rõhutute silpide vaheldumine . Eesti keeles eristatakse kolme erineva rõhuastmega silpe : pearõhuline , kaasrõhuline ja rõhutu silp . Pearõhk asub eesti keeles tavaliselt sõna esisilbil , kuid võõrsõnades võib see olla ka mujal . Enamasti vahelduvad kõnes rõhulised silbid rõhututega , mistõttu kaasrõhk langeb paaritutele silpidele . Kui aga sõnas on paaritu arv silpe , siis jäetakse viimane silp rõhutamata . Eestlane on rõhu asukoha suhtes väga tundlik . Väike eksimus selles , ja kuulaja seab lause lingvistilise tähenduse kahtluse alla . S.t ta ei usu seda , mida talle öeldakse . Osades situatsioonides annab sõnarõhu nihutamine lausele iroonilise alatooni . Võõramaalased , kes räägivad eesti keelt , peaksid selle seiga endale teadvustama ja lause rütmile rohkem tähelepanu pöörama . Kui grammatikas esineb veel eksimusi ning kõne pole päris sujuv , siis valed rõhud eestlast ei häiri , ent mida voolavamaks kõne muutub , seda enam unustatakse , et tegemist on võõramaalasega , ning sõnumit tõlgendatakse nagu emakeelt kõneleja oma . Vale rütm lauses , ning lause võib saada hoopis vastupidise tähenduse . Vrd. Jüri ei lähe kuhugi . jüRI EI läHE kuHUgi . = Jüri läheb kuhugi . Ülle teab kõike . ülLE teab kõiKE . = Ülle ei tea kõike . Vt joonis <arv>.  Joonis <arv>. Lause Jüri ei lähe kuhugi . skemaatiline põhitoonikontuur väitena ( roheline joon ) ja tema pöördkontuur ( sinine joon ) . Jaatav väitlause muutub intonatsiooni ( valede rõhkude ) tõttu eitavaks .  Artikkel on valminud Sihtasutuse Eesti Teadusfond rahalisel toetusel . Projekt nr <arv>.