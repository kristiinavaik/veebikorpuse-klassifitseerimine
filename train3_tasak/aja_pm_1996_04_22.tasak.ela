kirjak	aja_pm_1996_04_22.tasak.ela	AADU ROOS , ettevõtja , Viljandi <arv>. aprilli “ Aktuaalses kaameras ” räägiti Dvigatelist . Erastamisel müüdi Dvigatel Eesti firmale , nüüd aga püüab väliskapitaliga firma , kes erastamisel tehasest ilma jäi , kohtu kaudu ajada tehas pankrotti , et siis ise odavalt ära osta . Üldinimliku arusaamise järgi oleks asi järgmine : kui mina ( ja miks mitte ka riik ) müün midagi , olgu see krunt , hoone , auto või kasvõi kummut , siis on see minu kui omaniku asi , kellele ma müün . Ma võin jätta mõnele ostjale müümata isegi siis , kui mulle lihtsalt tema nägu ei meeldi . Ilmajäänu võib mind siunata , palju tahab , ja see on ka kõik . Ükski kohus ei võta temalt avaldust minu vastu . Miks on meie seadused nii tehtud , et erastamisel võib iga ostust ilmajäänu hakata kohtu abil tõestama , et just nimelt temal on ostueesõigus . Ja palgata veel pankrotihalduri nagu toodud näites . Järelikult on kogu reformi ja erastamise ideoloogiasse segadused juba planeeritud . Kelle huvides ? Igatahes mitte erastamise ja riigi huvides . Majanduse ja konkreetse ettevõtte suhtes on asi lihtsalt kuritegu . Ma arvan , et Riigikogul ja valitsusel tuleks aega viitmata astuda vastavad sammud , et sellised lollused lõpeksid . Kui erastatav objekt on müüdud , olgu lool lõpp . VALDEKO PAAVEL , Tartu Lugesin keskmise mõnuga M. Mäe kirja Kivisilla taastamisest . Nagu tavaliselt ikka , valmistas kõige suuremat heameelt mõttekaaslase leidmine . Oleme sõprade-tuttavatega sama mõtet mõnigi kord arutanud ja leidnud selle realiseerimiseks piisavalt asjaliku . Siiski ei tahaks Kivisilla taastamist toetada mingeid väga keerulisi kanaleid mööda ega nurgataguselt . Arvan , et Kivisilla fond võiks välja mõelda , kuidas teha kogu protseduur annetajale võimalikult lihtsaks ja atraktiivseks . Mehhanismi väljamõtlemises ei peaks küll midagi üle jõu käivat olema . Ilmselt on märkimisväärsele osale potentsiaalsetest annetajatest oluline teadmine , et annetatud raha läheb kindlasti silla ehitamiseks , mitte aga näiteks fondi ülalpidamiseks ega mingiks muuks otstarbeks , isegi mitte raamatu trükkimiseks . Selles osas on vaja välja töötada kindlad garantiid . Olen üsna veendunud , et lihtsa ja atraktiivse mehhanismi ning kindla garantii olemasolul pole kümne miljoni kokkusaamine Kivisilla taastamiseks eriline probleem . ( Kui on , tuleks tegijaid vahetada . ) Emajõgi on Tartu atraktiivsuse tõstmise üks olulisimaid ressursse . Kahjuks on see siiani praktiliselt kasutamata . H. TAMM , Jõgevamaa Kaks päeva kestis Tallinnas linnameeste jututuba . Oli asjalikke sõnavõtte , kuid hoopis rohkem oli tühja juttu , mida oli ilmselt vaja ainult rääkijatele endile . See jututuba tegi ühe asja siiski selgeks : seal esinenud linnastunud tegelased on muutunud eluvõõrateks . Kellelegi ei tulnud meelde , et eestlane on maarahvas ja on olemas tänu sellele maalapile , kus ta on elanud . Mart Laar siiski toonitas , et maakoolid peaksid säilima , kuid unustas ütleda , mis on selle eelduseks . Esimeseks tingimuseks eestlaste püsimajäämisel on talu ja küla kiire taastamine ning tegeliku peremehe ja omaniku tunnustamine . Sellega ongi juba lootusetult hiljaks jäädud , kuid veel on võimalik alustada . Maareformi ei ole tahetudki edasi viia , seda on kohalikes omavalitsustes istuv nomenklatuur suutnud tõhusalt pidurdada , Toompea abiga muidugi . Tehakse uut maareformiseadust , aga keegi pole kuulnud , mida see sisaldab . Meie rahva tuleviku nimel on vaja Toompeal täispööret , sinna on vaja uut ja inimsõbralikku rahvast . Asi oleks tunduvalt parem , kui põllumajandusministeerium oleks põllumajandusest huvitatud . Seni on ta olnud vaid kõrvalseisja , ainult selleks , et oleks palgalisi kohti . See ministeerium peab enda kanda võtma kõik põllumeeste mured . Kui ta seda ei tee , pole teda kellelegi vaja . Eestlaste kodu on siin , meil pole kusagile minna ja elu maal tuleb taastada . Seda kõike tuleb teha kohe , võibolla annaks kiire tegutsemine maarahvale veel lootuse tagasi . AILI EERMA , Viljandi Märtsis jäid eramajades elavad inimesed ilma eluasemetoetusest . Valitsuse määrusega käesoleva aasta veebruarist peavad elanikel olema ette näidata tshekid kütte ostmise kohta . Miks neid just kaks kuud enne kütteperioodi lõppu nõutakse , on arusaamatu . Miks peab keegi andma mulle puude ostmisel paberi , kui seda pole vaja piima , liha , või jne. korral . Kust võtavad üle <arv>-aastased need nüüd , pealegi kui neist paljud pole suutelised kodust väljagi minema . Kas tõesti on tekkinud arusaam , et need Siberis ja sõjas käinud ning palju läbi elanud vanurid hangivad kütet ebaausal teel ? TIIT ULAS , Tallinn <arv>. aprilli ETV saates “ Otseliin ” käsitlesid riikliku elamuameti ja eluasemefondi juhid ning Hoiupanga esindaja teemat : kas ja kuidas saaks kodanik rajada eluaset ja milline on üldse riigi elamumajanduspoliitika . Negatiivsena lasti paista riikliku või munitsipaalelamuehituse alustamist , kuivõrd see toimuks maksumaksjate arvel . See ongi nii , ainult et tulemusi hakkab ju kasutama seesama maksumaksja ise . Samas on elamuameti enda juures töötava Eesti-Saksa elamumajanduse koostöörühma liikmed väitnud , et munitsipaalmajade ehitamine oleks vajalik kogu Ida-Euroopas , sest teisiti ei õnnestu tekitada korteriturgu . Elamuehitus loob ka juurde töökohti , edendades sel viisil majandust . Kummaline ongi , et Eesti ehitusettevõtjad pole selles suunas valitsusele mõju avaldanud . Riigi ja omavalitsuste tellimused on maailmas kõikjal au sees . Ebatäpne on ka väide , et elamuehituse alustamist taotlevad vaid mõned üürnike ringkonnad , faktiliselt on tegemist üürnike ja omanike ühistaotlusega . Üürnike-omanike suhteid reguleerivas valitsuskomisjonis tuli see ühe põhiseisukohana esile , komisjoni juhid lubasid selle ka valitsusele edastada , kuid saates sellest ei kõneldud . Ei kõneldud õieti sellestki , et on vaja pikaajalisi ( kuni <arv> aastat ) ja madalaprotsendilisi laene . Noore pangajuhi kohta tuleb aga tunnustavalt möönda , et ta oli eakamatest kaasesinejatest märksa enam maa peal , kui ta nentis , et sotsiaalkorterite rajamine oleks ikkagi tarvilik . Realistlik mõtlemine on liberaalsele turumajandusele kindlasti omane . Saates kõlama jäänud juhtmõte , et veel kauaks on eluaseme rajamine väikese protsendi jõukamate privileeg , väga paljusid kindlasti ei rahuldanud . Kohalike valimiste eel tõusevad elamumajanduse probleemid tõenäoliselt päevakorrale ja selles mõttes võisid valitsusringkonnad teha endale antireklaami . LAURI VAHTRE Lauri Vahtre on Isamaaliidu fraktsiooni liige Riigikogus . Maareformi seaduse parandamine on lõpusirgel . <arv>. aprillil olekski see peaaegu lõpule viidud , kui Reformierakond ja maaerakonnad poleks otsustanud jõuda imetabasele kokkuleppele : jagada Eesti ära . Teile linnad , meile maa ja külad . EVPd õõnestav kokkulepe Iseenesest päris kena kokkulepe , millest paljudel inimestel rohkesti kasu ja rõõmu on . Ainuke viga seisneb selles , et maa erastamise sooduskoefitsientide ülihelde jagamine devalveerib EVPsid ja selles pole kindlasti süüdi ei Isamaaliit ega Liia Hänni . Nimetatud kokkuleppe vormistamise lükkaski maareformi seaduse parandusseaduse vastuvõtmise maikuusse . Loodetavasti ei hauta vahepeal välja mõnd veelgi paremat plaani , näiteks et soodustatud soodustused asendada hoopis tasuta jagamisega . Seegi oleks ju päris vahva , aga lubage siinkohal rõhutada , et sugugi mitte kõigi jaoks . Eriti valusalt on löödud tagastatavate majade üürnike pihta . Nendel ei ole krunti , mida soodustatud koefitsiendiga erastada , nendel on ainult pakk EVPsid , mille väärtust lõpmatu soodustamine aina alla kisub . See oli talunike ja majaomanike kokkulepe üürnike arvel . Palun kokkuleppijaid edaspidi mitte pasundada sotsiaalsete pingete leevendamisest . Elagu kollektiivne suurmaavaldus Ent midagi pidid ju saama ka ühistud , endised kolhoosid . Ja saidki . Selleks on võimalus oma kasutuses olevaid maid , mida ei tagastatud ega erastatud piiratud enampakkumisel , saada pikaajalisele ja soodsale rendile . Nimetatud klausliga pidurdub kinnisvaraturu teke oluliselt . Et tegemist on küünilise grupihuviga , ilmneb järgmisest tõsiasjast . Maa piiratud enampakkumisel erastamisele seatakse kindlad piirid , põhjendusega , et Eestis ei tohiks tekkida mõisaid . Hirm mõisa ees on sama paaniline ja sama totter kui mõningates peades lokkav hirm Hansapanga või mõne teise suvalise panga ees . Tänapäeva mõisas ei anta talumehele tallis vitsa ja ei vahetata tema lapsi hurdakoerte vastu . Tänapäeva eduka mõisa sulane elab paremini kui hingevaakuva ühistu liige . Samas pole ette nähtud mingeid pingeid maa rentimisel ühistuks moondatud kolhoosile . Niisiis : erasuurmaavaldus on paha , kollektiivne suurmaavaldus ( viigileheks sõnake “ rent ” ) on hea . Elagu kolhoosikord ! See kokkulepe sõlmiti kõigi nende arvel , kes tahaksid ( linnast ) maale tulla , omale avalikul enampakkumisel maad osta ja seal midagi tulutoovat tegema hakata . Nad ei saa , sest rentnik on ees ja avalikku enampakkumist ei tulegi . Siin tekib küsimus , kuidas võis Reformierakond sellisele kokkuleppele minna . Kas tõesti loodetakse , et linnas on võimalik liberaalne turumajandus , kui maal valitseb kolhoosikord ? Või kuidas peaks kollektiivmõisate konserveerimine meeldima ühele nutikale ja töökale taluperemehele ? Kaotavad väliseestlased Ja lõpuks üks probleem , mis on valusam kui esialgu paistab . Seaduseelnõus seisab , et oma krundi võib täies mahus EVPde eest erastada vaid Eesti alaline elanik , teised maksku rahas . Järelikult : küll Eestis elav mittekodanik , aga mitte välismaal elav Eesti kodanik ehk väliseestlane . Väliseestlasel võib EVPsid olla siis , kui ta on saanud kompensatsiooni , muul juhul peaks ta neid enne ostma ja see tõstaks EVP hinda . Kuna aga Riigikogu “ Mõõdukate ” ettepaneku , mida toetasid isamaaliitlased , et mister MacTamm võiks olla vähemalt võrdne kohaliku Ivanoviga , maha hääletas , ei hakkagi ta neid ostma . Põhjendus lihtne : väliseestlasel raha nagu raba , las maksab halja rahaga . Küllap ta maksabki , aga hinge jääb mõru küsimus : milleks olla Eesti kodanik , kui Eesti seadusandja asetab mittekodaniku minust paremasse olukorda ? Kas varsti tuleb selline kord , et väliseestlane peab teatripileti eest maksma rohkem kui Eesti alaline elanik ? Tal ju raha laialt ? Ärkav ENSV ? Ning eriti kiuslik küsija võiks jõuda probleemini , kas pole see mitte Eesti NSV , mis nõndamoodi tasahaaval ellu ärkab - just nõnda , nagu on ellu ärkamas NSV Liit . Seda , et Ivanov Eestis elades tööd tegi ja vaeva nägi , me tunnistame . Aga seda , et ka MacTamm välismaal elades Eesti heaks palju aega ja raha kulutas , me justnagu ei märka . KÜLLO ARJAKAS Ajaloolane Küllo Arjakas on Keskerakonna peasekretär . III rahvusliku kasvatuse kongress kujunes oma esinejatelt ning osavõtjaskonnalt igati esinduslikuks ürituseks . Kongressi eel ja veel enne avasõnu oli nii mõnelgi tulijal teatavaid kahtlustusi - milleks üldse selline üritus , kes seda ülepea korraldavad , milline on väljund jne. Mõni kartis , et ta on sattunud kunagise ideoloogiaaktiivi uuele nõupidamisele , sest tookordne EKP vaimus “ kasvataja ” osutus nüüd “ rahvuslikuks kasvatajaks ” , liiatigi veel samas saalis . Aga kuna oli teada , et president peab avaettekande , et kõnelevad valitsusjuht ja välisminister ning terve rida tuntud haritlasi , siis tuli ikka kohale tulla . Pealegi jagus kuulajale sekka linnapäid ja maavanemaid , kõrgkoolide rektoreid ja tegevpoliitikuid , teadlasi ja literaate , lisaks õpetajaid ning koguni paar-kolm koolinoort . Idee algusest Kongressi korraldamise idee peaks kuuluma kodakondsus- ja migratsiooniameti peadirektorile Andres Kollistile , kes pakkus kava välja ühes telesaates . Ettevõtmist toetas Eesti Keskerakonna kolmas kongress ja toonase Isamaa volikogu . Ühele erakonnale oleks kongressi korraldamine käinud üle jõu , teisalt oleks ettevõtmine aga omandanud - või teiste poolt külge pandud - erakonnapoliitilise sihituse , mistõttu jäänuks asi nõrgemaks . Nii pakuti kogu üritus välja <arv>. aasta algul peetud erakondade liidrite kolmandal tippkohtumisel , mille järel moodustus üheksaliikmeline kongressi korraldustoimkond . Sinna kuulusid kandvate jõududena Aimar Altosaar , Märt Kubo , Andres Kollist , Jüri Estam jt. , kes kõik kuuluvad erinevatesse poliitilistesse jõududesse , ning mõistagi lisaks erakonnaväliseid tegijaid . Enam kui aastapikkune eeltöö realiseerus III rahvusliku kasvatuse kongressiks . Ühendavaid ja erinevaid jooni Nii möödaniku kongressidel kui äsjasel on nii negatiivseid kui positiivseid ühisjooni . Probleemide püstitus on kolmel kongressil jäänud üldiseks ja sellest johtuvalt jäid III kongressi ettekanded , veel enam aga sõnavõtud väga erinevaks . Alates professionaalsetest kuni populaarseteni . alates populistlikest ilukõnedest kuni professionaalse kretinismi piirimaile , teemakohastest ja teemast täiesti mööda . Kui varem oli aktuaalne iibeteema , siis nüüd rõhutati - küllap me ka Euroopa Liidu ära lammutame nagu ühe teise liidu . Kui varem räägiti üldiselt spordi tähtsusest , siis nüüd kuulati arvamusi ida-aafriklaste lihaskiududest ning Etioopia eranditest . Nii varem kui ka nüüd sattusid tugeva surve alla kooliprogrammid : kes tahtis lisada sinna arvutid , kes kristliku usuõpetuse , kes loodushoiu , kes kindlasti peale tunde veel skautliku tegevuse . Muuseas , nimetatud täiendused on kõik viimaselt kongressilt , ehkki osalt kõlasid ka aastakümneid tagasi . Kui <arv>. aasta kongress oli teemakäsitluselt ulatuslikum ja <arv>. aasta oma mõneti kitsam , siis äsjane üritus oli sellest süntees . Kui <arv>. aasta oma oli korralduslikult ühiskondlikum ja <arv>. aastal pisut riiklikum , siis selleski suhtes oli III kongress kui süntees . Kindlasti aga nii esinejate kui kuulajate tasemelt ja osavõtjate arvukuselt ületas III kongress mõlemad eelnevad . Ühendav on ehk veel seegi , et I kongress peeti omariikluse saavutamise seitsmendal aastal , pärast majanduslike ja poliitiliste olude teatavat stabiliseerumist . Mõneti ka sarnase probleemideringiga III kongress toimus pea samal ajal pärast omariikluse taastamist . Kuidagi sarnane on lisaks veel asjaolu , et varasemate kongresside järel piidus ajakirjandus vaid toimunu refereerimisega , ja nii ka nüüd . Ometigi peaksid teemad ja tõstatatud küsimused olema tähtsad ning kongress mingil moel ka virgutama vastavaid mõttesuundumusi . Ilmselt tuleks tulevikus mitte orienteeruda sedavõrd kestvale plenaartööle suures saalis , vaid kitsamatele töösektsioonidele , vastavalt teemadele . Arvatavasti tuleks üritada keskenduda kitsamale problemaatikale ning põhiliste mõistete eelnevale defineerimisele . Kindlasti peaks olema korralduslikult ette nähtud teatav filter , eriti saalist esiletulevatele kõnelejatele . Sest <arv>. sajandi lõpul ei peaks autoriteetne saal küll kuulama kellegi dekoloniseerija targutusi teemal , et abort tuleks põlisrahva esindajail seadusandlikult keelata ja samas lausa riiklikult soodustada aborte siinelavatel võõrastel . Kongressi väljundist Alati on seda tüüpi kongressidel oluline väljund - kellele räägitakse , mis nüüd peaks muutuma ja kes selle peaks ära korraldama ning ka kinni maksma . Mõni kõneleja nentis , et saalis on ülekaalus juba hallikad pead , noored aga otsivad oma kohta turumajanduses ega hooli rahvuslikust kasvatusest . Õhku jäävad üleskutsed järjekordse riikliku programmi või komisjoni ning mõne uue riigiasutuse ellukutsumiseks või kooliprogrammi täiendamiseks . Väljundina tulev kõnekogumik on kindlasti väga vajalik mõnele tulevikuajaloolasele , päris vajalik osavõtjatele ja üpris vajalik mõnesajale huvilisele . Kuidas ja mis kombel aga aktualiseerida rahvuslikku kasvatust ? Lähemast möödanikust jääb kindlasti suureks eeskujuks loomeliitude aprillipleenum ja selle järgnev mõju ühiskonnale . Paraku ei suuda sama fenomeni enam korrata . Pleenum oli omal ajal väga hästi ajastatud ning protsessid ühiskonnas andsid toimuvaks vajaliku tonaalsuse . Ehk on lootust kokku koguda nö. kriitiline mass autoriteetset rahvuslikku hallollust , et selle kaudu mõjutada riigieelarvet soovitavas suunas , ja rahvuslikku kasvatust silmaspidavas ? Kahtlane , liiatigi saaks mõjutada ja muuta alles <arv>. aasta riigieelarvet , aga see tundub olevat nii kaugel . Kui aga rahvusliku kasvatusega seotud küsimused jäävad püsima ja vastuseid ootama , siis oli korraldustoimkonna arvates kongress oma ülesande täitnud . Sellega tuleks nõustuda . kogunud KAIDO JAANSON “ Nälg ja omavalitsus on sobitamatud . ” Aldous Huxley ( <arv>-<arv> ) “ Mida me tahame oma mängukirega ? Usume , et päästame oma lipitud-lapitud reformidega isamaa ? Usume , et me võime oma rahvuse tulevikku kindlustada , kui me oleme jätnud rajamata tulevase hoone aluse ? ” Lajos Kossuth ( <arv>-<arv> ) , Ungari vabadusvõitleja ja riigimees “ See , kes tunneb ainult üht religiooni , ei tea midagi . ” Max Müller ( <arv>-<arv> ) , saksa-inglise keeleteadlane ja usundiuurija “ Kord , hierarhia , distsipliin ! ” Benito Mussolini ( <arv>-<arv> ) “ Kui nad tahavad rahu , peaksid rahvad vältima nõelapisteid , mis eelnevad kahuripaukudele . ” Napoleon Bonaparte ( <arv>-<arv> ) “ Venemaal muutuvad sõjaväelased harva eraisikuteks , vaevalt koduski . ” Joseph Brodski ( <arv>-<arv> ) IVAR KOSTABI Kuigi Tshehhi Vabariigi presidendi Vaclav Haveli visiit Eestisse ei toonud kaasa maailma üldsust raputavaid avaldusi , ulatub selle tähtsus siiski üle mõlema kohtumisel osalenud riigi piiride , kinnitades kõigile , et Vahe-Euroopa reformiriigid jätkavad pöördumatult eemaldumist minevikust . Intervjuus “ Postimehele ” rõhutab Havel , et Euroopa on jagamatu nii poliitiliselt kui ka julgeolekut arvestades . Seetõttu on nii NATO kui ka Euroopa Liidu huvides , et nad laieneksid , sest see teenib Euroopa kui terviku huve . “ Nad võiksid katta kogu Euroopa kontinendi , ja kui nad ei tee seda , siis avaneb sellega võimalus võimule tulla või võimutseda paljudel ettearvamatutel protsessidel , ” hoiatab Havel . Eduka reformijana ning demokratiseerijana on Tshehhi Vabariik vaatlejate arvates endistest sotsialismimaadest üks esimesi NATOsse ja Euroopa Liitu pääsejaid . See tegi Haveliga ühe pildi peale pääsemise igale Eesti juhile eriti oluliseks . Haveli enda sõnul pole oluline , kas NATOsse pääsevad enne Vishegradi riigid või Balti riigid . Oluline on see , et ükski maa ei tunneks end taktikalistel kaalutlustel kõrvaletõrjutuna ning ei peaks elama tühimikus . Tallinna tuli ta rõhutama solidaarsust Eestiga , millega Tshehhi Vabariiki seovad “ ühised eesmärgid ja püüdlused integreerumisel uuenevasse Euroopasse ” . Sellist suuremeelsust peaksid üksteise suhtes ilmutama kõik endised kaaskannatajad Vene relvade toel loodud kunagisest nõndanimetatud sotsialismileerist , hoolimata sellest , et lääne silmis oleme oma muudatustega paratamatult võistlejad . Haveli toetusavaldus Eestile peaks olema seda mõtlemapanevam , et Tshehhi iseseisvus sõltub ainuüksi geograafilistel põhjustel Eesti iseseisvusest märksa vähem kui Eesti iseseisvus Tshehhi iseseisvusest . Sellest hoolimata ei pidanud Havel paljuks siiagi meid julgustama ja endale tagalat kindlustama tulla . Eesti iseseisvuse võtmed on eelkõige Lätis-Leedus ja Ukrainas , kellest kaks esimest on meie lähimad reformiriikidest naabrid ning kolmas Venemaa nn. lähivälismaa-ambitsioonide üks kõige tähtsamaid tasakaalustajaid Vahe-Euroopas . Kui keegi neist variseb , ei suuda meid aidata ka NATO , isegi koos Vishegradi riikidega . VAHUR KALMRE Parvlaeval Estonia hukkunute omaksed kinnitasid laupäeval Tallinnas peetud koosolekul , et on laevavraki betooniga katmise vastu . Estonial hukkunud omaste rahvusvahelise tugigrupi juht Gunnar Bendreus on öelnud , et laeva betooniga katmise vastu protesteerib valdav enamik tugigrupi <arv> liikmest , pooldades selle asemel vrakile terasvõrgu laotamist . Oma otsustamises peakski Rootsi valitsus ja uus peaminister Göran Persson rohkem arvestama hukkunute omaste arvamusega , kuni selleni , et otsuse sisu määraksidki hukkunute omaksed . Kõige rohkem omaksed , kuid tegelikult kogu ühiskond nii siin- kui sealpool Läänemerd ootab , et tõde Estonia hukkumisest tuleb selgelt päevavalgele . Tragöödia põhjusi uuriva komisjoni lõpparuanne viibib , ning mida vähem on ametlikku vastust , seda suuremaks tõusevad kõikvõimalikud küsimused ja spekulatsioonid . Ainult selgelt väljaöeldud ja kontrollimist võimaldav tõde kummutab jutud salakaubalastist Estonial . Jutud <arv> kilost heroiinist ja <arv> tonnist koobaltist , mille ilmsikstulek ja võimalik üle parda lükkamine tormisel merel viisidki Estonia hukkumisele . Rootsi valitsuse seisukoht on , et otsus Estonia betooniga katmise kohta langetati vajadusest ära hoida rüüsteretki . Valitsuse otsuse taustaks oli Rootsi eetikanõukogu soovitus , milles arvestati omaste sooviga kaitsta laevajäänuid ja nende puhkepaika . Hukkunute omakseid ühendava tugigrupi DIS seisukoht on , et Estonia vrakki tuleb kättesaadavana säilitada kui tunnismaterjali kohtuprotsesside jaoks Estonia ehitanud laevatehase ja Estonia merekõlblikuks tunnistanud Bureau Veritase vastu . Aga ka hukkumise tõeste põhjuste väljaselgitamiseks . Või spekulatsioonide á la KGB-maffia-heroiin-koobalt-Estonia ümberlükkamiseks . Tugigrupp on kindel , et rüüstamiste vastu kaitseks laevavrakki valve jätkamine ja terasvõrk , kuid see ei mataks Estonia saladusi igaveseks . Tõe väljaselgitamisest peaks olema huvitatud ka Eesti riik , sest järjest rohkem on meile hakatud külge kleepima silti narkokaubanduse transiitmaast Idast Läände . Kas Estonia oli/on selle keti üks lüli ? TOOMAS RAUDAM Mul on sussid jalas . Ma pole ainuke , varsti saabub Tarmo Teder “ Päevalehest ” ja paneb ka sussid jalga . Tarmo on konkureerivast lehest , ma ei tohi tema kohta hästi öelda , aga sussid on meil ainukesena jalas . Tarmo pole enne Tuglase majas käinud , nagu ta mulle tunnistab , see on kindlasti negatiivne ja ma ütlen selle kohe ära . Me oleme siia vaatama tulnud , kuidas Toomas Liivist Underi-Tuglase keskuse uus direktor tehakse . Toomas on mulle natukese aja eest kesklinna bussipeatuses vastu õlga koputanud ning öelnud , et tema läheb lilli vaatama , olevat kästud tshekiga osta , ei tea , kas lillemuttidel Virus tshekke on . Mina mingu sellega , ütleb , ja lükkab mu äsja ette sõitnud “ kaheksateistkümne ” peale . Ma saan juba ei tea mitmendat korda aru , et Toomasel on huumorimeelt , aga otsustan , et võtan selle oma intervjuu esimeseks küsimuseks . Olin kohal esimesena , lahke perenaine Ülle Kurs lubab mulle selle eest talongi anda , see on vist nali , ma ei tea . Lähen alla riietehoidu , panen mantli ära ja sussid jalga . Sussid , sussid . Nüüd olen Tuglase esimese korruse toas , vist külalistetoas . Mine käi ringi , ütles August mulle . August Eelmäega on mul selline suhe , et mitte kunagi ei julge talle esimesena sina öelda , peab ootama , millal tema sind esimesena kõnetab ja sinatamine enam-vähem kindel on . Ole sa tänatud , mul just selline mõte oligi , et lähen käin veidi ringi . Kuni teised ka tulevad . Tarmo on teistest esimene , kui selle järgi võtta , siis on minul null-koht . Või null-talong . Mida pole . Ega tule . Äärepealt oleks välja lobisenud , et Toomast tänaval nägin , mine tea , hakkavad ehk närveerima , kuigi nemad vist tunnevad teda rohkem kui mina . Ei märkagi , millal ta jõudis . Äkki on olemas , küsib : Kuule , vaata , kas juuksed ikka on korras ? See on Toomas . Toomas Liiv , Tuglase-Underi kirjanduskeskuse uus direktor , kes hakkab varsti kõnet pidama . Ta on kirjandust kõvasti uurinud , aga doktorist millegipärast ilma jäänud . Nagu ikka , jääb mul hing kurku kinni , kui ma selle peale mõtlen , kui kuulsad sõbrad ja tuttavad mul on . Lähen mööda tänavat ja mõtlen : Soosaar , Kiik , Remsu , Valton , Veidemann ja isegi President . President on suure tähega austuse märgiks , see pole inimese nimi . See on umbes sama , mis püsti tõusta , kui Lennart tuleb . Seda peab oskama , mina olen üks kord vähemalt vahele jäänud - siis , kui härdimusega mõtlesin , kui kuulsad tuttavad ja sõbrad mul on , ja siis Ta tuli ja mina , rumal , jäin istuma , kohtlane muie näol . Noh nii , ma kirjutan juba nagu Kivastik ja Tammer kokku , aga nemadki on mul olemas , kolleegid suisa . Pühendaks selle neile , aga Kiva on konkurent “ Kultuurilehes ” , vist ei tohi , ja Tammer on liiga oma , ei sobi . Ja üldse ei tohi endast nii palju rääkida , kui peab rääkima Toomasest , Liivist ja sellest , et temast tehakse nüüd keegi , kes ta kunagi varem pole olnud . Mis ta küsiski ? Ahjaa , juuste kohta , kohe hakkavad välgutama , sest langovitsid on juba kohal . Ütlen üldistatult , sest meie oma , Peeter , on kõige parem , tal on kasvu , oma küünarnukiga lükkab ta teised lihtsalt kõrvale . Juuksed on korras . Kõõma vähe on , ma pühin ära . Rapsin Toomase õlad puhtaks . Noh , nüüd võid minna . Kas sa Head and Shouldersit ei tarvita ? - Mis see on ? - Kõõma vastu , shampoon , täitsa hea , ma proovisin . - Mul on üks laste oma , sellega ei aja nutma , pole ka väga viga . Toomas läheb seisab Tukla vana teleka ette , nii on piltniku soov , pärast tulevad teised ka ja kõik see näeb nii uhke välja , nagu valitaks Ameerika Ühendriikide presidenti ja üks kandidaat on minu tuttav . Kui nad seal välgutavad , katsun mina Tukla kaasaskantava raadio , rõverohelise “ Spidoola ” antenni puuduvat nuppu ja mõtlen , et kes selle küll pihta panna jõudis . Mööda läheb August ( nüüd julgen juba nii öelda , kuigi ta on minust palju vanem ja rohkem elu näinud ) , küpsisetaldrik käes , meie pilgud kohtuvad , August naeratab , mina pööran oma pilgu maha - häbi , häbi on , härrased . Kahtluste hajutamiseks lähen uurin teisigi asju , raamatuid kapis , veel üht raadiot , pilte seinal , luigekaelaga Elot , kolme või nelja Friedeberti ja varsti hakkabki kergem , enam ei tule pähe mõtet , et kes võttis või tõi . Vahepeal on inimesi juurde tulnud - kõik kingades , ainult minul ja Tarmol on sussid , aga Tarmo läheb varsti ära , lehele nuppu tegema , ja mina jään üksi . Sa näed nendega nii armas välja , ütleb üks ilusatest , Maimu . Tema teine nimi on Berg , veel varem oli Vahing ja veel veel varem veel midagi , aga seda üldsus enam ei mäleta , Maimu ise mäletab küll , selles olen kindel . Tema on ka üks neist , kelle üle ma uhkust tunnen . Teine ilus on Eva Lille , aga teda ma nii hästi ei tunne . Mulle tuleb meelde , et üleeile helistas mulle Piret Viires , tema on tubli , ja ütles , et kas ma ei tuleks Tuglase majja uue direktori sisseõnnistamisele . Ütlesin , et muidugi ja panin toru ära , siis aga hakkasin mõtlema , et kes see Toomas olla võiks ja mõtlesin , et küllap Liiv , aga siis hakkas piinama , et ma ise . Minu nimi ju ka Toomas . Helistasin tagasi ja sain teada , et ei ole ise , on Toomas , Piret veel küsis , et kas ma ikka aru sain , millega on tegemist . Ma sain tema peale natuke pahaseks , aga põhjuseta , sest kui ma Toomast tänaval nägin , siis ütlesin : Kuule , ma kuulsin , et sind valitakse Liivi keskuse direktoriks . Hakkasin kohe nalja tegema , et oma topakust varjata , aga oli vist aru saada , et nii ma mõtlesingi . Veel küsisin , et kas ta Maimu retsi mulle sinna ära ei tooks ja Toomas lubas , aga muidugi ei toonud . Maimu on sama Maimu , kellest enne juttu oli , hiljuti kirjutas ta põneva pealkirjaga raamatu , “ Mina , moeajakirjanik ” ja mul on tarvis , et keegi sellest kirjutaks . Noh , nüüd on kõne pihta hakanud , olen oma maki lauaservale pannud , sealt on Tooma suuni umbes kaks meetrit , ehk võtab . Võttis , see on nii hea kõne , et VAJUTAN CAPS LOCK I PEALE , SEALT TULEVAD SUURED TÄHED , NEID PEAKS NÄGEMA NII PIME KUI POLIITIK : AGA KUI ME NÜÜD VAATAME ( Toomas võtab taskust rahapaki ) , SIIS MEIE RAHAD ON , KUIDAS NÜÜD ÖELDAGI , RAHAKS TEHTUD KULTUURILUGU . ME NÄEME , ET KIRJANIKUD ON SIIN VAIELDAMATULT JUHTIVAD . EHK TEISITI ÖELDES , KIRJANIKUD DISKRIMINEERIVAD TEISI LOOMEINIMESI . KUID PROBLEEM POLE MITTE SELLES ( SEST ÜHEKROONISEL ON KA KUNSTNIK RAUD ) , VAID SELLES , KES ON SELLE PILTLIKU KIRJANDUSLOO VÕI KIRJANDUSLOO PILTIDES KIRJUTANUD . KUPÜÜRIDE ALT LOEME KAHT NIME , SIIM KALLAS JA RUDOLF JALAKAS . JÄRELIKULT KANNAB IGA EESTLANE OMA TASKUS SIIM KALLASE JA RUDOLF JALAKASE KIRJANDUSLUGU ( Turtsatused saalis , mis ähvardavad paisuda homeeriliseks naeruks . ) MA EI TAHAKS , ET SELLE ÜLE NII VÄGA NAERDAKS . ASI ON TÕSINE . SEST VAADAKEM NEID KUPÜÜRE VEIDI LÄHEMALT . SIIA ON KIRJUTATUD MINGID NUMBRID , JAKOBSON <arv> , KOIDULA <arv> , TAMMSAARE <arv> , HURT <arv>. MILLEGA TEGELES KÕIGE KÕRGEMALT HINNATUD KIRJAMEES JAKOBSON ? KIRJUTAS ISAMAAKÕNESID ! KOIDULA ? KIRJUTAS ISAMAALUULET ! JÄRELIKULT MAKSAB KÕIGE ROHKEM ISAMAAKÕNE , SELLE JÄREL ISAMAALUULE . JA KUPÜÜRIDE TAGA ON MINGID PILDID , PÄäSUKE , TALUD , TAMM , KALJUD JA MERELAINED . SEE KÕIK NÄITAB , ET TEGEMIST ON ÜLIMALT KOMPLITSEERITUD TEOSEGA , MIS KÄSITLEB ÄRKAMISAEGA . SEE ON TUNNUSLIK AJALE , MIL KROON TULI - LAULEV REVOLUTSIOON JA NII EDASI . JUHIN TÄHELEPANU , ET HILISEMAT AEGA , UNDERIT JA TUGLAST KUPÜÜRIDEL POLE . MEIE ASUTUSE NIMEGA ON SEOTUD ÜHE TEISE KIRJANDUSLOO , MA ÜTLEKSIN MITTE VÕIMALUS , VAID KOHUSTUS . MA EI USU , ET KALLASEL JÄTKUKS JULGUST ÄRA ÖELDA , KUI ME TEMA KÄEST KÜSIKSIME RAHA MITTE AINULT KUPÜÜRIDEL OLEVATE AUTORITE , VAID KA NÄITEKS TUGLASE JA UNDERI UURIMISEKS . Kui kõned otsa saavad , pakutakse veini . Ma ühe klaasi võtan , aga see tähendab seda , et küsimus , mida küsida tahtsin , läheb meelest . Oled sa õnnelik ? küsin Toomalt . Vastus , kui ma õigesti mäletan , oli vist jaatav . Või oli midagi nii kavalat , et jäin jälle lolliks ja mälu neid asju ei mäleta , mis talle endale halvad on . Aga ma küsisin susside kohta ka . Sa siin rääkisid pluralismist ... - Ja skisofreeniast . .. aitab Toomas mind . Seda ka , aga sussid on kõik ühe numbriga , see ei vasta sinu poolt välja pakutud põhimõtetega mitte sugugi . Sa peaks nii tegema , et iga inimene saaks oma jala järgi valida , muidu siin mõnd ebastandardse jalaga inimest...mõnitatakse . Tooma pilk muutub mõtlikuks . Sa mulle õnne ei soovigi ? - Me ju klaase lõime kokku , kas sellest ei piisa ? - Lõime või ? v Lõime , sa ei pannud tähele . - Siis küll . Siis me lähme aega , ma tahtsin kirjutada aeda , aga Tuglase aeda minemine on sama kui aega , tulevad meelde need ajad , kui Tuglas siin ise tuld tegemas käis , sellepärast jäägu nii , kuis oli . August ja Valter ( Kruut ) teevad tule üles , rahvas koguneb ümber . Ma olen osadele liiga teinud , pole kõiki nimepidi nimetanud , isegi eelmine direktor on meelest läinud , ometi on ta tubli olnud , nagu kõnedest selgus , mina , rumal , aga mõtlesin , et lasti lahti . Ütlen seda nime süü lunastuseks nüüd kaks korda , teisi üks . Piret Kruuspere , Piret Kruuspere . Jaan Undusk , teda ütlen üks kord , kuigi ta on rohkem väärt nii teadlase kui kirjanikuna , aga praegu on ta lihtsalt rahvas , üks neist , kes lõpuni kohal ja kindlalt jalul . Viimane asi , mis mul meenub , on see , kuidas Adson siinsamas aias maja nurga ja puu tagant vene tanke luuramas käis . Peilin selle koha tunde järgi välja ning jään ootama . Taksot . TAMBET KAUGEMA On neetult kahju , et Edgar Savisaar ei täitnud oma lubadust lahkuda pärast lindiskandaali ( ehk mäletate , need Tina Turneri lindid , mida Savisaar Soome raadiost ilma Eesti Autorite Ühingu loata salvestas ) jäädavalt poliitikast . Keskerakonna kongress ( hulk daame roosas ) ja Edgar Savisaare viimane sõnavõtt lätlaste ajalehes ( hallomees Harri Tiido ainetel : valge hobuse pesemine , et selle seljas taas areenile ratsutada ) annavad märku , et tegelikult ei ole tal taandumist kavas olnudki . <arv> “ Postimehe ” tänast lugejat on juba hämmeldusest silmi hõõrunud ( ja iga hetkega tuleb neid juurde ) , nende pilgud rändavad lehekülje ülaserva , et kontrollida , kas üldse on tegu kultuurileheküljega , ja kui on , miks siis selline kohatu jutt . Kohe selgitan : siinkirjutaja võttis nõuks analüüsida , kas Edgar Savisaarest saaks kirjutada mõne näitemängu või tuleb dramaturgilisest materjalist ikkagi puud . Miks väideti kirjatüki alguses , et oleks parem , kui siinse loo kangelane ei rühmaks enam poliitikas ? Näitekirjanikud võivad teile kinnitada : näidendit on märksa lihtsam kirjutada , kui peategelase prototüüp on kas juba mulla all ( ajaline distants annab asjale salapära ! ) või on ta kuhugi kaugele ära reisinud , hakanud tegelema hoopistükkis teise asjaga . Tuleb Agu Sihvka kombel kõik ausalt üles tunnistada : on veel üks väga tõsine põhjus , miks neid ridu oleks ehk Edgar Savisaare poliitikast lahkumise järel palju kergem arvutiekraanile panna . Nimelt ei kuulu Edgar Savisaar kaugeltki siinkirjutaja lemmikpoliitikute hulka ( või neid üldse on , ehk mõni tuttav , kes poliitikasse trüginud , aga siis pole ju tegemist poliitilise eelistusega ) ja sugugi ei tahaks talle rahva seas asjata reklaami teha ( “ Vali Keskerakond - pehmem , kuivem ja muretum tunne ! ” ) . Ilmselt tuleb süda siiski kõvaks teha ( pole ju isegi kultuuritoimetajal õigust eelistada ühte parteid teistele ) ja eesti draamakirjanduse tuleviku nimel see analüüs lõpule viia , sest kui peaks selguma , et Edgar Savisaarest ikkagi näidendit ei saa , on näitekirjanikel targem valida mõni teine kangelane ( saagu nimetatud näiteks Nukitsamees , Karl Säre või karupoeg Puhh ) . Ajaloost tuntud inimestest on ennegi näitemänge ja dramatiseeringuid kirjutatud . Ka meil Eestis , võtame või Jaan Krossi kirjutatu põhjal valminud lavastused ( kas või mehest , kes ei mahtunud kivile ) . Seega pole siinkirjutaja mõttes midagi uut , ehkki , tõsi , poliitikutest on ka mujal maailmas üpris vähe näidendeid kirjutatud . ( Näite ) kirjanik peab tema kaasaja poliitikuid tühisteks tüüpideks , kelle seast vaid aeg on suuteline välja sõeluma need vähesed , kes väärivad kirjaniku sule alla sattumist . Ja sedagi alles sajand pärast poliitiku surma . Asjaolu , mis ei räägi kõnealuse näitemängu kirjutamise poolt . Iga poliitik unistab aga sellest , et juba tema elu ajal püstitataks talle monument , olgu või värssdraama vormis . Kahtlemata leiaks mõne tubli ning kirjaoskaja keskerakondlase , kes nõustuks seda näidendit valmis treima ( Ülo Russakul on asi juba käpas , ehkki draamavormi ei ole ta varem vist katsetanud ) . Paraku läheb aga raskeks õige teatri leidmisega , kus nõustutaks sedasorti kõmulist näidendit repertuaari võtma . Iseasi , kui Keskerakonnal oleks plaan oma ajalehe kõrvale ka oma teater asutada . Kuid vaevalt . Ja tore on , sest näitekirjandusse oleks sellisel parteilisel dokumentaaldraamal kindlasti vähe midagi lisada , ning vaatamata tõenäolisele publikumenule langeks sedasorti näitemäng üsna peagi unustusehõlma . Moonutatud dokumentaalsus tapab siin kunsti , sest vaataja ei tegeleks pimedas saalis istudes sugugi kunsti nautimisega , aga kõrvutaks fakte ning tõmbaks taskumärkmikku ristikesi , et kus autor omadega võpsikusse pani . Ometi oleks nukker nõnda lihtsalt Savisaare-näidendi ideest loobuda ja pillid ( tromboon , klarnet , tuuba jpt. ) kotti pista . Dramaatiline situatisoon ( kus ühed ei taha ja teised ei või enam ilma näidendita elada ) on ju olemas . On jõuline peategelane elik kangelane , kes oma turjal kannaks kogu teatriõhtu dramaturgilist telge . Ja on armastav emand , kes toetab kangelast raskel hetkel kaenla alt ning seob tema haavu , vajaduse korral astub aga ise vaenlasele vastu ( nagu Estonia teatri taga seisev mehe ning lastega naisfiguur ) . Samuti on ka kaks omavahel vaenutsevat kuningannat , Andra I ja Siiri VII , kelle karm , aga õilis vastasseis lisaks jumet igale tragöödiale . Rääkimata siis väiksemaist vendadest ( olgu näideteks sõjasulased Rein ning Küllo ) , kes annavad ajaloolisele tragöödiale tõelise mastaapsuse ( lava peab ikka rahvast täis olema , kuidas siis muidu ! ) . Nimelt ajalooline tragöödia on vorm , millesse on tarvis see näidend valada . Kõik muu , kaasa arvatud muusikal , seekord lihtsalt ei sobi . Kahtlemata läheb tarvis Shakespeare'i või Strindbergi hanesulge , et kõik see kirgede kaskaad ühte näidendisse kokku panna . Ei vähimatki kahtlust : tegelikult toimunust tuleb võtta vaid kõige olulisem , mis oma dramaatilisuses köidaks vaatajad toolide külge ( näiteks : Ääsmäe võilao vallutamine ) , kõik muu segav tuleb kõrvale heita . Ajalooline tõepära on tarvilik üksnes siis , kui see näidendi mõjujõusse midagi lisab . Arusaadavalt tuleks muuta tegelaste nimed ning kanda tegevus näiteks Macbethi või muistse vabadusvõitluse aega . URMAS PAIDRE , Münster Täna ja homme Washingtonis peetava Rahvusvahelise Valuutafondi ( IMF ) ja Maailmapanga kevadistungi üks peateema on laenukapitali suurendamine <arv> miljardi dollari võrra . Viimasel ajal on nõudlus krediitide järele oluliselt suurenenud - eelmisel aastal taotleti IMFilt kolm korda rohkem laenu kui aasta varem . Riigieelarve komplitseeritud olukorra tõttu ei poolda USA laenukapitali suurendamist , ameeriklaste seisukohta pooldavad ka Saksamaa ja Shveits . Konverentsi teine tähtis teema on tsentraliseeritud andmepanga loomine , kus oleks info maailma majandus- ja rahandusinfo kohta . Sinna on kavas koguda andmeid alates inflatsioonist ja lõpetades ringluses oleva sularaha kogusega . Andmepanga loomine peaks aitama IMFil ja Maailmapangal ennetada võimalikke finantskriise ning neile operatiivselt reageerida . Kevadkonverentsil arutatakse ka arengumaade võlaprobleemi . Nimelt kuulub IMFile ja Maailmapangale kaks kolmandikku rahast , mis on laenatud maailma <arv> vaeseimale riigile . Washingtonis töötatakse plaani kallal , kuidas vähendada nende riikide võlakoormat . IMF ja selle sõsarorganisatsioon Maailmapank on viimastel aastatel olnud rahvusvahelise laenupoliitika tugisambad . Ida-Euroopa majanduse jaluleaitamine , ülesehitustöö sõjast purustatud Bosnias , abi Aafrika arengumaadele - kõikjal loodetakse nende abile . Venemaale antud laen on poliitilise suunitlusega Eelmisel aastal toetas IMF <arv> miljardi dollariga Mehhikot , mis oli sattunud raskesse rahanduskriisi . IMFi raha kasutati õigesti , uue majandus- ja rahandusprogrammi abil on Mehhiko “ tequila-shokist ” üle saamas . Harva on IMFi laen olnud nii poliitilise suunitlusega kui hiljuti Venemaale lubatud <arv> miljardit dollarit . Hoolimata sellest , et Moskva lubas nii eelarvedefitsiidi kui inflatsiooni vähendamist ja majanduspiirangute kaotamist , peavad paljud vaatlejad laenu andmist enne valimisi läänemaailma otseseks toetuseks president Jeltsinile . IMFi tegevdirektor Michael Camdessus on samas ähvardanud , et kui Venemaa majandus pöördub pärast valimisi kommunismiradadele tagasi , lõpeb ka dollarite vool . AP-BNSi teatel otsustas IMF <arv>. aprillil laenata <arv> miljonit dollarit ka Ukrainale . Laen peab aitama Ukraina majandusreformi teostamist . Eile teatas uudisteagentuur dpa , et Maailmapank otsustas eraldada <arv> miljonit dollarit Lääne-Jordani piirkonnale ja Gaza sektorile . Maailmapanga president James Wolfensohn ütles , et võimalik on veel <arv>-<arv> miljoni dollari eraldamine . Maailmapanga laenu abil kavatsetakse luua uusi töökohti neile palestiinlastele , kes on kaotanud pärast Iisraeli-poolset piiri sulgemist elatusallika . IMF ja Maailmapank asutati <arv>. aastal USAs , organisatsioonid alustasid tegelikku tööd kaks aastat hiljem . Maailmapanga esialgne ülesanne oli Teises maailmasõjas kannatada saanud riikides tehtava ülesehitustöö finantseerimine . IMFi ülesandeks sai stabiilse maailma rahandussüsteemi väljatöötamine ja selle säilitamine . Mõlema organisatsiooni peaülesannete hulka kuulub ka arengumaade toetamine . MARKO MIHKELSON , Moskva Venemaa kütuse- ja energeetikakompleksi võib tõemeeli pidada riigi majanduse peamiseks alustalaks . Esialgsetel hinnangutel peaks Venemaa kütusetööstus tänavu andma koguni <arv> protsenti ekspordi kogumahust ning veidi üle kolmandiku riigieelarve tuludest . Kütusekompleksi valmistoodang on samuti hämmastama paneva osakaaluga - üle veerandi kõigist Venemaal toodetud kaupadest tuleb just sellest tööstusharust . Kivisöetööstus areneb Venemaa kütuse- ja energeetikaministri Juri Shafranniku hinnangul tagab kompleksi toodang kogu riigi majanduse normaalse funktsioneerimise . “ Ekspordipotentsiaali realiseerimine toob Venemaa eelarvesse arvestatavaid summasid ning on oluliseks allikaks mitte üksnes kütuse- ja energeetikakompleksi finantseerimisel , vaid ka teiste ettevõtete toetamisel , ” rõhutab Shafrannik . Möödunud aastal saadi Venemaal koos gaasikondensaadiga <arv> miljonit tonni toornaftat . Sel aastal kavatsetakse sisuliselt säilitada eelmise aasta tase ( <arv> miljonit tonni ) . Veidi üle poole toornaftast töötatakse ümber . Nafta- ja gaasitööstuse kõrval areneb ka kivisöetööstus . Tänaseks on rajatud üle <arv> aktsiaseltsi , seejuures on <arv> ettevõtte aktsiate kontrollpakk riigi käes . Esimest korda viimase kümne aasta jooksul õnnestus Venemaal stabiliseerida kivisöetoodang <arv> miljoni tonni tasemel . Sel aastal kavatsetakse toota juba <arv> miljonit tonni . Kütusekompleks on esirinnas oma kapitalimahutuste ( <arv>. aastal üle <arv> triljoni rubla ) ning välisinvesteeringute poolest . Ainuüksi kahel viimasel aastal on Maailmapank eraldanud investeeringuteks <arv>,<arv> miljardit dollarit . Kõik pole siiski nii roosiline . Tõsine probleem on ettevõtetevahelised võlgnevused . Nii näiteks on tarbijad Venemaa riiklikule energeetikasüsteemile võlgu <arv> triljonit rubla . Riiklik aktsiaselts Gazprom ei ole oma kodumaistelt klientidelt saanud tagasi <arv> triljonit rubla , SRÜ riigid võlgnevad maailma võimsaimale gaasikompaniile koguni <arv>,<arv> miljardit dollarit . Oma hiigelkasumite ja väga mõjuka positsiooni juures tunneb kütusetööstuse eliit tõsist muret lähenevate presidendivalimiste pärast . Venemaa ühe suurima naftakompanii LUKoil president Vagit Alekperov on veendunud , et kommunistide võimuletulekuga takerdub naftakompaniide areng . Kütusetööstuse eliit toetab Jeltsinit Juba praegu on märgata tendentse , mis ei luba naftakompaniidel loota suurtele välisinvesteeringutele . Jutud kommunistide natsionaliseerimiskavatsustest on sundinud välispartnereid äraootavale seisukohale . LUKoili aktsiad on juba mitmendat nädalat sisuliselt külmutatud ning investeeringute osas tuleb praegu loota üksnes iseendale . Seepärast on kütusemagnaadid avalikult teatanud , et toetavad praegust Venemaa presidenti Boriss Jeltsinit , kes pürgib Kremli peremeheks edasi jääma . Nii näiteks on Alekperov Jeltsini usaldusisik naftarikkas Tjumeni oblastis . LUKoili president lubab omalt poolt teha kõik , et Jeltsin tagasi valitaks . Seega sõltub eelolevatest presidendivalimistest väga tõsisel määral Venemaa kütuse- ja energeetikakompleksi edasine areng . Arvestades selle määravat osa riigieelarve rahastamisel , võivad negatiivsed nihked destabiliseerida kogu majandust . URMAS TOOMING <arv>. aprillil andis erastamisagentuuri ( EEA ) nõukogu agentuurile volitused sõlmida ostu-müügileping Balti Laevaremonditehase ( BLRT ) riigile kuuluva vara osas . Parimaks pakkujaks oli aktsiaselts Jaronex , mille miljoni- kroonisest aktsiakapitalist kuulub <arv> protsenti investeerimisfirmale Talinvest . Kui ostu-müügileping sõlmitakse , võib uuel omanikul tekkida raskusi oma vara töösse rakendamisega , sest enamus tehase olulistest tehnoloogilistest sõlmedest kuulub aktsiaseltsile BLRT . <arv>. aastal võttis BLRT kollektiiv ettevõtte rendile . Rendilepingu lisad andsid tollasele kollektiivile õiguse vara väljaostmiseks , mida <arv>% ulatuses ka tehti . Rendilepingu tähtaeg sai täis <arv>.detsembril <arv>. Et ei riik ega rentija avaldanud soovi lepingu tühistamiseks või ümbertegemiseks , siis muutus leping automaatselt tähtajatuks . BLRT on ettevõtte <arv> protsendi varade omanik Laevaremonditehase riigile kuuluv <arv>% varast oli erastamisnimekirjas alates <arv>. aasta aprillist . Pärast esimese erastamisvooru nurjumist läks vara erastamisjääkidesse ning erastamisprotsess hakkas venima . EEA põhjendus vara müügi venimisele oli , et puuduvad piisavad pakkumised . BLRT peadirektori Fjodor Bermani väitel algas BLRT riigile kuuluva vara müük <arv> miljonist , edasi käis jutt <arv> miljonist kroonist . <arv>. aprillil <arv>. a andis EEA nõukogu agentuurile volitused BLRT riigile kuuluva vara müügiks aktsiaseltsile Jaronex , mis pakkus ostuhinnana <arv> miljonit krooni . BLRT pakkumine oli <arv> miljonit krooni . “ Postimehe ” andmetel pakkus Jaronex investeeringutena <arv> miljonit krooni kolme aasta jooksul , BLRT aga <arv> miljonit . Järelmaksu lubas Jaronex tasuda <arv> , BLRT <arv> aastaga . “ Postimehe ” andmetel pandi riigile kuuluvad varad müüki koos nendel lasuvate kohustustega . Varade hulka kuulub ka hoone , kus BLRT on riigiettevõttega Eesti Raudtee sõlmitud lepingu alusel remontinud elektri- ja diiselronge ning taastanud paakvaguneid . Selleks on aktsiaselts BLRT tootmishoonesse investeerinud <arv>,<arv> miljonit krooni ning investeering on majandusministeeriumiga kooskõlastatud . Leping ei lõpe enne , kui rendileandja on BLRTle investeeringu hüvitanud . Seega on kaks võimalust - kas <arv>,<arv> miljonit krooni maksab BLRTle tagasi riik või vara uus omanik kui uus rendileandja . andmetel on EEA esindajad EEA nõukogule väitnud , et hüvituse maksab Jaronex täiendavalt ostuhinnale . Kui aga <arv>,<arv> miljonit krooni peab BLRTle tasuma riik , tuleb see lahutada Jaronexi pakutud ostuhinnast . BLRT on <arv>,<arv> miljonit krooni juba maksnud ning vastavalt erastamisseadusele on mõlemal pakkujal võimalus pool hinnast tasuda EVP-des . BLRT valdused ümbritsevad Jaronexi omi Jaronexi juhatuse esimees Endel Tomberg ütles reedel “ Postimehele ” , et teisipäeval ilmselt kohtuvad Jaronexi juhatuse ning Talinvesti esindajad BLRT-i juhtidega , et arutada võimalikku koostööd ja kompromisse . Talinvesti juhatuse esimees Jaak Roosipuu mainis reedel , et tema ei ole sellest kohtumisest midagi kuulnud . Üldse olevat erastamisest vara rääkida , sest läbirääkimised alles käivad . Berman ei näe esialgu Jaronexiga mingit koostöövõimalust . Isegi siis mitte , kuid Jaronex püüab oma vara BLRTle müüa . “ Kui EEA nõukogu on teinud otsuse erastada BLRT riigile kuuluv vara just sellele pakkujale , siis peab uus omanik ise toime tulema , ” arvab ta . Bermani sõnul kuulub tehase territooriumil asuvast kahest sadamast üks täielikult BLRTle . Teises sadamas on riigi oma dokk ning kaid , kail olevad kraanad ja muud seadmed kuuluvad aga jällegi BLRTle . Bermani hinnangul tuleb tulevasel omanikul investeerida <arv>-<arv> miljonit krooni , et kaid korda teha ning sinna vajalikud seadmed muretseda . Ka kõik tehase territooriumil asuvad raudteeharud , mis viivad kaide juurde , kuuluvad BLRTle . Aktsiaselts BLRT investeeris tootmisse <arv>. aastal <arv> miljonit ning <arv>. aastal <arv> miljonit krooni . Riigimakse tasus ettevõte mullu <arv> miljonit krooni , käive oli <arv> miljonit krooni . Krediidiinfo andmetel on <arv>-kroonise aktsiakapitaliga riiulifirma Jaronex asutatud <arv>. aasta oktoobris . Endel Tombergi sõnul on firma praegu ümberregistreerimisel äriregistrisse , nüüd juba miljoni kroonise aktsiakapitaliga . Talinvestil on kummaline partner Jaronexi üks osanik AS Faabula on krediidiinfo andmetel likvideeritud <arv>. detsembril <arv>. Selle aktsiaseltsiga on tihedalt seotud AS Balpada tegevdirektor Pavel Kondratenko , kes vallandati <arv>. märtsil <arv> usalduse kaotamise tõttu . Mullu oktoobris algatas Tallinna majanduspolitsei Kondratenko suhtes kriminaalasja seoses ametiseisundi kuritarvitamisest tulenevate riisumistega . AS Balpada tegutseb BLRT territooriumil ja teeb tehasele allhanketöid . Faabula on BLRTle võlgu ligi <arv> tuhat krooni . Jaronexi teine osanik , Vavekor ostis mullu novembris <arv> miljoni krooni eest <arv> protsenti teise laevaehitusfirma , Tallinna Meretehase aktsiatest . Ühe kolmandikuga on Vavekori osanik ka Balti Projektijuhtimise AS . Endel Tomberg on nii Vavekori kui Jaronexi juhatuse esimees . EEAl on alates <arv>. aprillist Jaronexiga ostu-müügi lepingu sõlmimiseks aega <arv> päeva . URMAS TOOMING Riigiettevõte Tallinna Sadam suudab omavahenditest investeerida aastas umbes <arv> miljonit krooni , mistõttu ettevõtte põhiprobleem ei ole välislaenude , vaid hoopis garanteeritud kaubavoogude saamine . Tallinna Sadama rahandusdirektori Sandor Liive väitel käisid Kuveidi fondi direktorite nõukogu esindajad pool aastat tagasi Tallinnas ning olid valmis andma laenu Muuga sadama arenguprojekti jaoks . Laenutingimused olid Eestile soodsad , pealegi ei olnud Kuveidi fondi laenuraha seotud mingi konkreetse projektiga . Samas nõudis Kuveidi fond riigi garantiisid , mida Liive sõnul on raske saada , sest laenuraha oli kavandatud Kuveidi dinaarides . Seetõttu on Kuveidi fondi laenprojekt jäänud esialgu soiku . Tallinna Sadama peadirektori Enn Sarapi sõnul suudab ettevõte ka ilma välislaenudeta toime tulla . Liive mainis , et Euroopa Investeerimispanga <arv> miljoni eküü suurune laenuliin on Tallinna Sadamale siiani avatud , kuid seda raha ei ole ettevõte esialgu saanud . Sarap mainis , et Tallinna Sadam on kindlalt säilitanud oma koha transiitsadamana , sest <arv> protsenti sadama käibest moodustab transiit . Soome sadamate puhul on see protsent oluliselt madalam . SPORDITOIMETUS Pärast MK-võistluste järjekordset turniiri Ipswichis võime oma naisepeevehklejaile Atlanta OMil veelgi kindlamalt loota - Inglismaal mahtus pjedestaalile koguni kolm Eesti naismusketäri . Turniiri võitis <arv>. aasta maailmameister Oksana Jermakova , kes otsustavas kohtumises alistas shveitslanna Gianna Bürki ( <arv>. aasta MMi viies ) <arv> : <arv>. Esikohakohtumiseni jõudmiseks tuli Jermakoval veerandfinaalis alistada hispaanlannast eksmaailmameister ( <arv> ) Taime Chappe ( <arv> : <arv> ) ja poolfinaalis naiskonnakaaslane Maarika Võsu ( <arv> : <arv> ) , kes eelmises ringis oli võitnud itaallanna Sara Cometti <arv> : <arv>. Poolfinaali jõudis ka Heidi Rohi , saades veerandfinaalis jagu eelmisel nädalavahetusel Luxembourg'is MK-sarja etapi võitnud sakslannast Claudia Bokelist <arv> : <arv>. Poolfinaalis jäi Rohi alla Bürkile <arv> : <arv>. Meestel seevastu Bernis nii hästi ei läinud . Nädal tagasi Heidenheimis teise koha saanud Andrus Kajak jäi seekord <arv> tugevama seast sootuks välja . Pääsu eest <arv> hulka veheldes kaotas Kaido Kaaberma sakslasele Arnd Schmittile <arv> : <arv> ( Souli olümpiavõitja sai lõpuks kolmanda koha ) , Meelis Loit pidi tunnistama ühe prantslasest konkurendi paremust . Berni turniiri võitis üllatusena Lõuna-Korea vehkleja Chang Tae-suk <arv> : <arv> finaalieduga itaallase Sandro Cuomo üle . RAIMO PEIKER Reedel ja laupäeval peetud Eesti Meeste Korvpalliliiga medalimängud üllatusi ei pakkunud . Enam-vähem võrdsed mängisidki tasavägiselt ja tugevaim konkurentsitult . KK Baltika - BC Tallinn <arv> : <arv> ( <arv> : <arv> ) Kinnitust leidis paradoksaalne tõsiasi : kui vaimult tugeval meeskonnal keegi võimekamatest kõrvale peab jääma , mängivad teised seda paremini . Hooaja vältel varjukorvpalli harrastanud KK Baltikal jäi oma maine kergitamiseks vaid üks , kuid igati reaalne võimalus - võita lõpetuseks veel ainult kaks mängu ja lahkuda areenilt pronksistatud kaelaga . Võõrleegionär Joseph Wright istus selle mängu ajal tõsise jalavigastuse pärast pingil , aga nagu ilmnes ( see annab tõepoolest ainet spekulatsioonideks ) , ei mänginud KK Baltika selle tõttu halvemini . Äkki hoopis pareminigi . Ette rutates : kolmest medalimängudes osalenud neegerkorvpallurist suutis liidrirollis lõpuni vastu pidada vaid üks : kalevlane Terry Coner . KK Baltika lihavõtetejärgne mänguvorm oli tõesti kui uuestisünd . Kohtumine kulges võrdselt , aga algusest peale soodsamalt KK Baltikale . Veidi närviline ja vigaderohke see oli , küll aga tempokas ja vaadeldav . Kohtunikel ( Ants Eek , Valdu Suurkask ) kerge polnud , isegi muidu rahulik Andrus Nagel tõstis nende aadressil tehisvihast häält . Kaitses üldteada hea Nagel oli sedakorda täpseim mees ka korve viskama , tema arvele jäi KK Baltika kasuks <arv> punkti . BC Tallinna markantseim korvpallur Christopher Moore ei leidnud rahuldavat minekut ka viimases seerias , seitse punkti ja ebaühtlane üldesitus jääb tema suutlikkuse laest kõvasti allapoole . Vigastusest kosunud Indrek Varblane üritas Moore'i poolt viskamata jäänud pallid ise korvi saata , kuid vahepeal kannatada saanud vastupidavusvõime ei lasknud tal olla piisavalt täpne - seekordne <arv> punkti oli pisut vähevõitu nii mehe enda kui meeskonna jaoks . Tagaliinikaaslane Tair Tenno töötas Varblase kõrval austustvääriva kindlusega - viskas <arv> punkti , seejuures meeskonna viimased <arv> peaaegu järjest ! - , kuid Raoul Suuroru ( <arv> punkti ) , Priidu Pedaru ja Priit Ilveriga koos oldi heal lainel KK Baltikast napilt nõrgemad . Võidumeestest teenisid suurepäraste söötudega aplause Valdo Lips , punkte viskasid selle tulemusena rohkem Toomas Kandimaa ( <arv> ) , Ivo Saksakulm ( <arv> ) ja Kim-Erik Küttis ( <arv> ) . Sagedane pilt , et närviliseks kiskuv epiloog inetuks viga-vea-otsa mänguks kujuneb , seekord ei kordunud - puterdamist polnud , KK Baltika oli ka lõpusekundeil rohkem võitu väärt . Enesekindluse tagamiseks saadi just see , mida vajati . BC Kalev - KK Tartu <arv> : <arv> ( <arv> : <arv> ) Õhkõrn lootus , et tartlased üliõnnestunult ja kalevlased alla keskmist mängides pealtvaatamiseks huvi ärgitavad , ei täitunud . Hoopis tallinlaste koostöö klappis nagu valatult , lõuna poolt tulnutel olnuks nagu tegu aklimatiseerumisega - isegi Valmo Kriisa sai käe valgeks alles viiena minuti lõpuks . Ja ikkagi . Siinkirjutaja ei kaotanud tol hetkel veel usku vaatemängu võimalikkusesse , kuigi BC Kalev juhtis kümne punktiga . Kõik lõppes siiski järsku - pärast seda , kui kevadeks järjest pilkupüüdvamalt mängima hakanud Vallo Reinkortil ilusa korvi järel õlg isegi vaatajale valusalt paigalt läks ( ta viidi haiglasse ) . Siis valdas väljakut ja ilmselt ka tribüüne tunne , et tuuleveskitega võitlejaid enam pole , õhk on jahtunud ja väljas juba pimeneb . Jäi üle vaid oodata , millal see mõttetus ükskord lõpeb . Poolajatulemus ( pluss <arv> BC Kalevile ) tõstatas pinkidelt hulga pealtvaatajaid , truult paigal istuvad mängijate sõbratarid jäid ootele , kes seekord rohkem punkte viitsib visata . Juba tervelt nädala abieluankrus püsiva Martin Müürsepa juuditarist abikaasa võis rahuldust tunda - tema mees polnud jälle mitte üksnes pikim ( <arv> cm ) , vaid ka korvisõbralikem - temalt <arv> punkti võitja sajaviiepunktilisse müüri . Valmo Kriisa ( <arv> punkti ) polnud ka vist kõige kurvem , sest vahepeal ligi neljakümnepunktiliseks käriseda ähvardav kaotusseis kahanes sireeni ajaks enam-vähem normi piiresse . BC Kalev , kes oma varumehi mängitas vähem kui KK Tartu , võitis avakohtumise <arv> : <arv>. KK Baltikale pronks Laupäeval oli taas keskne pronksikohtumine Tallinna KK Baltika ja BC Tallinna vahel . Enamik avapoolajast kulgeski tasavägiselt . Mängu esimestel minutitel domineerisid küll KK Baltika mängijad , kuid seisult <arv> : <arv> tabasid Indrek Varblase ja Peedu Pedaru kolmesed ning BC Tallinn läks esimest korda juhtima . Christopher Moore lisas veel kaks punkti ja mullu teise koha saanud BC Tallinn pääses ette <arv> : <arv>. Seisuni <arv> : <arv> jätkus tasavägist heitlust , kuid peamiselt Toomas Kandimaa ja Ivo Saksakulmu visetest läks KK Baltika otsustavalt juhtima <arv> : <arv>. Teisel poolajal enam seda tunnet ei olnud , et KK Baltika võiks kaotada . KK Baltika võitis <arv> : <arv> ja kohe autasustati neid ka pronksmedalitega . Selgus ka viies koht , sest samuti teises kohtumises oli Tallinna Markus-Nybit Kamee vastu suures ülekaalus . Teine võit tuli neile numbritega <arv> : <arv>. Esikohamängudes pole põnevust olnud Esikohamängudes pole seni põnevust olnud . Tallinna BC Kalev oli laupäeval tartlastest parem igas mängufaasis . Kõigele lisaks olid tallinlased ka paremini kohtumiseks häälestunud . Kiiresti mindi ette <arv> : <arv> , <arv> : <arv> ja võideti poolaeg <arv> : <arv>. Tartlastel oli ainsana hoos Valmo Kriisa , kes viskas meeskonna esimesed <arv> punkti ja sai esimese <arv> minutiga kirja <arv> punkti . BC Kalevil oli pidurdamatus hoos Martin Müürsepp , kes viskas avapoolajal <arv> punkti . Tallinna BC Kalevi võidunumbreiks kujunes lõpuks <arv> : <arv>. Müürsepp viskas kokku <arv> , Erki Kivinukk <arv> ja Rauno Pehka <arv> punkti . Kriisal oli teisel poolajal ka palju möödaviskeid , kuid kokku tuli siiski <arv> punkti . Veel oli tartlastest mehe eest väljas jaanuaris <arv>-aastaseks saanud Tanel Tein , kes viskas <arv> punkti ( seejuures viis kolmest kõrge tabavusprotsendiga ) . Marti Lasn kogus üheksa ja teine noormängija , <arv>-aastane Tarmo Kikerpill kaheksa punkti . Samuti jätkub <arv>.-<arv>. koha seerias Nybiti ja vaid noormängijatest komplekteeritud Kamee/Kristiine vastasseis . Laupäeval võitis Nybit <arv> : <arv> , viigistades sellega mängude seisu <arv> : <arv>. Heino Rebane : meil oli rohkem jõudu Nii alustas KK Baltika treener lühiusutlust “ Postimehele ” . “ Meil olid võrdsemad vahetused kui BC Tallinnal , vastastel andis iga algviisikumängija puhkamaminek kohe tunda . Kui see kohe mõju ei avaldanud , siis lõpuks ikka . Me võisime vabalt vahetada Nagelit , Lipsu , Saksakulmu või Kesküla , sest nii Käbin kui ka Küttis mängisid väga korralikult . Kevadel hakkas maksma üldkehaline ettevalmistus , mida me vahepeal tegime . Saime ilusasti jalad alla . Hea , et kõik nii läks . Võistkond mängis viimase kohtumise ühtlaselt , nagu üks rusikas . Meil läks ju enamik hooajast aia taha . Kui seda lõppu poleks ka tulnud , siis ma oleksin pidanud küll hakkama töökohta vahetama . BC Tallinn oli põhiturniiri järel neljas ja kindlasti oli neljandaks jäämine nii võistkonnale kui ka treenerile valus . Ka mina oleks kaotuse korral löödud olnud . See oleks iga treeneri puhul nii . Sport on sport ja korvpall on ümmargune , ” rääkis Heino Rebane . “ <arv> protsenti tööst tuleks teha klubide koondises ” BC Kalevi ja Eesti koondise peatreener Jaak Salumets ütles alustuseks , et see vahe , mis on BC Kalevi ja teiste meeskondade vahel , peaks kõiki mõtlema panema . “ Ei piisa ainult sellest , et öeldakse : meie vastas on Kalev ja niikuinii me ei võida . Aga Kalev teeb iga päev tööd . Tähendab , motivatsiooni aste on erinev , ” väitis Jaak Salumets . Mis puutub korvpalliliigasse , siis Jaak Salumetsa arvates on üldine tase tõusnud . Võrdsustumas on ka tehtav töö . Võitsid aga need meeskonnad , kelle pink on pikem . “ Annan au BC Tallinnale , kes terve hooaja mängis praktiliselt viie mehega ja näitas isegi väga head korvpalli , kuid Varblase vigastus ja Moore'i haigestumine võtsid neil võimaluse medaliteni jõuda . KK Tartu kohta võin öelda , et meeskond on aste-astmelt tõusnud . Eelmise ja tänavuse aasta tasemevahe on suur . Kuid BC Kaleviga võrreldes on tartlastel lisaks mängutaseme vahele ka teine motivatsiooniaste , töömaht ja suunitlus . Seda ei saa muidugi ka unustada , et Kalevi mängijate materjal on parem . Aga rõhutan - kõige taga on ikka töö . Ilma selleta ei tule midagi . Võib olla viis head meest , aga mängu ikka ei ole , ” analüüsis Jaak Salumets . Kuid Eesti koondise kauaaegne peatreener möönis samas , et kahes esimeses finaalmängus näitasid mõlemad meeskonnad väga head korvpalli . Mõlemad võistkonnad mängisid nö. omal korrusel , aga nii reedel kui ka laupäeval oli näha päris ilusaid momente . Igatahes pealtvaatajail igav ei hakanud . Järgmisest hooajast rääkides arvas Jaak Salumets , et BC Kalev peab igal juhul alles jääma . “ Raske on öelda , mis on õigem . See mudel , mis töötas endise N. Liidu ajal , kus Kalev mängis üleliidulises võistlussarjas ja kodused meistrivõistlused mängiti erinevatesse klubidesse jagunedes , peaks toimima ka nüüd . See on loogiline jätk sellele , kus me praegu oleme , sest muud varianti pole . Sellesse , mis puutub meeste jagamisse , on mul oma arvamus , mis ei lähe kokku selle süsteemi poolehoidjatega . Arvan , et meeste jaotamine tuleb kasuks vaid siis , kui ka nendes klubides on märkimisväärne kvalitatiivne tõus treeningutöös . Kuid <arv> protsenti tööd tuleks teha ikkagi klubide koondises . Ja need mehed , kes koondisse pretendeerivad , peaks ka klubides tegema märksa tõhusamat tööd senisega võrreldes , ” nägi Eesti korvpalli tulevikku Jaak Salumets . RIHO PAAS Eesti naiste malemeistrivõistlustel peeti laupäeval kuues voor , mis arenes kompromissitus heitluses . Viigisadamasse tüürisid vaid Leili Pärnpuu ja Tatjana Fomina . Ainuliidriks tõusis aga Tuulikki Laesson , kes alistas Margit Brokko . Eesti viimaste aastate meister Monika Tsõganova võitis Valeria Ossipova , neljanda punkti järjest tabelisse saanud Maaja Ranniku bravuurselt turniiri alustanud Kaja Paidla-Jaaniste ning Anna Abishevba Anastassia Golubenko . Edukas tagasitulek Endine tartlanna Kaja Paidla-Jaaniste ütles , et ta pole Eesti meistrivõistlustel mänginud <arv>. aastast saadik , sest lapsed olid väikesed . Aga Rapla maakonna ( elab Rapla lähedal ) eest ja kohalikel võistlustel ta on siiski maletanud . “ Eesti meistrivõistlusteks natuke valmistusin , kuid mitte eriti intensiivselt . Kuid üle hulga aja on meistrivõistlustel päris mõnus mängida . Vahepealne tüdimus on kadunud , ” rääkis Kaja Paidla . Eesti meistrivõistlustelt on Paidla-Jaaniste saanud hõbemedali . Meenutasime ka tema Eesti koolinoorte meistriks tulekuid , kuid Kaja Paidla-Jaaniste ei osanud öelda , kas tuli meistriks kaks või kolm korda . Praegu mängib ta rohkem meestega , rohkem siiski kiirturniiridel ja võistkondlikel võistlustel . Seni on Paidla-Jaaniste kaotanud Laessonile , Rannikule ja Pärnpuule , kuid võitnud tugevamatest Tsõganova . “ Kohtuda on veel ühe päris tugevaga , Fominaga , aga tegelikult on tugevad kõik , ” ütles Kaja Paidla-Jaaniste . Eile Eilses seitsmendas voorus oli taas võidukas Tuulikki Laesson , kes alistas Anastassia Golubenko . Puhast teist kohta hoiab Monika Tsõganova , kes teenis punkti Margit Brokkolt . Katkes Maaja Ranniku võitudeseeria , kes pidi tunnistama Valeria Ossipova paremust . Teise võidupunkti sai tabelisse Leili Pärnpuu , kes alistas Paidla-Jaaniste . Viiki leppisid Tatjana Fomina ja Anna Abisheva . Tabeliseis seitsme vooru järel : <arv>. Tuulikki Laesson <arv> ; <arv>. Monika Tsõganova <arv> ; <arv>.-<arv>. Kaja Paidla , Maaja Ranniku , Leili Pärnpuu <arv> ; <arv>. Anna Abisheva <arv>,<arv> ; <arv>. Valeria Ossipova <arv> ; <arv>.-<arv>. Tatjana Fomina , Anastassia Golubenko <arv>,<arv> ; <arv>. Margit Brokko <arv>,<arv> . MARKO MIHKELSON , Moskva Venemaa president Boriss Jeltsin avaldas oma eilsel kohtumisel USA presidendi Bill Clintoniga arvamust , et NATO laienemine konkreetselt ühe või teise riigi suunas ei tohiks aset leida Moskva nõusolekuta . Sellest teatas Jeltsin ajakirjanikele viis tundi Novo-Ogarjovos väldanud kõneluste järgsel pressikonverentsil . Ameerika Ühendriikide president Bill Clinton olevat Jeltsinile lubanud , et vähemalt lähema aja jooksul ei forsseerita NATO laienemist . “ Pärast võiksime aga ise kahekesi leida järk-järgult kooskõla NATOga . Võibolla võiks sõlmida sellise lepingu , mis sätestaks , et ühtki riiki ei võeta NATO liikmeks Venemaa nõusolekuta , ” ütles president Jeltsin . Eesmärgiks tugev partnerlus Clinton ise ei kommenteerinud oma lubadusi Venemaa riigipeale . Samas ta ütles , et poolte erimeelsused NATO küsimuses on hästi teada ning mingeid olulisi nihkeid selles ei toimunud . “ Minu eesmärgiks jääb demokraatlik ja jagamatu Euroopa , sest viimase tuhande aasta jooksul on maailmas Euroopa lõhestatuse tõttu tekkinud alati konfliktid . Teiseks minu eesmärgiks on , et USA ja Venemaa vahel oleks tugev ja võrdõiguslik partnerlus , millega nad annaksid teistele eeskuju , kuid mitte ei valitseks teiste üle . Minu positsioon NATO suhtes ei muutunud , kuid ma ei arva , et minu seisukoht seaks ohtu Venemaa pikaajalised seaduslikud huvid , ” väitis president Clinton . Euroopa julgeolekuprobleemidest olid erilise tähelepanu all tavarelvastusleppe tiivapiirangud , milles on pooltel samuti arvestatavad erimeelsused . Jeltsin avaldas lootust , et mais asetleidval konverentsil antakse Venemaale ajapikendust eeskätt Kaliningradis ja Põhja-Kaukaasias asuvate väekontingentide osaliseks ümberbaseerimiseks teistesse piirkondadesse . Riigipeade juubelikohtumine Jeltsini ja Clintoni arvult kümnes kohtumine oli teatavas mõttes laupäeval Moskvas peetud tuumatippkohtumise jätkuks ( tippkohtumisest loe lähemalt lk. <arv> ) , sest ka kahepoolsete kõneluste ajal puudutati tuumaohutusega seotud probleeme . Lepiti kokku graafiku osas , mida üks ja teine pool peaksid selle aasta oktoobrini ära tegema . Seejuures on ameeriklased eeskätt huvitatud START II leppe ratifitseerimisest Venemaa parlamendis . Lisaks arutasid presidendid oma eilsel kohtumisel olukorda Lähis-Idas ning Bosnias . Clintoni arvates on just Bosnia heaks näiteks Moskva ja Washingtoni koostöö tulemuslikkusest . Clinton avaldas Jeltsinile tunnustust demokraatlike reformide elluviimise eest Venemaal . Möödunud parlamendivalimised ja eelolevad presidendivalimised on Clintoni meelest veelkordseks kinnituseks sellele , et Venemaal on demokraatlik valitsemiskord kinnistumas . Samas ta lisas , et Valge Maja ei toeta konkreetselt Jeltsinit , vaid tema poliitikat , mis vastab USA ja rahvusvahelise üldsuse ootustele . Ka Jeltsin pareeris ajakirjanike kahtlustavad küsimused võimaliku presidentide kokkumängu osas , öeldes , et valimised Venemaal ei sega kahe riigi vaheliste suhete ja koostöö planeerimist pikaajalises perspektiivis . Samas ta ütles , et on veendunud oma valimisvõidus . Venemaa president veenis , et “ pärast iga kohtumist Billiga meie suhted paranevad ning mitte ükski kohtumine pole läinud tühja ” . President Clinton tuletas meelde , et veel mõne aasta eest oli sündmuseks , kui Moskva ja Washingtoni liidrid teineteisega kohtusid . Nüüd ei leia tähelepanu ja kajastamist mitte niivõrd kohtumise enda toimumine , vaid see , mida konkreetselt sellel kahe rahva heaks teha suudeti . Enne lahkumist Moskvast kohtus president Clinton veel mitmete Venemaa poliitiliste parteide liidrite ja regioonide juhtidega . Vastuvõtule USA saadiku residentsi olid teiste seas kutsutud demokraatide üks liidreid Grigori Javlinski , praegu populaarseim presidendikandidaat Gennadi Zjuganov ja Moskva linnapea Juri Luzhkov . EPP ALATALU Poolteist aastat tagasi uppunud reisilaeva Estonia ehitanud Saksa Meyer-Werfti laevatehase palgatud eksperdid teatasid neljapäeval , et ühinevad Estonia vraki katmise vastu protestijatega . Laevatehas ei ole nõus tunnistama konstruktsioonivigu , vaid otsib teisi huku põhjusi . <arv>. aprillil teatas Estonia huku põhjusi uuriva , laevaehitaja palgatud Saksa ekspertide rühma esindaja Werner Hummel Estonia ohvrite omaste esindajale , et nad ei mõista , miks Rootsi valitsus kiirustab laevavraki katmisega . Samas on lõppraporti valmimine lükkunud sügisesse . Uurimiskomisjon ei ole kasutanud vrakis olevaid tõendeid , mis laeva betooniga katmise järel hävivad . Hummel väidab ka , et autotekki ei ole uuritud kontrollimaks infot kahe koobaltikoormaga auto kohta ja radioaktiivsuse taset ei ole mõõdetud . Hummel kirjutab , et nii Meyer-Werfti laevatehas kui ka büroo Veritas võidakse kohtusse kaevata ning selleks oleks vaja lisatõendeid . Laevatehast on süüdistatud konstruktsioonivigades . Saksa ekspertide arvates tuleks laevavrakist maale tuua mõlema visiiri hingede poldid . Poldid on olulised tõendid ja neid saab Hummeli kinnitusel kergesti kätte . Hummel teatas , et veel tuleks uurida lukke ja hüdraulilisi silindreid , millega avati ja suleti uksi . <arv>. aasta <arv>. septembril tormis hukkunud Estonia pardal olnud <arv> inimesest pääses <arv> , <arv> hukkus koos laevaga . Hoolimata omaste protestidest on otsustatud laev katta . Rahvusvahelistes vetes oleva hukkumispaiga on Läänemere-äärsed riigid kuulutanud hauapaigaks . Sellest hoolimata on teada vähemalt kaks juhtumit , kus hukkunute perede või päästefirmade eestvõttel on püütud vraki juurde jõuda . Laeval ei ole musta kasti Estonia hukku uuriva rahvusvahelise komisjoni esimees Andi Meister ütles “ Postimehele ” , et laeva arvuti , millest oleks abi laevahuku põhjuste uurimiseks , on ilmselt katki kukkunud . Sealt oleks saanud teada laeva marsruudi lõpuosa , viimased pöörangud . Meister taunis laevaehitaja palgatud ekspertide süüdistusi . Ta oletas , et tegemist on firma kaitsmisega kohtuprotsessi eel . On teada , et kaks Meyer-Werftis ehitatud sarnase konstruktsiooniga laeva , Diana <arv> ja Viking Sally , on mõlemad teinud läbi samalaadse õnnetuse , vööriluugil oli konstruktsiooniviga . Andi Meister ei välista koobaltikoormatega autode olemasolu Estonial , kuid ei kinnita ka , sest ta ei näe seost õnnetuse ja nende autode vahel . Autotekk oli autosid täis , kusjuures vööriosas olid sõiduautod . Saksa ekspertide süüdistused selle kohta , et eestlastest meeskond oli nagu maffia , on alusetud , ütles Meister . Kasvõi kaptenite klubi võiks sellised süüdistused kohtusse anda , lisas ta . Meister kordas , et laevafirma palgatud eksperdid ei ole nõus rahvusvahelise uurimiskomisjoni tööga ning kohtuprotsessideks valmistudes otsitakse muid võimalikke laevahuku põhjusi . Omaksed eelistavad võrku Laupäeval Tallinnas kogunenud Estonial hukkunute omaksed leidsid , et laeva ei tuleks katta mitte betoonsarkofaagiga , vaid võrguga . Rootsi saatkonnale anti üle <arv> allkirjaga kiri Estonia vraki betooniga katmise vastu . Ühe hukkunute omaste ühenduse esimees Gunnar Bendreus teatas , et Estonia betooniga katmist võidakse ka jõuga takistada . Andi Meister kinnitas eile “ Postimehele ” , et laeva katmine ei ole komisjoni asi ja komisjonil puudub ka seisukoht . on mitmed asjatundjad varem selgitanud , et tegelikult saab Estonia vrakki , inimeste hauapaika , kaitsta ka odavamalt . Üle <arv> miljoni Eesti krooni , mis on eraldatud ehitusfirmale NCC betoonsarkofaagi tegemiseks , võiks kasutada hoopis meresõiduohutuse tagamiseks Läänemerel . Gunnar Bendreus kordas laupäeval Tallinnas oma varasemat otsust kaevata kohtusse nii laevaehitaja Meyer-Werft kui ka büroo Veritas , mis kinnitas Estonia meresõidukõlblikkust . Rootsi peaminister Göran Persson kinnitas ka eile , et vrakk kaetakse , kuid kuidas , seda võidakse veel arutada . Reedel , <arv>. aprillil möödub kümme aastat XX sajandi ühest suurimast ökokatastroofist , mille põhjustas plahvatus Tshernobõli aatomielektrijaama <arv>. energiaplokis . Uuemad uuringud kinnitavad , et katastroofi ohvreid oli vähemalt <arv>. Katsed reaktori põlengut kustutada olid kaua aega edutud ja tulekahju möllas kokku üheksa päeva . Möödunud reedel avaldas tuumafüüsika-alane väljaanne “ Bulletin of the Atomic Scientists ” aruande , milles edastatakse , et Tshernobõli katastroofi ohvrite hulk on kaugelt suurem kui on väidetud ning õnnetusega kaasnenud terviseprobleeme alahinnatakse ikka veel . Sellest teatab agentuur Reuter BNSi vahendusel . Bülletäänis kirjutab ajaloolane David Marples : “ Tshernobõlist ei ole piisavalt õppust võetud . Suure tuumakatastroofi võimalus endise N. Liidu aladel on tänapäeval veelgi suurem kui <arv>. aastal . ” Ametlike teadete järgi hukkus Tshernobõli katastroofi tagajärjel vaid mõnisada inimest , uuemad uurimised on aga näidanud , et ohvreid oli vähemalt <arv> , kirjutab Marples ja lisab , et suuremaid või väiksemaid tervisekahjustusi sai umbes <arv>,<arv> miljonit inimest , sealhulgas <arv> <arv> last . Maailma seitsme suurima tööstusriigi ning Venemaa ja Ukraina liidrite tippkohtumisel Moskvas kiideti laupäeval heaks tuumaohutusalaste lepingute pakett . Ukraina kinnitas lubadust sulgeda Tshernobõli aatomielektrijaam aastaks <arv> , teatab Reuter BNSi vahendusel . Tshernobõliga seonduvast loe tänase “ Postimehe ” Tshernobõli erilehekülgedelt ERKKI BAHOVSKI Läinud nädala lõpus külastas Eestit Tshehhi Vabariigi president Vaclav Havel . “ Postimees ” oli ainus Eesti ajaleht , millele president Havel nõustus andma intervjuu . Järgnevalt pakubki president Haveli mõtteid oma Eesti-visiidist ja ka teistest poliitilistest küsimustest . Aastail <arv>-<arv> oli endistel idabloki maadel enam-vähem võrdne stardipositsioon . <arv>. aastal on aga Tshehhi ja Eesti mitmest Ida-Euroopa maast märgatavalt ette läinud . Kas on juhuslik , et president Havel tuli just <arv>. aastal Eestisse ? Tulin siia põhjustel , mis olid eeskätt tehnilised ja praktilised . Kõigepealt tuli käia Läänes , et näidata Tshehhimaad kui uut , iseseisvat riiki . Lisaks oli mul ka palju koduseid ülesandeid seoses Tshehhoslovakkia lahkuminekuga . Mõnda aega polnud ma ka president . Seega tuli Eesti-visiiti pidevalt edasi lükata . Õnneks jõudsime nüüd niikaugele , et siia sõita . Aga mingit sügavamat põhjust sel visiidil pole . Mis puutub sellesse , et mõni maa on eespool ja tal läheb paremini kui teisel , siis selleks on tuhandeid põhjusi . Kõigepealt oli nendel maadel erinev majanduslik alus ja erinevad majanduslikud struktuurid . Maad sõltusid erineval määral sellest , mis sisse toodi . Ja vabanemine tõi endaga kaasa erinevad garnituurid . Selle kõige tõttu võib öelda , et on palju põhjusi , miks üks on parem ja teine halvem . Ma ei julge aga kindlasti öelda , et mõni maa on kvaliteetsem ja mõni jällegi vähem kvaliteetsem . Olukord muutub ja areneb pidevalt . Kord on ühel maal suurem töötuse protsent , kord teisel . Kord on ühel maal suuremad sotsiaalsed pinged , kord teisel . Ma ei tahaks teha erilisi järeldusi , aga kui rääkida Eestist ja Tshehhist , siis olid seal reformid hästi struktureeritud ja liberaalsed . Kummalgi maal polnud säärast etappi , mil oleks otsitud mingit uut kontseptsiooni ja katsetatud mitmete uute eksperimentidega . Kas teie Eesti-visiit täitis teie ootused ? Või oli midagi teistmoodi ? Kindlasti ei ole ma selle reisi tulemusena pettunud . Tundsin siin pisut keskeuroopalikku ja pisut skandinaavialikku hingust . Mõlemaid nimetatud atmosfääre tunnen ma hästi , sest elan Kesk-Euroopas ja olen korduvalt käinud Skandinaavias . Minu esimene visuaalne mulje Eestist oli , et see maa oli vähem sovjetiseeritud kui mõned teised . Nii NATO kui Euroopa Liit - viimane vähemal määral - on bipolaarse maailma lapsed . Kuidas suudavad need organisatsioonid muutuda pärast sellise maailma lagunemist ja kas laienemine tuleb nendele organisatsioonidele kasuks ? Arvan , et Euroopa on jagamatu nii poliitiliselt kui julgeolekut arvestades . On mõlema institutsiooni huvides , et nad laieneksid , sest see teenib Euroopa kui terviku huve . Need institutsioonid peavad olema võimelised uut , muutunud situatsiooni peegeldama , leides samas endas uue hinguse . Nad võiksid katta kogu Euroopa kontinendi , ja kui nad ei tee seda , siis avaneb sellega võimalus võimule tulla või võimutseda paljudel ettearvamatutel protsessidel . Tshehhi Vabariik on praegu Ida-Euroopas üks väheseid maid , kus ekskommunistid ei ole võimul . Millega on teie arvates seletatav , et ekskommunistid on tulnud võimule mitmes Ida-Euroopa riigis , ja kas te kardate , et eelseisvad Tshehhi valimised võivad seda olukorda muuta ? Et küsimuse teine pool on lihtsam , alustan sellest . Avaliku arvamuse uuringud näitavad , et tõenäoliselt ei leia valimiste tulemusena Tshehhis aset mingit olulist muudatust . Mis puudutab postkommunistlikke maid , siis sellisele olukorrale on palju põhjusi . Mõnes riigis õnnestus endistel kommunistlikel parteidel väga hästi muutunud situatsioonile reageerida ja transformeeruda sotsiaaldemokraatlikku tüüpi parteiks . Neil oli juba kindel ülesehitus , palju häid erineva koolitusega professionaale . Sinna tuleb lisada ka finantsallikate olemasolu erinevalt uutest parteidest , mis tekkisid niiöelda rohelisel aasal . Peale selle : pärast esimest faasi , mil inimesed olid innustunud vabaduse ideest , jõudis kätte etapp , mil rahvas kainenes ja pendel läks lihtsalt teise serva . Meil ei juhtunud seda võibolla eelkõige sellepärast , et meie kommunistlik partei oli väga kompromiteeritud ja seal puudusid reformimeelsed inimesed . Seda omakorda põhjustas <arv>. aasta okupatsioon ja sellele järgnenud puhastustelaine . Võimule tulid niiöelda kolmanda järgu poliitikud , keda ma nimetaksin garnituuriks . Isegi perestroika ajal oli Tshehhoslovakkia brezhnevismi jäänuk . Sellest kõigest tuleneb , et Tshehhi kommunistlik partei polnud võimeline transformeeruma ega haarama endale tähtsaid positsioone . Tshehhis on nüüd koguni neli kommunistlikku tüüpi parteid , kaks neist reformimeelsemat , kaks konservatiivsemat . Ja kõigil kokku on umbes <arv> protsendi valijate toetus . <arv>. sajandil on aastad <arv> ja <arv> olnud tshehhi rahvale traagilised . Kas te usute , et <arv>. aasta tuleb parem ? Meie ülesanne on teha kõik võimalik , et midagi sellist enam ei korduks . See sõltub suurel määral Lääne käitumisest , kui kindlatele seisukohtadele Lääs jääb . Samas sõltub see suurel määral ka meist endist . <arv>. sajand on olnud täis tehnoloogilist arengut ja ideoloogilist võitlust . Kas teie arvates <arv>. sajandil need protsessid aeglustuvad ? Ma ei ole ennustaja ega taha seepärast öelda , mis hakkab juhtuma . Võin öelda ainult seda , mis võiks juhtuda või peaks juhtuma . Ideoloogiate aeg peaks lõppema ja jõudma kätte aeg , kus võimutsevad ideed . Tänapäeva kultuuriringkonnad peaksid üles näitama võimet koostööks , leidma ühiseid väärtusi , et inimkond kui tervik võiks vastu astuda tsivilisatsiooni ohtudele , mis on praegu juba nähtavad . EPP ALATALU Eile varahommikul pärast kella kolme oli võimas plahvatus Tallinna kesklinnas Endla <arv> keldrikorrusel asuva poe ukse taga . Inimesed kannatada ei saanud , eile õhtuks jõuti suur osa lõhutud aknaklaasidest asendada . Päästeamet ei avalikustanud lõhkeaine liiki ja lõhkeseadeldise mehhanismi . Teade plahvatusest jõudis päästeameti juhtimiskeskusesse ameti pressiesindaja sõnul kell <arv>.<arv>. Endla <arv> kahekorruselises puumajas on kümme korterit , millest mitmed said tugevaid purustusi . Ilmselt oli pomm pandud keldris asuvale toidupoele , kus müüakse ka alkoholi . BNSi andmeil kuulub kauplus , mis plahvatusega täiesti segi pöörati , armeenlaste aktsiaseltsile Hamlet . Maja on kuu aega tagasi tagastatud sõjaeelsetele omanikele . Öine plahvatus lõi eest poe kahekordsed uksed , ka metallukse , ning purustas sissekäigu varikatuse Endla ja Kibuvitsa tänava nurgal asuval enne sõda ehitatud kahekorruselisel elumajal . Puumajal oli plahvatuse tagajärjel ka poeukse kohal sein katki , varikatus lendas kaugemale . Samuti tõusis seintelt kõrgemale ka maja enda katus . Naabermajadel purunesid aknad Lisaks selle maja akendele lõhkus vabas õhus liikuv lööklaine ka naabermajade aknad . Teisel pool Endla tänavat olnud neljakorruselisel kahe trepikojaga majal purunesid kõik tänavapoolsed aknad , mis eile õhtul asendati . Päästeameti pressiesindaja kinnitas ETAle , et nii tugeva plahvatuse korral oleks kivimaja kokku varisenud . Päästeameti pommigrupp tegi kindlaks lõhkeseadeldise mehhanismi ja lõhkeaine liigi . Eksperdid täpsustavad plahvatuse jõudu . Päästeameti pressiesindaja Tiit Tambi selgitas , et selle kirjeldamisel ei kasutata enam trotüüli ekvivalenti , sest plahvatus oli väga tugev . Tambi leiab , et tegemist on nõrgema plahvatusega kui oktoobris Lasnamäel Punasel tänaval , kui paigast liikusid betoontrepid ja -plaadid . JAAN VÄLJAOTS Ööl vastu eilset Tartumaal Peipsi järve veeres Alatskivil võõrasse majja tunginud kohalik mees Toomas Luhasoo ( <arv> ) haavas raskelt <arv>-aastast perenaist , peremees avas jahipüssist vastutule . Sissetungija lahkus majast ja ähvardas paari tunni pärast kohaliku bensiinijaama naisoperaatorit . Tartust kohale kihutanud politsei kiirreageerijaid nähes tapnud mees enese . Majaperemehe sõnul purustanud ründaja kella kolme paiku öösel rõdule avaneva akna kaks klaasi , tunginud tema abikaasa tuppa ja tulistanud naise rindkere ülaosa pihta . “ Siis tuli ta minu toa poole , kolm kuuli lendasid vingudes läbi ukse . Ma sain viimasel minutil oma jahipüssi laetud ja lasksin vastu , ” rääkis peremees , kes pärast tulistaja lahkumist oma haavatud abikaasa ise autoga Tartusse operatsioonile tõi . “ Telefon ei tööta millegipärast , nii sai kiiremini . ” Mõni aeg hiljem tuli püstolikangelane Alatskivi bensiinijaama juurde ja nõudis sisselaskmist . Vahepeal oli tanklaoperaator informeerinud laskmisest kohalikke piirivalvureid , kes palusid abi Tartu politsei kiirreageerijatelt . “ Toomas oli roninud akna taha ja nõudnud sisselaskmist , ” rääkis tankla uue vahetuse operaator “ Postimehele ” . Vapper umbes <arv>-aastane naine polevat nõudmist täitnud , vaid varjunud voodi alla ja oodanud abi . Nähes kohale kihutanud politsei kiirreageerijaid , tulistanud Toomas püstolist TT esmalt nende suunas ja seejärel enesele südame piirkonda , teatas politseiameti pressiesindus . Kohalike inimeste sõnul polevat Toomasel kindlat tööd olnud , mõne arvates olevat ta tegelenud väljapressimistega . Eileöistes sündmustes olevat osalenud ka tema Tartus elav sõber , võimalik , et joodi viina . Majaperemees , keda rünnati , ei osanud kallaletungi põhjust nimetada : “ Kui ta laps oli ja keldris urineerimas käis , siis sai mõnikord peale käratatud . Muud ei midagi . ” ARGO TAAL Nii eelmisel kui sellel aastal tuli kaitseväe kutsealuste komisjonidel praakida psüühikahäirete tõttu välja <arv>% kevadistest kutsealustest . Nii tõdeti reedel ja laupäeval Tartu Ülikooli psühhiaatriakliiniku ja kaitseministeeriumi korraldatud kaitseväelaste vaimset tervist käsitleval konverentsil , mille eesmärgiks oli anda sõjaväearstidele psühhiaatria-alast täiendust . <arv>,<arv> protsendil kaitseväelastest leiti psüühikahäireid Sel aastal ei kõlvanud kaitseväkke erinevate tervisehäirete tõttu pisut üle poole kutsealustest , <arv>. aastal oli selliseid <arv>% . “ Läinud aastal vabastati kaitseväeteenistusest ennetähtaegselt <arv> ajateenijat , <arv>-l neist oli probleeme psüühikaga . <arv> inimest moodustavad kaitseväe isikkoosseisust <arv>,<arv>% . Neli ajateenijat sooritas läinud aastal enesetapu , ” nentis kaitseministeeriumi tervishoiuosakonna juhataja Mihkel Tamme . Mihkel Tamme sõnul on kutsealustel harilikult tegemist isiksuse ebastabiilsusega või traumajärgsete ajukahjustustega . Tamme avaldas arvamust , et kutsealuste arstlik kontroll võiks olla kahekordne . “ Kui kaitseministeeriumil oleks selleks raha , võiksid noormehed läbida arstliku kontrolli ka <arv>-aastaselt . Nii saaks kaitsevägi kutsealuste tervisest parema ülevaate ning ilmselt ei kasutaks <arv>-aastased poisid kõrvalepõiklemiseks niisuguseid nippe nagu <arv>-aastased . Paljud ajateenijad on mulle rääkinud , et komisjonide arstid on pakkunud neile võimalust tasu eest sõjaväest vabaks saada , ” kinnitas Tamme . Nädalavahetusel Tartu Ülikooli psühhiaatriakliinikus peetud konverentsi ühe korraldaja , TÜ dotsendi , psühhiaater Lembit Mehilase väitel oleks sõjaväelaseks sobimatute noormeeste väljasõelumiseks enne nende sattumist kaitseväkke vajalik , et meditsiiniasutused edastaksid kogu nende tervise kohta olemas oleva info kutsealuste komisjonidele . Praegu see nii ei toimi . Psühhiaatrias kehtib eetikareegel , mille kohaselt patsiendi vaimset tervist käsitlevad andmed on salastatud . Kutsealuste komisjoni arstidel , kes näevad noormehi ainult üks kord , on aga lühikese läbivaatuse vältel raske nende psüühilist seisundit läbi näha . Haiglasse sattuvad ebaküpsed noorukid Tallinna psühhiaatriahaigla <arv>. osakonna vastutava arsti Eve Kukkela sõnul on enamikul vaimuhaiglasse sattuvatest sõduritest varasemad psüühikahäired , mida kaitseväeteenistuses kogetav vaimne ja füüsiline stress süvendab . Kukkela kinnitusel on eriti ohus välja kujunemata isiksusega alla <arv>-aastased poisid , kes tulevad sõjaväkke vabatahtlikult . “ Nad ei suuda tihti vahet teha lubatu ja lubamatu vahel , seetõttu on neil kohanemisraskusi . Mitte kõik vabatahtlikud ei ole ebaküpsed , kuid inimisiksus saavutab täisküpsuse harilikult alles <arv>. eluaastaks , ” rääkis Kukkela . Ta kinnitas , et on puutunud oma töös kokku ka <arv>-aastase kaitseväelasega . Kukkela ütles , et läinud aastal viibis ainuüksi tema osakonnas uurimistel ja ravil <arv> ajateenijat ning <arv> kutsealust . Üldist statistikat kaitseväelastest vaimuhaigla patsientide kohta ei ole raviasutused avalikustanud . Konverentsil osalenud sotsiaalministeeriumi rahvatervise osakonna juhataja Katrin Saluveer ütles , et ministeeriumil ei ole kavas asuda parandama otseselt kaitseväelaste tervislikku seisundit . “ See sarnaneks tulekahju kustutamisega . Kuna ajateenijate probleemid saavad alguse kaitseväeteenistuse eelsest ajast , on tähtsam ennetus . Valmistame ette suurt laste ja noorukite tervisekaitse programmi , mis tegeleb alkoholismi , narkomaania , vaimse tervise ja koolikeskkonnaga , ” rääkis Katrin Saluveer . ENE PAJULA Kohus saatishagi tagasi Lihula linnale kuuluvas gümnaasiumis õpib Lihula , Hanila ja Martna valla lapsi . Möödunud aastal küsis Lihula linnavalitsus neilt valdadelt koolikoha eest <arv> krooni kuus . Vahepeal sai valmis spordihoone ja linnavalitsus liitis õpilaskoha maksumusele ka selle kulud ja sai kokku <arv> krooni . Vallad ei ole seda nõus maksma põhjendusega , et koolil on ka võimla ja bussiplaanidest tingituna spordihoones toimuvast koolivälisest tegevusest nende lapsed osa võtta ei saa . Kuna vaidluste tõttu on linnal lepingud valdadega sõlmimata , siis Hanila vald ei ole jaanuarist alates maksnud kooliskäivate laste eest mitte üks sent , Lihula vallavalitsus maksis jaanuaris ja veebruaris möödunud aasta lepingu järgi ja märtsis lõpetas temagi . Lihula linnavalitsus pöördus abi saamiseks Lääne maakohtusse . Tänaseks on kohus hagi tagastanud . Kohtunik Aita Rajavere : “ Saaksime asja arutada siis , kui leping oleks sõlmitud ja seda ei täidetaks , aga lepingut pole . ” Hanila vallavanem Arno Peksar ütles , et Lihula linnapea Tõnis Mets pole senini esitanud lepingu projektigi , rääkimata siis kirjalikest kalkulatsioonidest . Tõnis Mets veebruaris käis küll volikogus koolikoha hinda suuliselt põhjendamas , aga jutt jäi , et asi vormistatakse ka kirjalikult . Tõnis Mets aga väidab , et Peksar valetab : “ Pole võimalik , et mul lepingu projekti kaasas polnud ! ” Küsimuse peale , et kas poleks sellisel juhul lihtsam Hanila vallale uus lepinguprojekt saata , kui rahast kuust kuusse loobuda , läheb Tõnis Mets ägedaks . “ Miks mina pean käima , käsi pikal . Peksar peaks nüüd ise tulema . Niikuinii sõidab iga päev Lihulast mööda . ” Mis saab edasi Seda , et asi on läinud väga isiklikuks , ei eita ka Lihula vallavanem Jüri Reismaa . Tema on lepingu projekti näinud küll , aga pärast seda , kui nad oma ettepanekud tegid , võttis Tõnis Mets projekti ära ega ole seda enam tagasi toonud . “ Nüüd ta veel ainult ähvardab , ” ütleb Jüri Reismaa . “ Käskis kooli direktoril välisuksele seista ja kõik võlglasvaldade õpilased tagasi saata . Direktor Tõnu Ots keeldus , väites , et temal pole selleks mingit õigust . Kui Mets seda võimalikuks peab , seisku ise uksel ja õiendagu ! ” Ajakirjanikule kinnitab Tõnis Mets , et ta vägivaldseks ei lähe , küll aga kavatseb ta saata kirjad lapsevanematele palvega vallavolikogudele survet avaldada . Ainus , kellega Tõnis Mets seni kokkuleppe on saavutanud , on Martna vald . Vallavanem Toivo Kivipuur : “ Jõudsime lõpuks kompromissile . Mets oli nõus , et selle <arv> krooni sees on ka <arv> krooni lapse toiduraha , nii et õpilaskoht maksab meile tegelikult <arv> krooni kuus . ” TIIU RITARI Haanja valla volikogu ei jõudnud Haanja valla eelarve raha jagades üksmeelele ja seetõttu jäi valla selle aasta eelarve <arv>. aprilliks vastu võtmata . Kuna kohalike omavalitsuste seadus sätestab , et vallavolikogu peab eelarve alates aasta algusest kolme kuu jooksul vastu võtma , siis on Haanja volikogu oma suutmatusega osutunud töövõimetuks ja volikogu liikmed on sunnitud tagasi astuma . Kaks osavalda , kaks poolt Haanja vald koosneb kahest osavallast , ehk nagu kohalikud räägivad - Haanja poolest ja Ruusmäe poolest . Tänase Haanja valla territoorium hõlmab põhiliselt nõukogudeaegset Haanja ja Ruusmäe sovhoosi maa-ala , nõukogude ajal valitses seal üks Haanja külanõukogu . Esimese Eesti Vabariigi ajal oli küll kaks valda , oli Haanja vald ja oli Rogosi vald , mille piir käis vastu Läti piiri . Pärast valdade taasmoodustamist mõne aasta eest oli Haanja kandiski esialgu üks tavaline vald , kuid siis leiti otstarbekam olevat Haanja ja Ruusmäe vahel vahe sisse teha . Et kahte eraldi valda ei kandnud tagasihoidlik rahvaarv ja elanike napp sissetulek välja , siis moodustatigi Haanja valla sisse Haanja osavald ja Ruusmäe osavald . Täna on kummalgi osavallal oma halduskogu , kokku moodustavad need kaks hoolduskogu Haanja valla volikogu . Kummaski halduskogus on kaheksa liiget , volikogu kokku on <arv>-liikmeline . Otsuste tegemiseks läheb tarvis <arv>+<arv> häält , kuid kui Haanja pool ja Ruusmäe pool omavahel kokkuleppele ei jõua , jääb sageli see <arv>+<arv> häält saamata . Tänaseks kuuldub mõlemast halduskogust arvamusi , et uus Haanja valla volikogu peaks olema paarituarvuline ja volikogu liikmeidki võiks vähem olla . <arv> tuli puudu Volikogu laialiminekuni viinud vaidlus sai alguse <arv> kroonist - nii palju tuli valla eelarvet koostades raha puudu . Vallavalitsus tegi eelarve tasakaalu saamiseks ettepaneku vahetada raha Haanja rahvamaja remondikulude arvelt , kusjuures hiljem võetakse rahvamaja remondiks raha fondide arvelt tagasi . Ruusmäe pool oli selle ettepanekuga nõus , kuid Haanja omad vastu . Haanja poole halduskogu tegi ettepaneku vähendada hoopis valla juhtimiskulusid <arv> krooni võrra . Selle <arv> krooni eest plaanis vallavalitsus osta uue auto ja veel ühe arvuti . Haanja halduskogu esimees Sale Sokk räägib , et Haanja rahvamaja katus on nõnda auke täis , et vesi jookseb juba ahjude peale ja seepärast pole rahvamaja remonti enam kuhugi edasi lükata . Vallas on praegu kaks sõiduautot , kummaski osavallas oma , ja kuidagi peaks katsuma veel nendega läbi ajada . Samuti ei olevat Haanja halduskogule selge , miks kohe peab vallamajja veel viienda arvuti juurde ostma , ka vallaametnikud ise ei oskavat seda vajadust volikogule ära põhjendada . Võrdsus ajab upakile Sale Sokk märgib sedagi , et väga häiriv oli Ruusmäe poole niisugune käitumine , kus asja arutamise asemel demonstreeriti jõudu ja selleks , et otsuse vastuvõtmise ajal ei oleks kvoorum koos , tormasid kõik Ruusmäe osavalla saadikud alailma saalist välja . Sageli mindi ka isiklikuks , Sale isegi sai kuulda , kui ahne ta on , kui tegi ettepaneku Munamäe torni rendist saadud <arv> krooni kulutada Munamäe ümbruse heakorrastusele . “ Ruusmäelased ei küsinud raha Ruusmäe heakorrastamiseks , vaid olid lihtsalt vastu sellele , et raha kulutada Munamäe korrastamiseks ja metsaaluse puhastamiseks , ” räägib Sale asjaoludest , mis tekitasid pingeid kahe osavalla rahvaasemike vahel . Haanja vallasekretär Hille-Reet Sisas arvab , et Haanja valla suurim häda ongi selles , et kaks osavalda ei jõua omavahel kokkuleppele . Oleks üks ühine valla rahakott , saaks toimida aruka peremehe kombel , et kord ehitada või korraldada midagi ühel pool ja teinekord jälle teisel pool , kuid nüüd on eelarve vastavalt osavaldade elanike arvule sendipealt võrdselt ära jaotatud ja raha kulub näppudest minema , räägib vallasekretär . Ruusmäe pool saab valla eelarvest <arv>% ja Haanja pool <arv>% . Vallasekretäri meelest olnuks siiski õigem , kui valda oleks üks enam-vähem korralik auto juurde ostetud , sest kunagine sovhoosiesimehe <arv> Ruusmäel ja Moskvitsh Haanjas on omadega nii läbi , et teinekord hakkab autoremont valla asjaajamist segama . Nelja aastaga kuus vallavanemat Rahvamaja katus oleks võinud olla remonditud juba <arv>. aastal . Seda ütleb vallasekretär kaunis mõru häälega ja selgitab , et <arv>. aasta alguses oli <arv> rubla katuseremondi raha olemas , siis rubla veel maksis , olid olemas ka kokkulepped materjalide ostmiseks ja paigaldamiseks , kuid katus jäi remontimata , sest volikogu hakkas tollast vallavanemat lahti kangutama . Kahtlustamiste õhkkonnas lõi asjale käega ka abivallavanem , ja suvel tegi juba rahareform oma töö , räägib vallasekretär Hille-Reet Sisas , kes ütleb sedagi , et <arv>. aastast saadik on Haanja vallas vahetunud kuus vallavanemat või vallavanema kohusetäitjat . Kui ta oma vallas käivast tantsust teiste valdade rahvale räägib , ei suutvat nood imestamata jätta , kuidas niisugustes tingimustes üldse tööd saab teha . Haanja vallas elab täna <arv> inimest , neist <arv> ringis on lapsi , ja umbes <arv> pensionäri , tööealisi inimesi on <arv> ümber , kuid tööealistest inimestest on kindel töö ja alaline sissetulek vaid <arv> isikul . Enamasti annavad Haanjas ja Ruusmäel rahvale tööd kool , postkontor , ambulatoorium , omavalitsus ja mõned poed . Tänane laguneva katusega Haanja rahvamaja on ehitatud esimese Eesti iseseisvuse ajal Turistide Koduna , Konstantin Päts isiklikult annetas hoone ehitamiseks ja käis Haanjas ka ehitusega tutvumas . Tollal oli vallas palgalisena tööl vaid vallasekretär , vallavanem pidas talu ja teda sai vallamajast kätte kahel-kolmel päeval nädalas . Vallasekretäri andmetel töötab Haanja vallas praegu kaheksa inimest , kes saavad palka valla eelarvest . Erakorralisi ja ennetähtaegseid valimisi Haanjas siiski ei tule , sest kuni tähtajaliste kohalike omavalitsuste valimiseni selle aasta sügisel peaks hakkama Haanjas elu korraldama volikogu asendusliikmetest moodustatud uus volikogu . URMAS KALDMAA Pärnu linnavolikogu otsustas , et linnavolikogu esimehele ja linnapeale , kes on ametist vabastatud tagasiastumise või umbusaldusavalduse tõttu , hakatakse maksma hüvitist kuue kuu ametipalga ulatuses . Kahe tähtsaima linnavõimukandja palk on ilma lisatasudeta <arv> <arv> krooni , seega hüvitatakse nende toolilt lahkumist <arv> <arv> krooniga . Põhimõtteliselt samadel tingimustel saavad hüvitist ka abilinnapead , erinevus on ainult selles , et nende palgamäär ja sellest tulenevalt ka hüvitis on <arv>-<arv>% võrra väiksem . Täies ulatuses makstakse hüvitist siiski vaid sel juhul , kui volikogu esimees , linnapea või abilinnapea on töötanud oma ametikohal kogu linnavolikogu valimistevahelise perioodi , s.t. kolm aastat . Lühema töötamise eest makstakse hüvitist proportsionaalselt ametis oldud ajaga . Sotsiaalsete tagatiste maksmisel on seatud piirangud . Nähakse ette kolme põhjust , miks linna tippametnikud rahast ilma jätta . See juhtub siis , kui keegi neist lahkub ametist omal soovil või saab järgmiseks linnapeaks , linnavalitsuse liikmeks , volikogu palgaliseks esimeheks või aseesimeheks . Ametist lahkumisel ei maksta hüvitist ka sel juhul , kui linnavolikogu esimees , linnapea või abilinnapea on läinud vastuollu avaliku teenistuse seadusega - on tekitanud varalist kahju , jätnud täitmata ametiülesanded , viibinud tööl purjuspäi , saatnud korda üldtunnustatud kõlblusnormidega vastuolus oleva teo jne. TARMO VIRKI , Helsingi Vedurijuht ja kolm reisijat said eile hommikul surma , kui Oulust Helsingisse teel olnud kiirrong sõitis Jokela keskuses liipritelt maha . Vigastada sai üle <arv> inimese , nendest seitse raskelt . Kardetakse , et ohvritele tuleb veel lisa . Oulust Kontiomäe ja Kajaani kaudu Helsingisse sõitnud kiirrongi nr. <arv> vedur ja kaheksa vagunit sõitsid liipritelt välja pühapäeva varahommikul . Õnnetus juhtus <arv> kilomeetri kaugusel Helsingist , Jokelas Ridasjärvitee silla kohal . Vigasaanuid viidi paljudesse haiglatesse , peamiselt Hyvinkäässe ja Helsingisse . Päästetööd algasid kohe , sest Soome riigiraudtee keskusesse jõudis teade õnnetusest silmapilkselt . Kohe anti suur häire . Oletatakse , et palju inimesi jäi ellu varase aja tõttu . Vagunisaatjad ei olnud veel jõudnud minna inimesi äratama . Lisaks oli õnne õnnetuses selleski , et vagunid ei läinud põlema , ka ei sattunud rongi metallosadesse elektrit . Probleeme tekitas paks udu ja uste kinnikiilumine . Vedurile järgnenud päevavagun ja magamisvagun selle järel said väga kõvasti kannatada . Ülejäänud kuus väljasõitnud vagunit olid magamisvagunid . Kokku oli rongis <arv> reisijavagunit , autovagun ja umbes <arv> reisijat . Eile õhtul ei olnud õnnetuse põhjus veel teada . Sündmuskohal olid käimas raudtee parandustööd . Riigiraudtee peadirektor Eino Saarinen ütles infoagentuurile STT , et tema arvates ei pruugi õnnetus olla parandustöödega seotud . Rong sõitis liipritelt välja kohas , kus ta oleks pidanud vahetama rada . Viga võis olla nii raudtees kui ka rongis . Rongi kiirus saadakse teada kiiruseregistreerijast . Kiirus oleks pidanud olema <arv> km/h . Riigiraudteed ei anna enne infot , kui pühapäeval õnnetust uurima seatud komisjon teeb oma otsuse õnnetuse põhjuse kohta . Liiklusminister Tuula Linnainmaa oli juhtunust shokeeritud ja kiirustas kohe oma suvilast Helsingisse . Linnainmaa ja siseminister Jan Enestam käisid sündmuskohal olukorraga tutvumas . Täna hommikul veetakse inimesi Helsingi ja Riihimäe vahel veel bussidega . Homme loodetakse ka rongiliiklus käima saada , kuigi hilinemisi tuleb ette veel kindlasti mitu päeva . Eelmine surmaga lõppenud õnnetus juhtus Soome raudteedel <arv>. aastal , kui kaks kiirrongi sõitsid kokku . Viimastel aastatel on suurõnnetusi suudetud vältida . MARKO MIHKELSON , Moskva Moskva tuumatippkohtumisel jõudsid suurriigid ühisarvamusele mitmetes tuumaohutust puudutavates küsimustes . Juba septembris on oodata tuumakatsetuste üleüldise keelustamise lepingu sõlmimist . Kaheksa riigipea ühisavalduses on öeldud , et kõikehõlmav tuumakatsetuste keelustamise leping saab allakirjutamiseks valmis käesoleva aasta septembris . Avalduses nenditakse , et sõlmitav leping “ keelustab ükskõik missuguse tuumakatsetuse või ükskõik missuguse tuumaplahvatuse ” . Venemaa president Boriss Jeltsin kinnitas laupäevasel pressikonverentsil , et ametliku visiidi ajal Pekingisse informeerib ta Hiina liidreid Moskva tuumatippkohtumisel arutatust ning püüab neid agiteerida ühinema tuumakatsetuste täieliku keelustamise lepinguga . Ameerika Ühendriikide president Bill Clinton ütles laupäevase tippkohtumise järel ajakirjanikele , et Moskvas tehti tubli samm edasi üldise tuumaohutuse tagamiseks . P<arv> ( Political <arv> ) liidrid nõustusid tugevdama koostööd <arv>. aasta juunis Rahvusvahelise Aatomienergia Agentuuri initsiatiivil sõlmitud tuumajulgeoleku konventsiooni raames ning omapoolsete jõupingutustega kiirendama selle konventsiooni reaalset jõustumist . Tänaseks on konventsiooniga ühinenud <arv> riiki , kusjuures ratifitseerinud on selle <arv> riiki . Konventsioon jõustub lõplikult <arv> päeva pärast seda , kui selle on ratifitseerinud <arv> riiki . Seejuures peab nende hulgas olema <arv> maad , kel on vähemalt üks tuumareaktor . Moskva tippkohtumisel väljendati lootust , et konventsioon jõustub veel selle aasta lõpuks . Konventsioonis on muuseas rõhutatud , et vastutus tuumaohutuse eest lasub igal riigil eraldi . Selle <arv>. artikkel kohustab osavõtvaid riike sulgema tuumaohtlikud objektid , mis ei vasta rahvusvahelistele ohutusstandarditele . Veel arutasid riigipead Moskvas tuumajäätmete utiliseerimisega seotud probleeme , tunnustades <arv>. aasta Londoni konventsiooni radioaktiivsete materjalide merre uputamise keelustamisest . Samuti diskuteeriti tuumasmugeldamise , aatomienergeetika tuleviku ja teiste probleemide üle . Tippkohtumise teises osas ühines P<arv>-ga ka Ukraina president Leonid Kutshma . Sellega avaldasid suurriigid oma osavõtlikkust nende raskete probleemide suhtes , mida on tulnud Ukrainal lahendada pärast Tshernobõli tuumakatastroofi <arv>. aasta aprillis . President Clintoni sõnul olevat Kutshma andnud selge lubaduse sulgeda Tshernobõli tuumaelektrijaam <arv>. aastaks . Lääneriigid on Ukrainale lubanud tuumajaama sulgemise kompenseerida <arv> miljardi dollariga . Venemaa tegi kohtumisel kaks poliitiliselt küllaltki läbinähtavat ettepanekut . Esiteks ilmutas Venemaa suurt huvitatust Kesk- ja Ida-Euroopa kuulutamisest tuumavabaks piirkonnaks . NATO laienemist ennetades tegi president Jeltsin ettepaneku , et kõik tuumarelvad asuksid üksnes nende omanike territooriumil . Nähtavasti jätkavad suurriigid tuumaohutuse küsimuste arutamist juunikuus Prantsusmaal Lyonis toimuval G<arv> iga-aastasel tippkohtumisel . P<arv> raames osaleb seal ka Venemaa president . TAAVET LIIAS Venemaa Euroopa instituudi direktori Sergei Karaganovi arvates peaks Venemaa saama üle hirmust NATO laienemise ees . Venemaa nädalalehes “ Moskovskije Novosti ” välja öeldud arvamuses soovitab Venemaa üks tuntuimaid politolooge saada üle nõukogude propaganda loodud arusaamast , nagu võiks NATO laienemine ohustada Venemaa rahvuslikku julgeolekut . Legend sellest , et NATO ohustab Venemaa julgeolekut , pakub praegu toitu kõikidele Venemaa poliitilistele jõududele alates demokraatidest ja lõpetades äärmuslike vaadetega parem- ning vasakpoolsetega . Vaevalt leidub Venemaal mõni Läänes tuntud poliitiline liikumine , mis poleks esinenud avaldusega NATO laienemise vastu , kui juba Venemaa president Boriss Jeltsin teeb seda keskmiselt kord nädalas . Küsimus , mille peab Venemaa ja NATO suhteid käsitledes seega paratamatult esitama , on järgmine : miks Venemaale ikkagi ei meeldi NATO laienemine ? Vastuseid võib olla mitmeid . Asjalikke , mis kõlaksid aktsepteeritavalt ka väikeriigi kodanikust kirjatargale , pole nende ridade autor leidnud . Ainsa veenva , kuigi väikeriigi elanikule mitteaktsepteeritava põhjenduse sõnastas selle aasta alguses Venemaa välisminister Jevgeni Primakov , kes ühes oma esimestest avaldustest mainis , et Venemaa kavatseb ka edaspidi jääda suurriigiks . Kuidas suurriigid aga suhtuvad igasugustesse sõjaliste blokkide piiride nihutamistesse , peaks olema hästi meeles Kuuba kriisi aegadest . Venemaa ajakirjanduse väitel saabus NATO peasekretär Javier Solana oma Moskva-visiidil pärast tunde kestnud läbirääkimisi Venemaa juhtidega kohtuma NATO riikide suursaadikutega Venemaal ja ütles järgmised sõnad : “ Nad lihtsalt ei taha meid mõista . ” Suurriigi mõtlemine NATO ei suuda Venemaad sõjaliselt ohustada isegi nendes tingimustes , kui Moskva täidab kõik relvastuse piiramise lepingud . Hävitades kogu Euroopa tavarelvastuse piiramise lepingu ( CFE ) alla kuuluva relvastuse , lisaks veel strateegilise relvastuse vähendamise lepingute ( START I ja START II ) järgi hävitamisele kuuluva tuumarelvastuse , jääb Venemaa ikkagi veel piisavalt tugevaks riigiks , et Euroopas ei suuda teda keegi ohustada . Seda väidet peaks kinnitama kogu külm sõda , millest vaatamata praegustest märgatavalt suurematele relvastuse kogustele ei suudetud üle minna “ kuumale sõjale ” . Ja kellel peaks olema huvi alustada sõda riigi vastu , mis deklareerib oma sõjalises doktriinis peamiseks vastulöögirelvaks tuumarelva ? Mõttes , et Venemaa ei lepi NATO laienemisega üksnes seepärast , et peab endist Vahe-Euroopat oma mõjusfääriks , ei ole iseenesest mida uut . Muutus ise on aset leidnud mujal . Kuigi Venemaa riiklik ja rahvuslik ideoloogia asub kusagil Nõukogude Liidu internatsionaalsuse ja Venemaa marurahvusluse vahepeal , on oluliselt muutunud Venemaa välispoliitika teostamise vahendid . Venemaa praegune välispoliitikajuhtkond ei tee enam peamist panust sõjalisele ähvardusele , sest see hävitaks juba praegu aina ahtamaks muutuva kontaktipinna lääneriikidega . Ega muidu poleks antud kogu välispoliitika juhtimist presidendi ukaasiga üksnes Venemaa välisministeeriumi kätte . Samuti on vähemalt siiani suudetud hoiduda suurematest vastastikustest süüdistustest , kuigi viimasel ajal on suuresti kahanenud edukalt lõppenud tippkohtumiste arv . Kasvamas on ka mõlema poole diplomaatiline aktiivsus just nendes piirkondades , mis traditsiooniliselt on olnud konfliktipiirkonnad . Sobivad näited on USA diplomaatide sekkumine Lähis-Idas , Jaapanis ja eelkõige Kesk-Euroopas . Üks huvide kokkupõrkepunkte on Ukraina , mida Valge Maja pressiesindja Mike Mc Curry nimetas hiljuti USA kõige olulisemaks liitlaseks Euroopas . Ei pea vist meenutama , et eelpool mainitud liitlane tülitseb Moskvaga Musta mere laevastiku baaside pärast . Milleks aga Venemaale Musta mere laevastik ... ? Moskva otsib NATOga kompromissi Peamine ja ainus küsimus Euroopas , mida Venemaa võib käsitleda kui oma rahvuslikku julgeolekut ohustavat , on NATO laienemine . Venemaa juhid on viimasel ajal korduvalt näidanud valmidust sõlmida kompromiss NATO laienemise küsimuses . Ühe sellesuunalise avalduse tegi Moskva märtsi lõpus , pakkudes välja , et on nõus NATO laienemisega tingimustel , et uued liikmed jäävad vaid poliitilisteks liikmeteks . Ettepanekule vastuseks teatas NATO peasekretär oma märtsikuise Moskvas käigu ajal , et Prantsusmaa variant uute liikmete vastuvõtul ei tule mingil juhul kõne alla . Venemaalt on tulnud ka pakkumisi sõlmida julgeolekuleping või garanteerida Vahe-Euroopa iseseisvus suurriikide kahepoolsete lepingutega . Ühe lahendusena nähakse Moskvas tuumavaba tsooni loomist Kesk- ja Ida-Euroopas . Kui ausad Venemaa kompromissiettepanekud on , jääb muidugi küsimuseks , sest juba pikka aega üritab Venemaa õhutada vastuolusid Euroopas . Põrkudes aga üksmeelsele ja otsusekindlale Euroopale , peab ka Venemaa varem või hiljem hakkama mõistma , et Nõukogude Liidu lagunemisest peale on Euroopas muutunud veel üht-teist peale riikide nimede . EERIK MARMEI Notre Dame , Indiana , Eerik Marmei on Tartu Ülikooli ajaloomagistrant ja õpib praegu Ameerika Ühendriikides . New Jersey demokraadist senaator Bill Bradley kirjutab ajakirja “ Foreign Policy ” <arv>. aasta esimese numbri veergudel , et <arv>. aastast alates puudub USAl Venemaa suhtes kindel nägemus . II maailmasõja lõpust kuni Gorbatshovi perestroikani saatis USA Venemaa-poliitikat George Kennani defineeritud “ ohjeldamispoliitika ” , kuid külma sõja lõpp tekitas uue olukorra , mida Bradley nimetab “ romantiliseks impulsiks ” . “ Romantilise impulsi ” sisuks on olukord , kus emotsioonid võimutsevad analüüsi üle ja idealistlik mõtlemine varjutab reaalsuse . Teisisõnu , Ameerika Venemaa-poliitika muutus pimedaks liidrite kummardamiseks ning sealse kompleksse olukorra mittetundmiseks . “ Romantiline impulss ” , mis sai alguse Bushi ajal , puhkes päriselt õide Clintoni võimuletulekuga . Kuigi romantikud tõdesid , et ohjeldamispoliitika ei saa juhtida USAd uutes oludes , ei suutnud nad selgelt formuleerida uut kõikehaaravat analüüsi . Nähes “ romantilisest impulsist ” johtuva poliitika läbikukkumist , püüdis administratsioon valja töötada nn. “ pragmaatilise ” lähenemise suhetes Venemaaga . Selle formuleeris välisminister Warren Christopher enne <arv>. aasta mais peetud Jeltsini-Clintoni tippkohtumist järgmiselt : “ Pragmaatiline läbikäimine Venemaaga tähendab , et me jätkame koostööd nendega ( venelastega ) seal , kus meie huvid langevad kokku , ning ületame erimeelsused konstruktiivselt ja kindlameelselt seal , kus nad erinevad . ” Clintoni Venemaa-poliitika pragmaatilisuse on lühidalt kokku võtnud Joseph Nye , Harvardi Ülikooli Kennedy rahvusvaheliste suhete kooli dekaan ja endine Clintoni administratsiooni asevälisminister , ajakirja “ Washington Quartely ” viimases numbris . Nye on seisukohal , et kuigi Venemaa on näidanud kahepalgelist poliitikat Tshetsheenias ning olnud eitaval seisukohal NATO suhtes , on Venemaa kinni pidanud tuumarelvastuse vahendamise kokkulepetest , mis on väga oluline temaatika USA jaoks , ja olnud konstruktiivne osaline Balkani “ kontaktgrupi ” töös . Nye arvates peab USA tegema kõik selleks , et pikaajalises perspektiivis saaks Venemaast rahvusvahelises suhtlemises konstruktiivne partner . Nagu on rõhutatud Pentagoni raportis “ USA julgeolekustrateegia Euroopa ja NATO jaoks ” , on USA ja Venemaa kokku leppinud arendada koostööd nii PFP siseselt kui väljaspool seda ning NATO ja Venemaa töötavad formaalse dokumendi kallal , mis peaks kinnitama nende pikaajalise koostööprogrammi . Nye rõhutab , et laialdane koostöö NATO ja Venemaa vahel on oluline alus eduka kõiki haarava Euroopa julgeolekuarhitektuuri väljatöötamisel . Sellele lisaks teeb USA kõik selleks , et Venemaa poliitilisi sidemeid G<arv> riikidega tugevdada ning lähendada Venemaad Maailma Kaubandusorganisatsioonile . Selline seisukoht põhineb veendumusel , et Venemaa mängib olulist rolli maailmapoliitikas ja et rahvusvahelise julgeoleku perspektiivid on palju helgemad , kui Venemaaga on hea koostöö . Veel kord NATOst NATOga seoses esitab huvitava mõtte Michael Mandelbaum , välispoliitika nõukogu ida-lääne suhete projekti direktor ja Johns Hopkinsi Ülikooli professor , kes laiemalt analüüsib Clintoni välispoliitikat ajakirja “ Foreign Affairs ” jaanuarinumbris . Ta argumenteerib oma artiklis arvamust , et suurt osa USA kõige olulisemast rahvusvahelisest kohustusest - NATO ja Venemaa poliitikat - on kujundanud sisepoliitilised huvigrupid . Mandelbaum peab eelkõige silmas Clintoni otsust NATO laienemisest <arv>. aasta alguses , mida ta varem oli eitanud , ning peab seda eelkõige Clintoni tookordseks püüdluseks võita juba varakult Kesk-Euroopast pärit ameeriklaste hääli , kes hoolitsevad kindlasti selle teema üleskerkimise eest tänavustel valimistel . Clintoni tookordne otsus tekitas Mandelbaumi arvates arusaamatust Lääne-Euroopa poliitikutes , kes olid arvestanud vähe tähendava programmi “ Partnerlus rahu nimel ” ellurakendamisega , ning viis eelkõige endast välja venelased , eriti Vene demokraadid , kes arvasid , et just see otsus oli märguandeks , et demokraatlikud reformid kukuvad Lääne ( USA ) poliitikute arvates läbi ning Venemaa hakkab taas oma naabreid hirmutama ja selle vastu tuleb NATOt laiendada . Tegelikult oli Clintoni administratsioon samal ajal heaks kiitnud just vastupidise poliitika , mis toetas Vene demokraatlike reformide toetamist . Mandelbaum nendib , et Clintoni toonane otsus NATO laienemisest mitte ainult ei kahjustanud Ameerika huve Venemaa rahumeelsel integreerumisel Euroopasse ja rahvusvahelistesse institutsioonidesse , vaid läks otseselt vastuollu Clintoni enda senise Venemaa-poliitikaga . Tema analüüsist võib teha järelduse , et Clintoni poolt väljahõigatud NATO kindel laiendamise idee oli sisepoliitikast tulenev ja suures osas viga ( sic ! ) , sest kahjustas USA Venemaa- poliitikat ja ka Vene avalikkuse suhtumist Ameerikasse ning mängis trumbid katte shovinistlikele jõududele Venemaal . Seda mõtet arendades võib aga samuti öelda , et Clintoni tookordne otsus kiirendas kogu NATO laiendamise alast debatti mitme aasta võrra ning lõi samal ajal trumbid käest vabariiklastel , kes NATO laiendamise teemat sügisestel valimistel Clintoni vastu kuidagi mängida ei saa . Moskvas Clintoni ja seega USA silmis on Jeltsin “ reformaator , ” ja nagu üks administratsiooni ametnik möödunud nädalal teatas , “ on USA huvides toetada reforme ja reformaatorit ning see on poliitiline huvi , mitte personaalne küsimus . ” Selletõttu on ka arusaadav , miks on Clinton toetanud Rahvusvahelise Valuutafondi <arv> miljardi dollarise laenu kindlustamist Venemaale ( ehkki viimane ei vasta IMFi nõuetele ) , otsib võimalusi , kuidas kergendada Venemaa toodete jõudmist Ameerikasse ja Euroopa Liitu , üritab teha kõik tuumaohutuse tagamiseks ning ei taha eriti kommenteerida Venemaa sõjategevust Tshetsheenias ning tavarelvastuse kokkulepetest mittekinnipidamist . Vaatamata sellele soovitas ajaleht “ New York Times ” neljapäevases juhtkirjas Clintonil Jeltsinile mõned selged seisukohad ja küsimused esitada selleks , et Clintoni Moskvaskäik ei kujuneks lihtsalt Jeltsini valimispropagandaks . “ New York Timesi ” meelest peab Clinton rõhutama selget vastuseisu Tshetsheenia konfliktile ja tuhandete tsiviilisikute hävitamisele , küsima , miks ehitatakse Uuralites uut salajast ja kallist sõjalist kompleksi , uurima , miks Venemaa ei võta tõsiselt nõuet ja lubadust kindlustada tuumajõujaamade ja tuumamaterjalide ohutust . Millest kaks riigijuhti Moskvas tegelikult rääkisid , jääb tavakodanikule ilmselt teadmata .