kirjak	aja_ee_2001_22.tasak.ela	Vaesus sunnib kuulsa semiootiku poega isa arhiivi miljonite eest maha müüma . Hannes Tamme <email> Raadi kalmistul on vaikne , nagu varahommikul ikka . Kell on viis . Hauakivide kohal laulavad linnud . Poolesaja meetri kaugusel evolutsiooniteooria looja Karl Ernst von Baeri hauaplatsist puhkab Juri Mihhailovitsh Lotman ( <arv>- <arv> ) . Filoloogiadoktor ja professor , Eesti , Briti , Norra ja Rootsi akadeemik , teeneline teadlane , strukturaalse semiootika üks rajajaid , Rahvusvahelise Semiootikaassotsiatsiooni asepresident , Tartu semiootikakoolkonna looja , paljude raamatute , artiklite ja õpikute autor . Kellele kuulub Lotmani arhiiv On ju päris loomulik , et vanemad pärandavad oma vara järeltulijatele . Nii tegi ka Juri Lotman . Kuid kas õpetlase kirjavahetus , raamatukogu , artiklite käsikirjad ja muu teadusajalukku puutuv kuulub ainult suguvõsale ? Akadeemiku ja maailmakuulsa semiootiku Juri Lotmani soov oli , et tema ja ta abikaasa filoloogiadoktor Zara Mintsi ( <arv>-<arv> ) arhiiv ja raamatukogu oleks Tartu ülikooli juurde loodava semiootika ja vene kultuuri instituudi üks nurgakive . Nõukogude ajal taotleti sellise instituudi loomist korduvalt , kuid Moskva ja Tallinna parteilised võimukandjad kartsid juudi soost teadlaste pesa teket Tartusse ja seda instituuti ei lastud luua . Niigi oli Tartu semiootikakoolkond võimurite arvates liiga vabameelne . Hapnikurikkama olukorra tekkides püüdis Juri Lotman <arv>. aastal ka ise sellise instituudi tekkele hoogu anda . Akadeemik sai moraalse ja materiaalse toetuse lubaduse miljardärist metseenilt George Sorosilt , ka ülikooli rektor Jüri Kärner polnud vastu . Siis sõitis aga Juri Lotman Saksamaale , haigestus ning ei jõudnud vedurina oma ideed enam ise ellu viia . Poeg Mihhail Lotman kinnitab , et ka tema oleks ülimalt rahul , kui Tartusse loodaks Juri Lotmani nimeline semiootika ja vene kultuuri instituut . Tema isa pärandi õige koht oleks just seal . Aga Mihhail ei ole nõus arhiivi ja raamatukogu ülikoolile kinkima , vaid soovib selle eest kompensatsiooni . " Küsisin ülikooli raamatukogu eelmiselt direktorilt Peeter Oleskilt isa pärandi eest teatud tagasihoidliku summa ja Olesk lubas rektor Jaak Aaviksooga sellest rääkida , kuid hakkas mind hoopis vältima , " meenutab Mihhail Lotman . " Nüüd tegid ameeriklased mulle pakkumise , mis on neli korda suurem sellest , mida ülikoolilt küsisin . " Selle Hooveri Instituudi kirja peale lasigi Mihhail Lotman teha ülikoolil uue pakkumise . " Tõsi küll , see pole enam nii soodne , " lisab ta . Kaks miljonit krooni " Mihhail Lotman ei ole väljapressija ja tahab väga , et ta isa pärand jääks Tartusse , " märgib Tartu ülikooli semiootika osakonna juhataja Peeter Torop . Ta lisab , et tegu on väga delikaatse teemaga ja Mihhail Lotman on sunnitud nii käituma vaid ainelise kitsikuse tõttu . Vaesusest aitaks Juri Lotmani pärijad välja kaks miljonit krooni , mida Hooveri Instituut väidetavalt pärandi eest pakub . " Sellest oleks ääretult kahju , kui padueurooplase Juri Lotmani raamatukogu ja arhiiv USAsse satuks , see solvaks mind isiklikult , " märgib üks pensionil olev Juri Lotmani kolleeg . " Siiamaani pole me ühegi ülikooliga seotud inimese arhiivi ega raamatukogu eest raha maksnud - need on raamatukogule pärandatud , " nendib Tartu ülikooli Raamatukogu direktor Toomas Liivamägi . " Oma raamatukogusid on ülikoolile jätnud paljud ja minagi teen seda tasu tahtmata , sest nii on õige , " kommenteerib Peeter Olesk . Ta ei välista , et äärmisel juhul võib haridusminister esitada rahataotluse valitsusele , et osta Juri Lotmani pärand pärijatelt ära ja vältida nii selle sattumine Eestist välja . " Aga seni on teadmata perekonna selged soovid ja samuti pole teada , mida raamatukogu täpselt sisaldab ning kui suur see on . " Ühtlasi kumab tema jutust arusaam , et ülikooli raamatukogu pidev kasutaja ning Tartu ülikooli patrioot Juri Lotman ei oleks tahtnud oma pärandi Tartust äraviimist . Rootsi Kuninglik Akadeemia on teinud Mihhail Lotmanile ettepaneku , et Rootsi kompenseeriks Juri Lotmani arhiivi ja raamatukogu Tartusse jätmise , aga selleks peaks olema teada , mida need sisaldavad . Tänaseks on korrastatud see osa arhiivist , mis ülikooli raamatukogus asub . Õigusjärgsele omanikule kuuluvas majas asuvas ja kunagi kirjanike liidu poolt Juri Lotmanile antud korteris asuv arhiivi osa ja raamatukogu on seni kirjeldamata . Mihhail Lotmanit tundvad inimesed arvavad , et hiljuti professorikraadi kaitsnud Mihhaili emotsionaalne loomus ja kahel kohal töötamine ei võimaldagi tal raamatukogu arhiveerimisega tegelda . Selleks oleks vaja mitut kuud aega ja kvalifitseeritud arhivaari . Nii ongi tänaseks tagasi tõrjutud rootslaste viisakas , et mitte öelda suureliselt ilus alternatiivlahendus . Delikaatne teema Alati muutub pealtnäha selges seisus väga palju just siis , kui mängu tulevad juudid ja raha . Asjast ei taheta eriti rääkida , kiputakse salatsema , vihjatakse teema erilisele delikaatsusele ja peentele nüanssidele . Samas ei taha keegi kõnelda konkreetsest rahasummast , nagu oleks kuum kartul suhu sattunud . " Mulle on see emotsionaalselt raske teema , sellepärast palkasin advokaadi , kes asjaga tegeleb , ja õigupoolest ma ei teagi täpselt , milline on praegune olukord , " distantseerib Mihhail Lotman end isa ja raha vahelt . Samas saatis tema volitatud esindaja Silvar Laanemäe kuu aega tagasi Tartu ülikooli raamatukogule kirja , milles väljendub soov Juri Lotmani arhiiv ja raamatukogu maha müüa . Raamatukogu direktor Toomas Liivamägi ei eita kirja olemasolu , kuid ei näita seda . Liivamägil pole õigust ega eelarveraha arhiivide ja raamatukogude ostmiseks , seepärast konsulteerib ta enne Mihhail Lotmani esindajale vastamist ülikooli rektoriga . Vastus olevat läkitatud <arv>. mail . " Ei oska kommenteerida , pole oma kirjale vastust saanud , " ütleb Silvar Laanemäe teisipäeval , <arv>. mail . Küll märgib ta , et Mihhail Lotmanile on kirjalikult Juri Lotmani arhiivi ja raamatukogu ostu soovist teatanud Hooveri Instituut USAst . " Mihhail Lotman tahab isa pärandist tulu saada , sest elab kitsikuses , " võtab Laanemäe jutu kokku . " Ei oska nende pakkumist kommenteerida , sest läbi rääkima pole veel hakatud , " nendib Liivamägi . Teisipäeval saatis ta Mihhail Lotmanile teistkordselt kirja , et tõendada oma soovi läbi rääkida . " Mina olen nõus mitmesuguste variantidega , kuigi kõige meelsamini näeksin arhiivile ja raamatukogule kohta Tartus , sest isa elas ja töötas siin , " märgib Mihhail . Samas annab ta mõista , et ega arhiivi originaalid peagi just Tartus asuma , teadustööks piisaks ka koopiate olemasolust . " Asja saab lahendada heatahtlikult või skandaalselt - mina tahan rahulikku lahendust , " lisab ta . Lotmanid ja ülikool " Selle kogu koht on Tartus ja kogu maailma jaoks oleks kummaline ning minul väga kahju , kui teisiti läheks , " nendib Tartu ülikooli rektor Jaak Aaviksoo . Rektor kinnitab , et ülikool teeb küll kõik temast sõltuva , et Juri Lotmani pärand siia jääks . Tegelikult tahaks täpselt sedasama ka Mihhail Lotman . Samas kirjeldab ta suhteliselt kibestunult , kuidas tema isale antud lukskorter Tartus Tähtvere pargi servas õigusjärgsele omanikule tagastati , mistõttu tema end peaaegu et represseerituna tunneb . Mihhailiga vesteldes kumab tema jutust arvamus , et temasse kui isa pärandi hoidjasse ei suhtuta justkui piisava respektiga . Ülikooli raamatukogu uus direktor Liivamägi polevat temaga kohtumist seni otsinudki . Raamatukogu käsikirjade osakonna juhataja Mare Rand olevat temaga suhelnud väga järsus toonis ja nõudnud arhiivi raamatukogule kinkimise lepingule allkirja . " Mul on ülikooli raamatukoguga vaid suuline kokkulepe , et nad võivad arhiivi korda teha , aga arhiivi raamatukogule kinkida pole mul kunagi kavas olnud , " märgib Tartu ülikooli semiootika osakonna vanemteadur ja Humanitaarinstituudi semiootika ja kirjandusteooria kateedri juhataja , professor Mihhail Lotman . Tema sõnul on ülikooli raamatukogu arhiivi küll hästi korrastanud , teisalt ei teatanud talle kui arhiivi omanikule selle ülespanekust internetti . " Selline käitumine solvas mind , samuti on arhiivile ligi lubatud inimesi , kelle puhul pole raamatukogu minult luba küsinud . " " Oleme ülikooli raamatukogu sees terviklikult koos hoidnud vaid Karl Ernst von Baeri raamatukogu ja oleksime valmis samasuguse erandi tegema ka Juri Lotmani raamatukoguga , kui see meie valdusse satub , " viitab Toomas Liivamägi sellele , millise suurusjärgu teadlaseks kadunud Juri Lotmanit tema kodulinnas hinnatakse . Õhus on vastastikuse mõistmatuse aroomi . Tegelikult on ju Lotmanite pereteadus - semiootika - teadus märkidest . Mitte rahamärkidest ega lepingutest . Semiootika käsitleb kultuuri kui kommunikatsiooni , uurib info edastamist märkide varal . Kahju , et Juri Lotmani pärandiga seonduva probleemi lahendamisel piisavalt selgelt kommunikeeruda pole suudetud . Mihhaili näib solvavat seegi , et siiani pole Tartu ülikooli juures Juri Lotmani nimelist Vene Kultuuri ja Semiootika Instituuti . See tooks Mihhaili sõnul Tartu ülikoolile paljudest fondidest raha ja tõstaks alma mater 'i prestiizhi . Samas oleks sellise institutsiooni loomise eeldus tema isa pärandi ülikooli käsutuses olek . " Saksamaal Bohumi ülikooli juures on Lotmani-nimeline instituut , miks meil seda luua ei saa ? " küsib Mihhail . Enda sõnul on välimuselt isa sarnane , kuid lopsakate vuntside asemel hallisegust pikka habet kandev Mihhail kompromissialdis inimene , kes ei taha kedagi süüdistada ega mingeid intriige tekitada . Tundub , et kõige meelsamini asuks ta selle loo puhul hoopis mingis teises reaalsuses . Pärast nn von Wolsky juhtumit tunnevad paljud eestlased huvi võõrapärase kõla ja kirjapildiga suursuguste suguvõsanimede vastu . Nimelt oli eestlannal Marika Arendil juba pikemat aega soov vahetada oma nimi aadlinime Marika Katariina Arendi Elita von Wolsky vastu . Von Wolsky nimi on tema suguvõsale kuulunud juba aastast <arv> , seega ligi <arv> aastat . Hiljuti tühistatud perekonnaseaduse säte keelas eesti rahvusest või eestikujulise perekonnanimega sooviavaldajatele anda võõrkeelse kujuga nime . Sel põhjusel lükati seni tagasi ka kõik Arendi nimevahetustaotlused . Nüüd vaadatakse taotlus uuesti üle , kuna Tallinna halduskohtu arvates oli seadus diskrimineeriv ning inimeste õigusi ja vabadusi pärssiv . Siseministeeriumi rahvastiku toimingute osakonnast öeldi , et huvi nimemuutuste vastu on pärast seda juhtumit tõesti kasvanud ja uuritakse võimalust vahetada tavapärane perekonnanimi teistegi suursuguste von'ide vastu . Tallinna Perekonnaseisuameti spetsialisti Katrin Ringmäe sõnul peab soovitud võõrakujuline nimi olema taotleja suguvõsanimi . Tema sõnul pole teisi sarnaseid juhtumeid siiski ette tulnud . Nimevahetuse soovijad peavad kõigepealt esitama avalduse elukohajärgsesse perekonnaseisuametisse . Avalduse vaatavad läbi veel paljud ametnikud ja kui nad leiavad , et taotlus on põhjendatud , siis võib elukohajärgne perekonnaseisuamet käskkirja alusel nime ära muuta . Kui pikaajaline nimevahetusoperatsioon on läbi , peab inimene ringi vahetama ka kõik dokumendid haigekassakaardist passini . Eelmises Ekspressis ilmunud artikkel , kus Eesti Coca-Cola endised töötajad kaebasid peadirektor Walter White'i autoritaarse juhtimisstiili üle , tõi vastuse Põhja- ja Baltimaade Coca-Cola peakorterist Kopenhaagenis . Infojuht Kresten Jörgensen kinnitab , et Walter White on Coca teenekas töötaja , samas vabandab ta tekitatud kahju pärast . " Walter White on ühtlasi värvikas inimene ja professionaalne juht , kes on suurema osa oma elust pühendanud Coca-Cola heaks töötamisele ja kellele firma võlgneb palju , " nentis Jörgensen , tuues välja , et White'il on õnnestunud täita talle pandud ülesanne - müüginumbrid on tõusnud ja sellest olevat kasu kogu Eesti ühiskonnale . White'i kummalisi töömeetodeid põhjendas Jörgensen kulude kokkuhoiu vajadusega Eestis nagu ka teistes Balti riikides , kus ostujõud on endiselt väiksem kui Põhjamaades . " Me oleme kliendile ja tarbijale orienteeritud . Tehnoloogia on oluline , aga see ei asenda traditsioonilist müügitööd . " Samas kinnitas Jörgensen , et " Coca-Cola kahetseb sügavalt , kui meie taotlusi Eestis on valesti mõistetud " , ja lubas , et " kui me saame parandada töötingimusi nii , et müük selle all ei kannata , teeme seda kindlasti " . Jörgensen julgustas ka firma endisi töötajaid , kes Ekspressis soovisid anonüümselt esineda , pöörduma Kopenhaagenisse , et neile tekitatud kahjud saaksid hüvitatud . Järgmisel suvel toimuval Noorte Laulupeol kõlab Andrew Lloyd Webberi muusika , mille maailmakuulus helilooja on kirjutanud spetsiaalselt laulupeo tarvis . Laulule kirjutas sõnad Leelo Tungal , inglise keelde tõlkis need välisminister Toomas Hendrik Ilves . " Praegu on veel vara infot anda , kuna lugu on alles töös , " ütles laulupeo üldjuht Hirvo Surva . Ta ei nõustunud kommenteerima , kes Webberilt loo tellis ja kui palju see maksma läks . Eesti Ekspress koostöös Meediaekspressiga ilmutab suvise tähtsündmuse Õllesummer <arv> ajaks eriti hea õlleteemalise lugemismaterjali ÕlleEkspress . Ent juba praegu kuulutame välja fotokonkursi Ootame pilte teie õllekõhtudest , mis torkavad silma oma kuju , suuruse või veel millegi erilise poolest . Zhürii valib välja parima kõhu , mille omanikku premeerime Õllesummeri viie päeva vabapääsme ja muude üllatustega ! Lohutusauhindu jagub ka lahjematele kõhtudele . Kõige atraktiivsemad kõhupildid ilmuvad ÕlleEkspressis . Lilleküla staadioni valmimist juhtivale Teet Ilvesele meeldib ehitusmüra . Sest siis ei kuule , kuidas mobiil lakkamatult heliseb . Priit Vare <email> Kui Teet Ilves Lilleküla staadioni ehituselt õhtuti vaarudes koju jõuab ( nii umbes kella kümne paiku ) , ootab teda ees öine vahetus . Mees laseb silma looja ja hakkab vaatama lõputuid unenägusid sellestsamast staadionist . " Kui ma üldse viimasel ajal magan ning midagi unes näen , siis on see alati staadion , " ohkab ta . Uneaega jääb väheseks , sest Eesti Jalgpalli Liidu ehitusbüroo juhataja Teet Ilves juhib kogu Lilleküla jalgpallikompleksi ehitust . Laupäeval peavad siin kohtuma Eesti ja Hollandi meeskonnad , ent isegi suurimad optimistid on võistluspaiga õigeaegses valmimises kahtlema löönud . Pidevalt uurivad asjade seisu ka hollandlased . Ega nemadki usu , et staadion valmis saab . Ilves meenutab , kuidas sealsed jalgpallispetsid esimest korda veebruaris Lillekülas käisid , kuidas tuul ulgus ja lumi keerutas ja mitte midagi näha ei olnud ja kuidas hollandlaste näod imelikuks läksid . Aga Teet Ilvese nägu on naerul . Kolmapäeva lõuna paiku seisab ta keset väljakut ja kinnitab , et saab valmis küll . " Kõik annavad endast parima . Need mehed , kes enne betooni valasid , aitavad nüüd toole panna , " seletab ta tribüünide poole viibates . Toolidega ongi hetkel kõige suuremat janti . Üks auto sõitis valesse tollilattu ning koorem jääb nüüd pisut hiljaks . Santehnikutega tuleb ka jännata . Teet Ilves kiidab ehitusmüra , nii lihtsalt ei kuule pidevat mobiiltelefoni helisemist . Ruumides , kus võtab koha sisse Hollandi meeskond , on hetkel ainult seinad , poolik ripplagi ning sodi täis põrand . Töömehed panevad paika kõiksugu lüliteid ja segisteid . Kunagi ehk jõuavad nad riietuskappideni ka . Ilves aga muudkui naeratab , sest kõik on graafikus . " Kui igasuguseid kiibitsejaid poleks , saaksime tegelikult päris rahulikult tööd teha , " tunnistab ta . " See teeb ikkagi hinge hellaks , kui kogu aeg kaheldakse , kas ikka on turvaline või mitte . " Nii tulebki ehituse juhil pidevalt seletada , kuidas igast betoonivalust tehakse kontrollkuubikud , viiakse laborisse ja testitakse seal . Siiani näitavad proovid , et betoon on kivistunud isegi paremini kui ette nähtud . " Nii nagu sillaehitajad kogunevad esimese rongi ülesõidu ajaks silla alla , oleks ka meie töölised nõus mängu vaatama kõige viimati valatud konstruktsiooni pealt , " kinnitab Ilves . Kuigi nii Ilvese kui teiste töömeeste päevad kestavad pimedani , öötundidest lisa ei võeta . " Puhkama peab ka , " ütleb ehitusbüroo juhataja . Juhtub muidugi erandeid . Ilves õngitseb vestitaskust kollase hoidjaga võtme ning räägib , kuidas selle pisikese asja tõttu osal meestel eelmine öö vahele jäi . Teisipäeva õhtul jäid objektile ainult elektrikud , et paigutada ümber kraanade kaablid . Paraku kaotas keegi kell üksteist selle kollase sabaga võtme ära . Ja nii otsisid elektrikud terve öö ehitusplatsilt ühte võtit . Üles leidsid , kell viis hommikul ! Kokku tegutseb platsil <arv> meest umbes kümnest ettevõttest . <arv>aastane Ilves lausub , et ei ole nii suure ehitusega ealeski kokku puutunud - jalgpalliliidu ehitusbüroo on siiani tegelenud rohkem lihtsalt murude ja väljakutega . Aga Tallinna tehnikaülikooli ehitusharidus on mehel olemas ja midagi võõrast pole ka Lillekülas ehitamisel ette tulnud . Ühelgi suurel välismaisel staadionil ei ole Teet Ilves ise käinud . Isegi Eestis on vaadanud ainult paari mängu , SHotimaa ja Fääri saartega näiteks . " Kui laupäeval mänguks läheb , siis tõenäoliselt jälgin rohkem ikka publiku käitumist , et näha , mida rahva jaoks paremaks saaks muuta , " tõdeb ta . Muret tunneb Teet Ilves vaid Mart Poomi puudumise pärast . Ja kas Eesti võistkond mitte uuel staadionil nii suure kodupubliku ees läbi ei põle , seda on Ilves ka mõelnud . Igatahes viiki loodab ta küll . Ise mängis Teet Ilves jalgpalli viimati mõned aastad tagasi . Oli siis FC Flora fännidevõistkonnas väravavaht . Nüüd ei ole mänguks enam aega , sest juhendamist tahab ehitusvõistkond . Kas see ülioptimistlik tiim jõuab finishisse õigeaegselt , selgub laupäeval . Muuseas , nendes öistes staadioni-unenägudes pole Ilves veel mingit katastroofi näinud . Fakte imeehitusest - Mänguväljakut kutsutakse Pühaks Muruks . Ilma mõjuva põhjuseta ei astu sinna peale isegi ehitusmehed . Väljaku pinda on tõstetud tervelt kaks meetrit . Sellest , kui mitmekordsed drenaazhid ja muud imesüsteemid seal muru all peidus on , võiks kirjutada eraldi loo . - Toolid on rohelised ja valged . Kui eemalt vaadata , moodustuvad nendest värvidest kirjad " FCF " , mis tähendavad jalgpalliklubi Florat . - Pärast mänge Hollandi ja Iirimaaga võetakse kõik toolid jälle lahti , sest tribüünidele valatakse veel üks õhuke kiht betooni . - FC Flora meeskonnale saavad uutes ruumides olema ka puhkeruumid - mullivann , baarilett ... - Pärast avamänge koostatakse uued ehitusplaanid ning töö jätkub . Vähemasti kord kuus mõnes vestlusringis väidab keegi kindlameelselt , et ajalehte saab lugusid osta . Küsin siis tavaliselt vastu , et nimetatagu konkreetsed juhtumid ja summad . Selle peale on jutt katki jäänud . Võib-olla on asi nii varjatud , et konkreetseid asju teavad vähesed pühendatud . Võib-olla ei taheta lihtsalt mulle rääkida . See , et mõnda artiklit enne ilmumist arutatakse ja muudetakse , on normaalne . Nii saab vältida vigu ning parandada ebaselgused . Normaalne on ka see , et inimene või firma , kellest kirjutatakse , saab öelda oma seisukoha . Muudatuste õigus on aga ainult Eesti Ekspressil . Kui keegi meile survet avaldab ja raha pakub , siis sellist asja me ei salli . Eelmisel nädalal oli aga konkreetne juhtum . Ene Läkk kirjutas artiklit Bankend Eestist ja selle firma inimestega seotud kinnisvaraprojektidest . Enne artikli ilmumist helistas Ene Läkile ärimees Even Tudeberg , kes teatas , et tal paluti edasi öelda üks piinlik lause - kui Ene Läkk on nõus teatud parandustega artiklis , siis rahanumbrites pole küsimus . Ma ei tea , kas Even Tudeberg pakkus Eesti Ekspressi ajakirjanikule altkäemaksu . Kui asja uurisime , siis ta ütles , et mõtles hoopis midagi muud . Kuid tegelikult pole selles üldse küsimus . Meile NÄIS , et Even Tudeberg pakkus raha , et muudaksime ühte artiklit . Ja sellises olukorras on meie reeglid lihtsad - selle inimese nimi läheb lehte . Seega on igaühe enda mure ajakirjanikuga suheldes ennast selgesti väljendada . Reeglitel on ka teine pool . Eesti Ekspressi ajakirjanik , kelle puhul avastatakse altkäemaksu võtmine , lastakse päevapealt töölt lahti . Sulev Vedler küll kirjutab selles lehes , et alati pole altkäemaksu tõendamine lihtne ning mõnikord võib süüdistus põhineda ka kellegi kättemaksul . Kuid Ekspressi puhul peaksid valevihjajad olema valmis selleks , et üsna pea on lehes lugu juba nendest endist . <email> Grafiti on hävitatud EE nr <arv> Enn Põldroos soovitab taastada ajaloolise grafiti Oü Vana Tallinn restaureerijate aruande kohaselt ei leitud Eesti Panga maja seinalt ( Sakala <arv> ) midagi , mida saaks restaureerida . Oletatavat lauset osutatud kohast ei leitud . Oletatav kiri on üle värvitud ookerkollase värviga ja hiljem üle toneeritud beezhikashalliga . Arvatavasti oli ka kiri ise ookerkollasega kirjutatud , sest ookerkollasest eristuvat värvi ei leitud . Versioon , mille kohaselt lause kaotamiseks taoti krohv maha , ei leidnud kinnitust . Kurvastusega peame tõdema , et ei olnud võimalik tuvastada , milline lause täpselt seinale oli kirjutatud . Versioone on kolm : " Maha nõukogude võim " , " Tiblad , kasige koju " või " Venelased välja , <arv> " . Aga ühtses versioonis pole kokkuleppele jõutud . Loodetavasti saab see fakt eesti rahva alistamatust vaimust ikkagi jäädvustatud meie (kunsti)ajaloos ja liigub legendina suulises pärandis . KüLLI HOLSTING Tallinna Kultuuriväärtuste Ameti juhataja asetäitja Jalustrabav info EE nr <arv> Faktid kõnelevad muud Teodor Herzl ( <arv>-<arv> ) oli juudi rahvusliku sionistliku liikumise rajaja , Asher Ginsberg ( <arv>-<arv> ) oli kirjanik ja ivriidi keele uuendaja . Kumbki pole kunagi Venemaa Kodusõja vastu mingit huvi tundnud . Väide " Stalinit asusid toetama hassiidid , haskalad Trotskit " on naeruväärne . Hassiidid olid sügavalt usklikud juudid , keda Stalin julmalt represseeris . Haskala oli juutide rahvusliku valgustusaja liikumine <arv>. sajandil . Trotski eluajal neid lihtsalt ei olnudki . Pealegi Trotski ise eitas igasugust rahvuslust , ta nimetas end kommunistiks . " Sionistide ja natside tihedast koostööst " kirjutasid ainult bolshevistliku propaganda teenistuses olevad kirjanikud . Üksikuid kontakte loodi vaid oma rahvuse päästmise nimel . ( Ka Wallenberg kohtus Eichmanniga ! ) Et " juudid finantseerisid Hitlerit " , on muidugi õige . Miljonid maalt pagendatud ja/või mõrvatud juudid " annetasid " oma tohutu varanduse natsidele . Raha kulutati nii sõjapidamiseks kui ka pankadesse peitmiseks . On tõenäoline , et jätkus ka uusnatside tegevuse finantseerimiseks kuni tänapäevani . ELHONEN SAKS Ülbed Tallinna literaadid EE nr <arv> Kontseptsioon kui erakond Viimasel ajal on Tallinna literaadid hakanud Tartu suunas halvustavaid märkusi tegema ; Andres Langemets läheb aga juba liiale . Ega ma ( tartlasena ) ise ka uue kirjanduslooga päris rahul pole ( kuigi vastupidiselt Langemetsale tundub mulle just , et nimesid on liiga palju ja üldistusi liiga vähe ) . Kuid Tartu literaatide tegevuses mingi erakondlikkuse nägemine on alaväärsuskompleksist kehutatud paranoia , mille tahes või tahtmata seletas äsjasel EKSi kirjanduspäeval lahti Toomas Liiv . Esiteks on Tallinna literaatidel tõsiseid probleeme definitsioonidega ja oma mõttekäikude põhjendamisega - samal kirjanduspäeval jäi noor staar Wimberg väitluses parasjagu jänni ja Toomas Liiv ruttas teda kaitsma , halvustades Tartut kui modernismi takerdunud koolkonda ja ülistades Tallinnat kui postmodernismi avangardi ( suutmata oma bläckrokitliku veiderdamisega kedagi veenda ) . Teiseks aga kurtis Toomas Liiv kohe oma kõne alguses , et Tartul on linnavalitsusega vedanud ja Tallinn enda omaga häbistatud . Nii ta on - minul kui tartlasel on üha raskem usaldada Tallinna literaate , kes küll kõva dissidentlikku lärmi teevad , kuid ühiskondlikul tasandil jõuetuks osutuvad . Erinevalt Tartust , kus Kirjanduse Seltsi juhtfiguurid on ka linnavalitsuses võtmepositsioonidel ning loovad linna ja riiki , mitte ei lobise . Usun , et kui Tallinna literaadid on ülbitsemise asemel valmis tartlastelt õppima , saavad nad jagu oma poolharitlusest ja omandavad ka ühiskondlikku sõnajõudu . Koostöövalmilt BERK VAHER Rohkem Fred Jüssisid ! EE nr <arv> Fredjüssisid oodates Oman kõiki nelja Ivar Vinkli loodushäälte plaati ja ei tea , et oleksin ammu nii õiget ostu teinud kui need CDd . Mulle meeldib plaatide loomulikkus ja terviklikkus - keegi ei ole püüdnud mõnd looduskeskkonna häält endale sobivasse aega või vormi sättida . Kõik tundub ehtne ja sundimatu . Muidugi Jüriado noorusaegadel võidi loodusplaate teisiti teha . Kuid stiile on erinevaid , mina mõistan DJ Ivar Vinkli plaatide sõnumit , et looduses on kõik omavahel seotud ja üks ei eksisteeri ilma teiseta ja oleks lootusetu paluda kõrkja-roolinnul vahepeal vait olla , et hüüp paremini kuulda oleks . Igatahes minusugustele loodussõpradest linnainimestele see ju mõeldud ongi . Maainimene läheb metsa või luhale ja kuulab natuuris . Mõned stiilinäited loodusplaatide tarbimiseks . Panen plaadimängijasse " Tormise tuule helinad " , kui teen tülikaid majapidamistöid ; õmblen või maalin " Ööbikutundi " kuulates ja mu väike tütar magab kõige õndsamalt " Kasari delta " linnukoori saatel . Külalistega rõdul kohvi juues naudime " Merd Panga panga all " , sest tõeline meri jääb meist kaugele . Tervitustega kõigile roheliselt mõtlevatele linnainimestele stilist GILLEKE KOPAMEES Lõpuks ometi ! EE nr <arv> Härrassots , töölise luupainaja Lõpuks ometi põgus meenutus ka vapsidest , seda küll sotside sulitempude taustal , mis polegi paha . Ei midagi uut päikese all . Lennu otsib pead tõstmata oma nokkijat , võimuliidu Pliuhkamid on aga rahva Nunnud pea viimseni pihta pannud . No tõesti , vapside partei taastumiseks ei jää vist enam palju päevi . PEETER EHALA vapsi poeg LAURI LEESI Prantsuse Lütseumi direktor No minu teada on ta mingi meediaga seotud inimene , kes nüüd Ameerikast toodi kohale , et teda linnapeaks panna . AARNE OTTER üliõpilaspoliitik Tõnis Paltsist tean ma seda , et ta on suurettevõtja ja et on arutatud tema võimalikku asumist Tallinna linnapeaks . Julgen isegi väita , et kui Mõis tagasi astub ja Paltsi linnapeaks saab , siis ... noh , võib rääkida , et praegune linnapea on rikas , aga Tõnis Paltsi on veel rikkam . Q GSMi aktsiate müügiga läks tal väga hästi . Annaks jumal , et tal mõistust ka rohkem oleks kui Mõisal . MIHKEL RAUD raadiohääl Ma ei tea tast eriti midagi , ma vaatasin täna hommikul lehtedest , et teda tahetakse linnapeaks panna . Ma pean piinlikkusega tunnistama , et ma ei tea temast midagi . Seda enam , et lehes kirjutati , et tegu on meediaärimehega - ma tean meediaärimeestest nii üht kui teist , aga Paltsist pole mitte midagi kuulnud . JüRI KAVER riigikogu liige Tean seda , mida ajakirjandus on temast rääkinud : ettevõtja , keda on kuluaarides pakutud linnapeakandidaadiks . Isiklikult küll ei tunne . No ettevõtja on ja ... head hinnangud on ta seni saanud , vähemalt ajakirjanduses . VEIKO MäRKA literaat , ajakirjanik ja muiduvabakutseline Kellest ? Mitte midagi ei tea ! A sa võid mulle öelda , kes ta on , kuigi sa mult intervjuud ei saanud . Tahetakse linnapeaks ? Ei midagi ei tea , jah . KRISTIINA HEINMETS Keskerakondlasest tavaline kodanik Ma ei vastaks sellele , kuna ma pole poliitik vaid tavaline kodanik , ja tavalise kodanikuna ma ei vasta sellistele küsimustele . Barbi Pilvre Areeni toimetaja Uue elektroonika- ja kodumasinakaupluse avamisel paar nädalat tagasi olid inimesed valmis üksteist rüseluses maha lööma ainuüksi selle nimel , et saaks mingi ihaldusväärse masina mõnisada krooni odavamalt . Päevalehtede esikaaned naeruvääristasid tunglejaid , tele sai magusad kaadrid televiisori ümber kisklevatest inimestest , mis levisid interneti teel ja mille üle sai ka meie toimetuses naerda . Tegelikult oli vaatepilt pigem rusuv kui naljakas . Taas leidis kinnitust tõsiasi , et vaesus on eestlase demoraliseerinud nii , et mõnesaja krooni säästmise nimel ollakse valmis loomastuma . Heaoluriigi inimene nii ei käitu , sest mõnisada krooni ( <arv> dollarit , kakssada marka ) ei ole summa , mille nimel rebestada . Peen väljend selle kohta on , et eestlane on hinnatundlik . Hinnatundlikkus tähendab ka seda , et odavates ladupoodides ollakse tipptunnil valmis seisma pool tundi järjekorras , et saada oma piim ja leib paar krooni odavamalt kätte . Vaesus tähendab ka seda , et elatakse ainult tänases päevas - võetakse silmitult maha metsa , varastatakse , kust ette juhtub . Eestimaa upub prügisse , sest puhtus on kallis , on viimasel ajal kõlanud mõte . Karjuv vaesus paistab siiski välja ja ühiskond kuidagi reageerib , püüdes probleemi leevendada . Vaesusest räägitakse palju , korraldatakse konverentse , kus rõhutatakse , kui ohtlik on ühiskonna lõhestumine . Käimasolevas presidendikampaanias ei ole ükski kandidaat jätnud puudutamata liigset kihistumist kui Eesti ühiskonna põhimuret . Salakavalam kui ilmne vaesus on siiski see , et keskmine eestlane elab tugevasti üle oma võimete . Panganduse areng ja krediidivõimalused on põhjustanud illusiooni , et eestlane elab päris hästi . Liisitud auto , pangalaenuga korter ja Ego- või Trump-kaart tekitavad tunde , et elu sujub . Kui puusal ripub sama mobiiltelefon nagu põhjanaabril , võib jäädagi mulje , et vähemalt Tallinn on Helsingi eeslinn , kolme aasta pärast juba päris city , ja keskmine eestlane saab endale lubada sama mis keskmine soomlane . Kui välised tunnused on samad - head kingad , puhtad riided ja korralikud prillid - , tuleb kergesti tunne , et võib endale lubada ka euroopalikke elustandardeid , nagu näiteks igaks hooajaks garderoobi väljavahetamine , kanalisatsiooniga ja elektriküttega suvila , teise auto või koguni kaatri hankimine , mererahvas nagu me oleme . Elustandardite seadmise ebaadekvaatsusest võib peale paha tuju tulla ka palju pahandust . Nii võib näiteks keskmise sissetulekuga riigiametnik kergesti samastuda ärieliidiga , kellega pidevalt suhtleb , ja üks hetk tahab ka tema elada nii , nagu elatakse . Selge see , et ka <arv> <arv> kroonise ministeeriumi tippametniku palgaga ei raja miljoneid maksvat kodu , ei koolita lapsi erakoolis ega pea naist kodus . Tekib kiusatus kasutada ära oma positsiooni ja riigitöö kõrvalt väikest eradiili ajada . Näiteks vahendada maale konsultante või investoreid , et isegi pisut maitsta selle Eesti riigi edu , millest lakkamatult räägitakse . Tippspetsialist või näiteks teadlane , kes liigub saatkonna vastuvõttudel , eksklusiivsetel konverentsidel või esinduslõunatel , võib kergesti sattuda illusiooni küüsi , et tema tase on kõrge , et ta on üks tegijatest . Hoogu lisab veel juurde kogemus välismaalt , kus sama klassi inimene on päris peen tegelane . Naabermaa kolleegi esindusrajoonis asuv korter , puhkusereisilt lõunasse hangitud terve jume tekitavad tunde , et see ongi meiesuguste elu . Päris kurb on aga tulla maa peale kuskil räpases liinibussis oma magala poole loksudes . Kunagi rääkis ühe ülikooli professor , kuidas ta ei julge endale oma välismaiseid kolleege külla kutsuda , sest ei suudaks kuidagi ära seletada , miks ta slummis elab . Järsku tekib kahtlus , et ka tema kraadid on mingi võltsing ? Oma kogemuse põhjal tean , kuidas on elu laenu- ja liisinguorjuses . Võib juhtuda , et elamiseks ei jää lihtsalt aega või energiat , sest kogu elu läheb mitmesuguste kohustuste täitmiseks . Ja raske on endale tunnistada , et see ei ole mulle jõukohane tase , mida ma taotlen . Latt on kõrgele aetud , sest minu põlvkond on ju võitjad ja väliselt justkui kõik ongi nii . Näilise staatuse ja tegeliku sissetuleku käärid on vahel õige suured ja see pole just meeldiv tunne . Olen kindel , et paljud eestlased teevad kõik , et ülal pidada majandusliku edukuse mulli iga hinna eest . Liisitud hirmkallid autod , mis pargitud äärelinna remontimata majade ees , on ilmne märk , et investeeritakse põhiliselt välisesse . Tean emasid ja isasid , kes rabavad mitmel kohal , et tagada oma järeltulijatele prestiizhne erakool , sissepääs paremasse ellu , mida sellise palga juures tegelikult endale lubada ei saaks . Positiivselt mõeldes pole eestlane vaene , kuid enne järjekordset pingutust elustandardi tõstmiseks tasuks enne peeglisse vaadata : kas see ikka on minu tase ? Hansapank kaitseb oma tippametnikku , keda politsei süüdistab pistise võtmises . Varem on pankssellised töötajad päevapealt lahti lasknud . Nüüd räägitakse kurjast ja kavalast vandenõust . Sulev Vedler <email> Kui Hansapanga pealik Indrek Neivelt <arv>ndate alguses veel panga laenuosakonda juhtis , tuli ühel õhtul kontorisse äsja pangaga eduka äri teinud venelane , surus Neivelti pihku ümbriku ning kõndis rahulikult minema . Neivelt avas ümbriku , nägi rahatähti ja jahmus . Milleks raha ? Aga selleks , et vene kombed näevad ette , et pangameest peab ilusa summaga meeles pidama . Samamoodi nagu <arv>. märtsil naistele lilli kingitakse . Pangamehed arutasid asja omavahel . Helistasid venelasele ja teatasid , et ärgu enam niimoodi tehku : meil pole selline tänu kombeks . Raha kanti aga otse Hansapanga kasumisse . See oli süütu vahejuhtum skandaali kõrval , millega Hansa täna tegeleb . Nimelt kaitseb pank oma tippametnikku , keda politsei süüdistab pistise võtmises . Varem on sellised töötajad kohe kinga saanud . Ärimees Nikolai Mumm vannub , et andis <arv> <arv> krooni meelehead panga Tartu regiooni juhatajale Koit Semjonovile . Tegemist olnud kahe viiesajaliste pakiga , mille pangaametnik ärimehe kontoris oma musta mapi vahele libistas . See olnud " preemia " hea töö eest . Vastutasuks saanud ärimees pangast kolm miljonit krooni laenu Tartu Muuli poe ostmiseks . Süüdistuskokkuvõtte kohaselt nägid/teadsid pistisest ka ärimehe naine , sekretär , autojuht ja veel paar inimest . Semjonov raiub aga nagu rauda : pole raha saanud , tegemist on jubeda kättemaksuga . Tüli puhkes mais <arv> , kui ärimees Mumm ei suutnud oma firma võlgu tasuda ning pank pani poe oksjonile . Semjonovi väitel helistas talle seepeale Mumm ja ütles : " Sina oled mind laostanud . Sellise asja eest võid tina saada . Ma annan sulle võimaluse Muuli kauplus mulle tagasi mängida . Kuidas ? See on juba sinu enda asi . Sul on nädal aega . Kui sa seda ei tee , siis on mul tuttav ajakirjanik , kes kirjutab sinust ajalehte sellise artikli , mille tõttu sind päevapealt töölt lahti lastakse . Ütlen , et oled altkäemaksu võtnud . " Pangamees keeldus kantimisest ning sai peagi uue kõne : " Sa veel kahetsed seda ! " Õhtulehes ilmuski artikkel , et Hansapanga Tartu regiooni pealik võttis pistist . Ülikoolis juura cum laude lõpetanud Semjonov marssis seepeale kohtusse ja nõudis poepidaja karistamist alatu laimu eest . Kohus pöördus aga omakorda politsei poole : äkki ei olegi tegemist laimuga ? Äkki anti tõesti pistist ? Uurimine kestis kaks aastat . Tänavu <arv>. aprillil said Mumm ja Semjonov süüdistuse altkäemaksu andmises/võtmises . Hansapank laseb pätiks osutunud inimesed tavaliselt paugupealt lahti . Panga algusaegadel vallandas valuutavahetuspunkte kamandanud Gerd Müller koguni pea iga kolmanda töötaja , kuna valuutavahetajad eelistasid tehinguid kassast mitte läbi kanda ning panid kasumi oma taskusse . Ja muidugi lendas kohe politsei lõugade vahele panga osakonnajuhataja Mait Koldits , kes varjas <arv> miljoni ( ! ) krooni eest halbu laene . Nüüd on sõna " koldits " muutunud panga sees jama sünonüümiks . Seekord hakkas aga pank Semjonovit kaitsma . Palkas talle isegi tippadvokaadi Üllar Talviste , mis on selge märk , et pank ei usu süüdistuse paikapidavust . Kogu asi on nii segane , et politsei lõpetas kahel korral uurimise . Aga prokuratuur ajas jonni edasi . Kaudsed tõendid räägivad Semjonovi kasuks . Tema pangaarve ei paisunud tol ajal. Ta ei hakkanud ringi reisima ja poodides kõvasti kulutama . Ja üleüldse , laenu otsustas krediidikomitee Tallinnas - milleks siis tartlasele pistist anda ? " Mina ei usu pistisejuttu , " ütleb Indrek Neivelt . " Semjonov on mees , kellega võin luurele minna . Võin hullematessegi kohtadesse minna . Raudselt . " Võibolla on tõesti tegemist kurja vandenõuga ? Mumm oli ju seni tubli ettevõtja , pidas " Mumlaks " hüütud kaubanduskeskust , ostis ühe esimese tartlasena kurvasilmse mersu , pääses linna volikokku . Nüüd aga esineb pankrotimeistrite ridades . " Loomulikult võib seda võtta kättemaksuna , et läksin politseisse ja teatasin , et andsin raha , " ütleb Mumm . " Aga öelge , kui teid petetakse , siis hakkate ka lärmama ! " Mumm ei räägi pistisest , vaid lihtsalt <arv> <arv> kroonist , mille ta oma ettepanekul pangahärrale andis . " Kas see oli altkäemaks , öelgu kohus ! Igatahes hakkasid pärast seda laenuasjad liikuma . " Kui Koit Semjonov on tõesti süüdi ja selle eest kinni läheb , pole see mingi ime . Patustajaid leidub alati , ka pankades . Kui Koit Semjonov on süüdi ja selle eest kinni ei lähe , on asi hullem . " Varem või hiljem tuleks see ikka välja , " on aga Hansapank Eesti peadirektor Andres Liinat veendunud . Tema kogemused Olümpia hotelli ja Tallinna Kaubamaja ajast ütlevad , et kes on pätti teinud ja pole vahele jäänud , püüab seda ikka ja jälle korrata . Püstihull on aga asi siis , kui kõik eelnev osutub vandenõuks ning Semjonovit karistatakse asjata . Teda võib oodata kuni seitse aastat türmis ning pangas töötamise keeld . Mumm aga pääseks puhta nahaga , sest tunnistas kõik puhtsüdamlikult üles , läks ise politseisse rahast rääkima . Sel juhul saaksid pätid ka edaspidi kasutada skeemi , millega " ebasobivaid " inimesi enda teelt kõrvaldada . Selleks tuleb ju vaid abi paluda paarilt sõbralt-tuttavalt , kes tunnistavad , et nägid/ kuulsid , kuidas keegi kodanik võttis altkäemaksu . Muid tõendeid ei ole . Edasi sõltub kõik juba kohtuniku südametunnistusest : kui palju ta selliseid tunnistusi usub . Koit Semjonov on oma süütuse tõestamiseks valmis valedetektorit kasutama . " Usun tänini , et elan õigusriigis , kus inimeste üle mõistetakse kohut nende tegude , mitte väljamõeldiste põhjal . Usun Eesti kohtusüsteemi . " Mida kinkida hansapankurile ? Hansapanga töötaja tohib vastu võtta : - teenuste ja kaupade allahindlusi , mis on kättesaadavad avalikkusele või kõigile panga töötajatele ; - kingitusi , mille väärtus ei ületa <arv> eurot ja mis on tehtud avalike tähtpäevade või sündmuste puhul ning mõistliku sagedusega ; - reklaammaterjale ( pliiatsid , kalendrid jne ) , millel on näha firma logo ja mille väärtus ei ületa <arv> eurot ; - tunnustuse märgiks antud auhindu avalikelt , haridus- jm organisatsioonidelt ning võistlustelt ja spordiüritustelt ; - lõunasöökide , reisikulutuste , hotelliarvete jms eest tasumist ainult juhul , kui see on põhjendatav ärieesmärkidega , ja ainult summas , mille pank oleks nõus võtma ärikuludena enda kanda juhul , kui kinkiv pool peaks maksmisest loobuma või sellega mitte toime tulema . Pangatöötajad peavad nii klientidele kui partneritele tähelepanu osutades kui ka nende tähelepanuavaldusi vastu võttes hoiduma kõigest , mida võiks tõlgendada altkäemaksuna . Lubamatu on käituda viisil , mida vastaspool võib tõlgendada vastutänu või -teene ootusena . allikas : Hansapanga eetikakoodeks Reformi- ja Keskerakond kasutasid Urmas Oti saadet avaliku arvamuse manipuleerimiseks . Madis Jürgen <email> Kui Peeter Kreitzberg sõidab nädalavahetusel maakodusse Eisma külla Lääne-Virumaal , tõstab naabrite apelsinivärvi kass Dante Mitze saba püsti nagu lipu ja marsib joonelt Kreitzbergi juurde ja ei tule sealt enam mitu päeva ära . Mitze oma kassiaruga teab , et Peeter on üks õige mees , et Peetrit võib usaldada ja Peetri külmkapi peale võib loota . Keskerakond Peeter Kreitzbergi väärtustes nii veendunud ei ole . Keskerakond arvab , et Kreitzberg ise piisaval määral toetust koguda ei suuda ja et teda tuleb upitada . Samal ajal , kui lihtne televaataja diivanil lesib ja naudib ( või siis mitte ) , kuidas Urmas Ott telestuudios presidendikandidaate tuulutab , koonduvad erakondade paremad pojad , telefonitorud peos , parteilist käsku täitma . Eesti Telefonil on olemas kõneeristused , kus on nimekiri telefoninumbreid , kust on helistatud ühele või teisele presidendikandidaadile Urmas Oti saatesse üle saja poolt- või vastuhääle . Ühelt numbrilt üle saja hääle !!! Eesti Ekspressi käsutuses olevad arvud näitavad , et Kreitzberg sai igalt talle helistanud telefonilt keskmiselt kolmteist kõnet . Toomas Savi sai igalt talle helistanud telefonilt kõnesid veelgi rohkem - üheksateist . ( Mäletate Urmas Oti kinnitust , et üle viie korra ühelt telefonilt on võimatu helistada ja arvutiga pole üldse midagi teha ? ) Kui oletada , et pooltelt Toomas Savi kasuks helistanud telefonidelt anti Savile üks poolthääl , siis ülejäänud pooltelt telefonidelt <arv>. " See on selge avaliku arvamusega manipuleerimine , " kommenteerib sotsioloog Andrus Saar ( Saar Poll ) . Peeter Tulviste sai igalt talle helistanud telefonilt kaks kõnet , Päts ja Tarand veidi üle ühe . Nende meeste toetajatel on ausad kombed . Peeter Tulviste , kellel on varasemates uuringutes olnud konkurentide ees tubli edumaa , saab Oti saates hävitavalt väikese toetuse . ( Võrdle - Kreitzberg <arv>% , Tulviste <arv>% . ) Andrus Saar loeb arvudest välja , et nn callmachine'i pealt on saadetud Savile ja Kreitzbergile tuhandeid poolthääli . Ja Tulvistele on needsamad helistamismasinad saatnud tuhandeid vastuhääli . ( Tulviste sai oma saates vastastelt kaheksa tuhat vastuhäält ! ) Saar : " Mis see on , kui see ei ole manipuleerimine ? ! " TÜ õppejõu Peeter Vihalemma arvates võib juhtumit hinnata kui suuremastaabilist organiseeritud võltsimist . " Erakond , kes selliseid võtteid kasutab või kahtlustuste puhul selle vastu avalikult välja ei astu , on väga kaugel heast poliitilisest kultuurist , mille üks põhitunnuseid on fair play , " ütleb Vihalemm . Selliseid asju juhtub . Sven Mikseri hiljutine näpuharjutus Mega portaalis ( Savisaare kasuks arvutiga hääli andes ) on paljudel meeles . " Risttule " saates ( TV <arv> ) aastaid tagasi , kui saatekülaline oli Meelis Lao , vaatasid saatejuhid Ainar Ruussaar ja Mart Luik kahvatute nägudega teineteisele otsa , kui publik andis Laole üle <arv> toetusprotsendi . Eesti Telefoni masshelistamissüsteemi tehniline lahendus ei võimalda piirangut , et ühelt numbrilt poleks võimalik helistada rohkem kui üks , kaks või viis korda . Ka Eurovisiooni lauluvõistlusele sai igaüks saata nii palju hääli , kui tahtis . Kirsti Timmer ( ETV , " Seitse vaprat " ) õpetab , et tuleb teha lollikindel süsteem - panna kolm tädi stuudiosse telefoni vastu võtma . Hallo , tere , mina olen poolt ! Halloo , tere , mina olen vastu . Ja kogu lugu ! " Peeter Kreitzbergist on kahju , " ütleb Andrus Saar . " Kreitzberg võiks ka ilma erakonna valevõteteta edukas olla . " Mitze õnneks saadet ei näinud . Televaatajate toetus presidendikandidaatidele <arv>. mai saates Sulev Vedler <email> Poliitikud , kes usuvad , et ärimees Tõnis Palts on palju parem või märksa ausam mees Tallinna linnapea kohal kui tänane meer Jüri Mõis , on kergemeelsed . Võin seda öelda juttude põhjal , mida ärimehed Paltsist räägivad . Eks mõned neist ole kibestunud ja mõned ole kadedad - Paltsil läheb ju hästi . Ma ise tunnen hoopis teistsugust Paltsi - seda , kel on lai naeratus näol , kes käib tihti teksastes ja lipsuta ning käitub nii , nagu tunneksid teda sada aastat . Ekspressi toimetus on Paltsi alati sõprade sekka liigitanud . Oma olemuselt on Palts samasugune suurettevõtja nagu Mõis . Aga ta on üle elanud raskeid hetki ning pidanud oma naha päästmiseks kasutama rohkelt tagatrepipoliitikat . See on muutnud teda kavalaks ning andnud aluse rääkida " kahe näoga Paltsist . " Üks pankur rääkis Ekspressile , et Palts on üks väheseid , et mitte öelda ainus inimene Eestis , kes on pangas laenu küsides tunnistanud , et vajab raha ametnike määrimiseks . See juhtus mõned aastad tagasi , kui Paltsi firma tahtis saada GSM-litsentsi Leedus . Ma ei tea , kuidas see asi lõppes , kas tegemist oli Paltsi enda initsiatiiviga või küsisid leedukad raha või oli asi hoopis kuidagi teistmoodi , sest kontrollida oli seda võimatu - loo kirjutamise ajal lendas Palts parajasti Ameerikast Eestisse . Linnapeakandidaadiks saamine oli uudis talle eneselegi . Igatahes tollest pangast Palts laenu ei saanud . Maine pärast , mis oli tol ajal sama nadi nagu ärimees Enn Rohulal paar aastat varem . Rohula oli viinud Tallinki laevafirma sisuliselt pankrotti . Paltsi Levicom ägas samuti hiigelsuure võlakoorma all ning ähvardas oma suurima võlausaldaja , Tallinna Panga endaga koos vee alla vedada . Rahameeste rõõmuks rabeles Palts võlamülkast välja . Müüs Q-GSMi rootslastele maha , tasus laenud ja elab nüüd nagu Mishka . Tookord tegi Ekspress Paltsist portree , kus tema süda tilkus verd : Q-GSM oli ju Paltsi südameasi . Muidugi on ta imehea inimhingede insener . Oskab võtmetegelastele ligineda . Näiteks sel ajal , kui rootslaste ja soomlastega äri ajavad Eesti mehed õppisid golfi mängima , lihvis Palts tenniseoskust . Sama mängu harrastab teadupärast peaminister Mart Laar . Kui uskuda konkurentide juttu , siis mingil hetkel käis Palts isegi ringi nagu tegelik teede- ja sideminister . Või vähemalt kantsler . Toivo Jürgensoni uks oli talle alati valla . Pole saladus , et Palts ja tema sõbrad osalesid mitme tähtsa sidealase seaduse väljatöötamisel , mis kärpisid tema konkurentide tiibu . Rootsi Telia oli talle vaenlane number <arv>. Telekommunikatsiooniseaduse vastuvõtmisel läinud asi lausa anekdootlikuks . Riigikogus tehti eelnõusse nii palju parandusettepanekuid , et lõpuks jäi Palts hätta : nendega taheti tema firmale ära teha . Õnnetuseks oli aga Jürgenson juba riigikogu kõnepuldis ja rääkis , et võtame selle kauaoodatud seaduse lõpuks ometi vastu ! Palts palus seepeale abi Laarilt , kes saatis kohe kõnepulti teate Jürgensonile . Ja minister , kes oli propageerimas kiiret tegutsemist , teatas kohmetudes saadikutele , et peab veel korraks aja maha võtma ja asja arutama . Selgunud on uued asjaolud ... Pärast seda lolli lugu polnud Jürgensoni ja Paltsi suhted enam nii head kui varem . Kuid tänaseks on aeg edasi läinud ning Paltsi viimasel sünnipäeval , mis peeti Veinipööningul , oli minister Jürgenson loomulikult platsis . Ta polnud seal ainus poliitik . Aga ma ei pea Paltsi ikkagi mingiks susserdajaks . Ta pidi tagatrepipoliitikat ajama , sest tema äride stardipositsioon oli päris kehv : Eesti Telefon laiutas jõuliselt ees nagu Vene karu . Üle jäi talitada Kaval-Antsu kombel . Palts on tõestanud , et oskab äris ellu jääda , et oskab suuri asju luua ja juhtida . Küll saab hakkama ka Tallinna linnaga . Koogivabrikut kontrollima läinud ametnik sai raevunud naisjuristilt tappa . Lauri Linnamäe <email> " Rääkige nüüd , kuidas ja millisel moel peksite te rusikate ja jalgadega Marina Preobrazenskajat ! " nõudis Põhja Politseiosakonna konstaabel Valeri Makarov Harjumaa Veterinaarkeskuse juhatajalt eelmisel esmaspäeval . Juhataja Vladimir Vahesaar oli üks kolmest Veterinaarkeskuse ametnikust , kes poolteist nädalat varem käisid Koplis osaühingu Biskviit juhatajale protokolli koostamas . Nüüd süüdistab politsei teda ettevõtte juhi isikliku " juristi " läbipeksmises . Läks ametnikule kallale <arv>. mail läksid Veterinaarkeskuse ametnikud kontrollima Kalamajas pagari- ja kondiitritooteid valmistavat osaühingut Biskviit . Nende toodetavas rummikoogitaignas oli Veterinaarkeskus leidnud otseselt mustusele viitavaid coli-laadseid baktereid lubatust <arv> korda enam , hallitusseente hulk ületas lubatu kümne tuhande kordselt . Algatuseks saatis ettevõtte juhiks märgitud Tatjana Rõbakova temalt protokolli jaoks dokumenti küsinud Vahesaare pikalt ning teatas , et suhtleb ametnikega vaid läbi juristi . Juristiks osutus lühikestes pükstes ja tennistes kohale saabunud naine , kes väljendas ennast mahlakas vene keeles . Kohale kutsutud politseinikele , kes temalt dokumenti küsisid , esitas naine Marina Preobrazenskaja nimele väljaantud juhiloa . Kui Vahesaarel protokoll valmis sai ning politseinikud lahkunud olid , viskus jurist äkitselt kontrollorgani juhatajale kallale ja üritas protokolli enda kätte saada . Teravad küüned lõikusid sügavale Vahesaare kätte , tugeva villase pintsaku käis kärises peaaegu küljest . " Posmotrite , kakoi u vas natshalnik !!! " kriiskas Vahesaare küljes rippuv Preobrazenskaja . Viimaks saigi raevunud amatsoon protokolli ja kiskus selle puruks . Alles siis taipas keegi taas politsei kutsuda . Kaklejast sai kannataja Sedapuhku viidi kõik asjaosalised Põhja-Tallinna politseiosakonda seletusi andma . Sealsamas kirjutas Vahesaar avalduse Rõbakova vastutusele võtmiseks riigiametnikule kallaletungi organiseerimise ja kahju tekitamise eest . Et politsei peab kannatanu kehavigastuste fikseerimiseks kohtumeditsiinilisse ekspertiisi saatma , ei meenunud politseiosakonnas kellelegi . Mundris mees registratuuris lubas vaid , et kolme päeva jooksul informeeritakse Harjumaa Veterinaarkeskust asjade kulgemisest , ning saatis ametnikud tööle tagasi . Kui lubatud kolmest päevast oli saanud kümme päeva , helistas Vahesaar ise politseisse . Selgus , et tema <arv>. mai avaldust polnud registreeritudki , ekspertiisi oli saadetud hoopis teda rünnanud Preobrazenskaja . Harjumaa Veterinaarkeskuse juhile tehti aga selgeks , et ta olla Preobrazenskaja " käte ja jalgadega läbi peksnud " ning ise ekspertiisist keeldunud . Inimene muutus koeraks Põhja-Tallinna politseiosakonnas muutus aga saladuslikult kombel avalduse sisu - Preobrazenskajast oli saanud koduloom . " <arv>. mail ründas koer Harjumaa Veterinaarkeskuse ametnikku , " tutvustab vaneminspektor Virve Meikas Vahesaare avaldust . Koerajutt tuli üllatusena ka Tallinna Politseiprefektuuri pressiesindajale Kristo Kelderile . Temagi teada ründas Harjumaa Veterinaarkeskuse ametnikku juristina esinenud naine . Veterinaar- ja Toiduameti peadirektor Ago Pärtel lubab oma alluvate ründamise iga hinna eest kohtusse viia . " Me oleme juhtumi juba ühele prestiizhsele advokaadibüroole andnud . " Pärast Veterinaarkeskuse reidi pole Biskviidiga enam võimalik kontakti saada . Tootmine seisab , ruumid on maha jäetud , üürivõlg tasumata . Haiglajuhtide küündimatus majandusasjade korraldamisel ning haigekassa puudulik hinnapoliitika on viinud Eesti tervishoiu plahvatuse äärele . Tiina Joosu <email> Paar kuud tagasi istus Pärnu-Jaagupi haigla peaarst Malle Vaar töölaua taga ja oli valmis kirjutama silti haigemaja uksele : " Suletud . Lähim haigla Pärnus " . Õudusega mõtles ta inimestele , kes oleks pidanud hommikul arsti juurde tulema , aga jäid tema pärast ukse taha . Vaar oli haigemaja lõhki laenanud . Uus ja hirmkallis biokeemia labor , mis leidis rakendust vaid paaril päeval nädalas , oli just välja ostetud . Uue röntgeniaparatuuri liisimine tähendas <arv> <arv> kroonist kuumakset . Haigekassalt saadud raha ei läinud enam inimeste ravimiseks , vaid liisingute-laenude tagasimaksmiseks ja maja ülalpidamiseks . Haigla omanik Halinga vallavalitsus sai probleemidest teada siis , kui meditsiinitehnikafirma AS Semetron ähvardas algatada raviasutuse pankroti . Keegi ei vastuta Seaduse järgi pole haigla juhil mitte mingisugust materiaalset vastutust . <arv> elanikuga Pärnu-Jaagupit ja naabervaldasid teenindava haigla pankrotti ajamine pani peaarst Malle Vaari esitama vaid puhkuseavaldust . Kui Vaar närvikosutuselt naaseb , saab ta teada , et omanik on otsustanud ta vabastada . Vald on palganud saneerija ja koondanud haigla <arv> töötajast <arv> ja see ei ole veel lõplik arv . Agoonias heitlevaid haiglaid on teisigi . Vändra haigla hakkas haige pealt päevas koguma <arv> krooni toiduraha , kuigi seadus seda ei luba . Tallinna Keskhaigla on suurelt võlgu ühele ravimifirmale ning probleeme on palkade väljamaksmisel . Maksuametile on võlgu Merimetsa ja Hooldushaigla Tallinnas , Keila , Rakvere ja Hiiumaa haigla . Seda rida võiks jätkata pikalt . Haiglad kahjumis Viimase paari aasta jooksul ei ole inimeste ravimiseks mõeldud raha hulk kasvanud . Haigekassa lepingute maht , mis on <arv> protsenti haiglate eelarvest , sel aastal väiksemate puhul isegi kahanes . " Sealt see häda pihta hakkas : haiglad ei suutnud aru saada , et ravieelarve ei kasva , ega vähendanud oma kulusid , " kommenteerib Ahti Kallikorm , kes hakkab juhtima Põhja-Eesti regionaalhaiglat . See regionaalhaigla hakkab andma kõrgemat arstiabi Põhja-Eesti elanikele ja sinna koondub järgmise aasta alguses seitse Tallinna raviasutust . " Need seitse olid eelmise aasta alguses kokku <arv> miljoni krooniga kahjumis , " nendib Kallikorm . Majandusaruanded olid auditeeritud vaid Mustamäe ja Psühhiaatriahaiglal , teistel olid ainult nende endi tehtud majandusaruanded . Samas ulatuvad suuremate haiglate eelarved sadade miljonite kroonideni . Probleem on selles , et haiglad on oma majandusotsuseid tehes lähtunud ainult hetke-eesmärkidest . Ühendamise käigus selgub , et investeeringud - muretsetud aparatuur - kattuvad ja osa raha on tühja läinud . " Ei saa öelda , et investeeringud olid kuritahtlikud . Aga ühelgi haiglal ei ole ette näidata oma arengukava , et oleks aru saada , miks tehti just need investeeringud , " kommenteerib Kallikorm . Arstiabi väheneb " Ükski poliitik ei julge välja öelda , et kuna raha on vähe , on võimalik anda mitu korda vähem arstiabi kui praegu , " väidab Eesti Arstide Liidu president Andres Lehtmets . Eesti suudab koguda aga nii palju sotsiaalmaksu , et saab ühe inimese ravimiseks kulutada <arv> USA dollarit aastas ( ca <arv> krooni ) . Rikkamates Euroopa riikides läheb ühele inimesele <arv>-<arv> dollarit ( ca <arv> <arv> krooni ) . " Kui kogu süsteemi üleval hoidmiseks on liiga vähe raha , siis tuleb otsustada , mida valida : kas ravida riigi raha eest ainult lapsi ja pensionäre või loobuda hambaravist jne , " loetleb Lehtmets . Kuna selget kokkutõmbamisotsust ei ole , siis hoitakse meditsiiniteenuste hindu kunstlikult madalal , haiglatesse ei investeerita , arstide-õdede palgad roomavad miinimumi peal . Kaua see kummipael enam ei veni ja kui see ükskord katkeb , on tagajärjed hullud . Hooned muutuvad kasutamiskõlbmatuks , head arstid lahkuvad , kvaliteet langeb . Kokku hoida on võimalik süsteemi sees . " Ravikindlustusraha hulka arvestades on meil liiga palju arste ja aparatuuri , " ütleb Lehtmets . " Samas ei saa väita , et väiksema hulga arstide ja tehnikaga oleks võimalik anda samas mahus ja sama kvaliteetset arstiabi . " Lehtmetsa sõnul tõuseks siis küll efektiivsus , kuid väheneks raviteenuste hulk , mida haigekassa suudaks õige hinnaga osta . Totaalne juhtimiskriis Haiglaid juhivad reeglina peaarstid , kel sadade miljonite kroonide käsutamiseks puuduvad rahajuhtimise oskused . Haiglates pole ka korralikku finantsjuhti . " Arstid on oma ametile haiglaselt truud tegelased : kõik meie peaarstid peavad rohkem või vähem salaja arstiametit , " ütleb Lehtmets . Ta toonitab , et kõik praegused peaarstid on küll head organiseerijad , aga juhi ja arstina tekib rollikonflikt . Erandina nimetab Lehtmets Tartu Ülikooli Kliinikumi juhti Jaanus Pikanit , kelle töö tulemusena on kliinikum väga kiiresti tõusnud Lõuna-Eesti tervishoiu keskpunktiks ja on tervishoiureformi järgi juba toimiv Lõuna-Eesti regionaalhaigla . Täielik tupikseis oleks see , kui kolmele pealinna ühinevale keskhaiglale valitaks suvel juht endiste peaarstide seast . " Nendele kohtadele oleks vaja eeskätt heade juhtimisomadustega inimest , mida kaugemal meditsiinist , seda parem , ja kes teeks otsuseid selle baasilt , mida spetsialistid suudavad talle selgeks teha ja põhjendada , " kommenteerib Lehtmets , kel on ka haiglajuhi töö kogemus . Tallinn kähmleb Tartuga Kliinikumi tähtsuse tõus ei mahu pähe Tallinna abilinnapeale Ants Leemetsale , kes on veendunud , et kliinikum on kasvanud Tallinna haiglate arvelt . " Haigekassa raha hulk on piiratud . Tartu Kliinikum mõjukama , suurema ja parema lobistina saab endale kogu aeg raha juurde ja võidab tänu sellele turgu , " pahandab Leemets . Aselinnapea peabki pealinna haiglate halva finantsseisu süüdlaseks haigekassat , kes vähendas sel aastal Tallinnale makstavat raviraha - selle tõttu peavad haiglad end koomale tõmbama . " Tervishoid on äri . Kõigi eesmärk on pakkuda parimat teenust , et võita turgu . Haigekassa on monopol , kes otsustab , kellelt teenust osata . Haigekassal puudub aga selge ja kõigile teadaolev poliitika , milline teenus kui palju maksab . " Haigekassa juhatuse liige Toomas Palu ütleb , et haiglajuhid võitlevad püsimajäämise eest , milleks vajavad haigekassa raha . " Üks tahab rohkem raha , teine vähema raha eest rohkem , sealt need süüdistused tulevad , " ütleb Palu . Elu koondub suurhaiglatesse Järgmisest aastast muutuvad haiglad eraõiguslikeks , mis tähendab , et juhtkond hakkab oma otsuste eest materiaalselt vastutama . Haiglate ühendamine suurteks keskusteks võimaldab kokku hoida tegevus- ja palgakulusid . Kuni kümnendik meditsiinipersonalist koondatakse . Juba praegu on alanud protsess , kus raviraha liigub suurtesse haiglakontsernidesse . Sinna koondub parim tehnika ning kipuvad tööle tublimad arsti . Kontsernid hakkavad üles ostma maakonnahaiglate arste , keda ravikeskustesse palgatakse tööle õdedena või arstide abidena . Väikelinna elanik peab harjuma mõttega , et kodulinnas puhutakse valutava koha peale ja antakse saatekiri suurde linna tipparsti juurde . Maksuvõlglased Eesti Jalgpalliliit müüs kõikide koondise mängude teleülekandeõigused Saksa vahendajafirmale . Mihkel Kärmas <email> Eesti teletegijad pääsevad eesseisva Hollandi ja Iiri matshi ajal platsi äärde ainult abipersonalina , sest telepilti toodavad vastavalt hoopis Hollandi kanal NOS ja brittide Channel <arv>. Põhjuseks nende rahulolematus siinse ülekande kvaliteediga . Tänu sellele saavad eestlased kingiks maailma tasemel telepildi . Eesti Jalgpalliliit on müünud oma mängude televisiooniõigused pikaks ajaks edasi Euroopa selle ala turuliidrile , Saksamaa vahendajafirmale , kes müüb edasi konkreetse mängu pilti konkreetsele maale . Palju vutiliit tehingult teenis , asjaga tegelenud FC Flora mänedzher Tarmo Lehiste lepingu konfidentsiaalsusele viidates ei paljasta . Otseülekanne Hollandisse , mis põhiliselt raha sisse toob , on müüdud Hollandi riiklikule telekanalile NOS . Lisaks müüsid sakslased Eesti mängu pilti edasi <arv> riiki , sh Jaapanisse , Malaisiasse , Singapuri , Hiinasse , Koreasse , Inglismaale . Mängu parimaid palasid näevad ka portugallased , prantslased ja sakslased . Iiri mängust teeb otseülekande Suurbritannia territooriumile Channel <arv> ja Iirimaa territooriumile Iiri kanal RTE . Viimase palvel tõsteti Eesti-Iiri mängu algus kella kuuele õhtul , et kogu Suurbritannia saaks algul selle mängu ära vaadata ja pärast jälgida kell kaheksa algavat Kreeka-Inglismaa mängu . Eesti Televisiooni ja Eesti Jalgpalli Liidu vahel kehtib leping , mille alusel ETV-le kuulub koondise mängude näitamise õigus Eesti territooriumil ning samas kohustub riigitelevisioon tootma jalgpalliliidu välispartneritele nendest mängudest telesignaali . Eesseisva kahe tippmängu puhul otsustasid aga NOS ja Channel <arv> parema kvaliteedi huvides toota selle pildi ise . ETV roll piirdub nende produktsioonimeeskondade abistamisega . Vastavalt imporditakse tehnika ja telemeeskond Hollandi mänguks hoopis Soomest ja Iiri mänguks Rootsist . " Kuna on tegemist kahe väga tähtsa jalgpallimaaga ja jalgpalli teleturu maaga , siis ülekandeõigused ostnud kanalid ei taha riskida telesignaali kvaliteediga ning lisaks õigustele investeerivad veel ka tootmisse , " selgitab Tarmo Lehiste . " Kuna raha tuleb neilt , katsutakse neile igati vastu tulla ja anda neile parimat võimalikku teenust . " Vandeadvokaat Margus Heek vihastab kohtunikke , sest ta ise ja tema kaitsealused on pahatihti tõbised . Eelmisel nädalal võttis advokatuuri aukohus Heegilt kolmeks kuuks õiguse töötada advokaadina . Mihkel Kärmas <email> " Viibin praegu Tõrvas , olen Tallinnas jälle kolmapäeva hommikul , " kõlab Margus Heegi veenev hääl esmaspäeva lõuna ajal telefonis . " Siis võime rääkida . " Tegelikult viibib äsja sule sappa saanud advokaat Tallinnas ning võtab mõni tund hiljem oma Tõnismäe kontoris kliente vastu . Kui lõpuks teisipäeval kohtume , vabandab Heek , et tal olid ees kolleegi matused . Ilmselt just selliste " valgete valede " eest saatis Eesti Advokatuur Heegi mai alguses kolmeks kuuks sundpuhkusele . " Ta pani toime distsiplinaarüleastumisi ja kutse-eetika rikkumisi , " loeb Heegi töölt eemaldamise ajal aukohut juhtinud Kaido Pihlakas otsust . Rohkem detaile temalt välja ei pressi . Ametlikult kinnitamata andmetel oli episoode kolm ning need puudutasid kliendi raha aluseta kinni pidamist , alluvate ebapiisavat juhendamist ning juhtumit , kus tema büroo väljastas kehtetu orderi . Loosse pole segatud suuri summasid ega prominentseid isikuid . Heek ise leiab , et pikka aega tema vastu vimma pidanud ametivennad tegid talle lihtsalt ära . " Ma ei vaidlusta seda karistust . Probleem on selles , et nad söövad mu elusalt ära , " viitab põlu alla sattunud advokaat jõuliste büroode kokkumängule . Ei saa välistada , et rolli mängib fakt , et Heek kaebas ise kolm aastat tagasi advokatuuri juhatuse halduskohtusse , sest ta leidis , et üht tema isikut puudutavat kaebust ei menetletud korrektselt . Harva kolleegide poolt langetatav karm otsus tähendab , et Heek ei tohi augustini osutada mingit õigusabi . Viie töötajaga bürood juhtiv Heek ei varja , et see on majanduslikult ränk hoop - umbes <arv> <arv> krooni kaotatud tulu . " Ilmselt peab laenu võtma , " ohkab Heek , kellel on juba kaelas korterivõlg ( kolm tuba Mustamäel ) ja autoliising ( <arv>. aasta Honda Civic ) . Mõistab " musti " ja " valgeid " võtteid Esmapilgul näeb kiilaneva peanupuga ning masajas Heek ( <arv> ) oma laitmatuid ülikondi armastavate ja hästilõhnastatud ametivendade kõrval välja nagu tegelane " Kääbiku " raamatust . Kuid vaevalt on ligi neljasaja Eesti advokaadi hulgas paragrahviväänajaid , kes tunneks kõiki kohtusaali krutskeid paremini kui Tõnismäel omanimelist advokaadibürood omav Margus Heek . " Ta oskab kasutada nii " musti " kui " valgeid " võtteid , kui ta tahab , " iseloomustab endine kunde . Neid võtteid on Heek omandanud mõlemal pool " rindejoont " - nõukogude ajal töötas ta Tallinna prokuratuuris ja hiljem viis aastat kohtunikuna . Advokaat on ta viimased seitse aastat . Ajakirjanduses pisisulide kaitsjaks tituleeritud Heek on mees , kellele John Grisham tõenäoliselt omistaks mõnes oma romaanis tiitli - nurgaadvokaat . Varsti <arv> aastat juurat praktiseerinud Heegi kundede nimekiri on mitmekesine nagu lapitekk , alates moonipõldnik Ilmar Kõvatomasest ning Stockmanni kaubamaja pommipanijate hulka kuulunud Maria Kashirovast ja lõpetades väliseesti miljonäri Heldur Tõnissoni ning parunite järeltulija Brunhild-Dorothea Tiesenhauseniga . Mees , kes hiilgab puudumisega Heek on omandanud kuulsuse kui kaitsja , kelle kliente väga sageli ootamatu terviserike tabab . Veebruaris , kui protsess kuue väidetava Stockmanni pommipanija üle teist korda Heegi puudumise tõttu edasi lükati , kahtlustas kohtunik Aime Ivanson , et vandeadvokaat venitab õigusemõistmist sihilikult . Heek viibis otsustaval päeval hoopis kriminaalprotsessil Tartu maakohtus ning suvatses sellest sõna saata viimasel hetkel . Halenaljakaks teeb loo see , et Heegi kaitsealust Tartus - kelmuses süüdistatavat Peeter Palusaart - tabas tol päeval samuti haigushoog ning kohtuistung jäi ära . Aprilli keskel takerdus suure meediatähelepanu all pommipanijate kohtuprotsess Tallinna linnakohtus kolmandat korda . Pommipanijate kaasosaliseks olemises süüdistatavale endisele turvatöötajale Maria Kashirovale määrati Heegi nõudmisel uus psühhiaatriline ekspertiis , et tuvastada , kas ta on ikka võimeline kohtus esinema . Istung lükkus augustisse . " Tema põhitöö ongi veeretamine , lohistamine ja kohtuistungile mitte ilmumine . Kui ta tunneb , et ei saa hakkama , siis selle asemel , et öelda - kuule , mees , ma ei suuda sind puhtalt välja tuua - hakkab ta venitama , " kõlab rahulolematu kliendi sapine kommentaar . " Millegipärast kiputakse kohtualuse või advokaadi haigust nimetama venitamiseks , kui aga kohtunik jääb haigeks , siis on ta haige , " tigetseb Heek venitamiskahtlusi kommenteerides . Heegi sõnul selline " pidurdamine " ei oma mõtet , sest seaduse järgi kord juba alustatud protsess ei aegu . " Ka viis aastat hiljem saab ta ikka oma karistuse kätte . " Iriseb kohtunike kallal Katsed kohtunikke taandada on teine Heegi lemmiknõks , mis talle õigusemõistjate hulgas just fänne juurde ei too . Seda püüdis Heek teha nii Stockmanni protsessil kui ka paralleelselt jooksval protsessil Tartu maakohtus , kus Heek soovis kohtunik Kaie Uusenit taandada , väites , et viimase antud ütlused ajakirjandusele kahjustasid tema klienti . Kui protsess kõigest hoolimata käima läks , kadus poole pealt tõvevoodisse Heegi kaitsealune . Kohtuniku taandamise taktikat katsetas Heek ka kaitseväe relvaprotsessil , mis on juba neli aastat veninud nagu halb unenägu . Ka siin leidis Heek , et kohtuniku antud ütlused ajalehele Helsingin Sanomat kahjustavad tema kaitsealust soome relvaärimeest Lauri Väino Juhani Ravantit . " Milleni me välja jõuame , kui kohtunik on mingi telestaar ? See on ju ebaeetiline ! " õigustab end Heek . Möödunud aastal juba neljanda kohtukoosseisu kätte läinud protsess pidurdus detsembris , sest istungilt puudusid väidetavasti radikuliidi käes vaevlev <arv>aastane Ravanti ja tema kaitsja Margus Heek . Seepeale ähvardas kohtunik Merle Parts kõik kaitsjad , kes järgmiselt istungilt puuduvad , viie päevaga välja vahetada . Unustas kautsjoniraha maksta Heal päeval on Heek kohtusaalis terane nagu panter ja äge nagu isalõvi . Suuresti tänu tema kõneosavusele määrati kurikuulsale presidendi majaehitajale Aivar Osale eelmisel aastal seoses Viimsi maaäriga varguse ja kelmuse eest kolm aastat tingimisi . Samal protsessil käratas Heek pealtnägijate sõnul vastaspoolt esindavale advokaadile Monika Mägile : " Kuule , vanaeit , jää vait ! " Juhtumisi on Mägi tema väga hea tuttav . Aeg-ajalt kumab Heegi " käekirjas " avantürism . Neli aastat tagasi pääses ta kõigi lehtede veergudele , süüdistades toonast siseministrit Robert Lepiksoni üle kümne miljoni kroonises riisumises kunagi Heldur Tõnissoniga seotud metallifirmast Avantek . Tänaseks on võitlus soikunud ja Lepikson vaba mees . " Heek on suur jutupaunik , pressib raha välja , aga eriti tööd teha ei viitsi . Nagu sendi kätte saab , laseb kohe kõrist alla ! Minu protsess on olnud ainult üks suur " kamm " , " süüdistab üks " punase kaardi " saanud advokaadi kliente . Kunded heidavad Heegile ette just segadusi rahaga . Kõige tõsisem episood , mille eest Heek karistada sai , puudutas kliendi <arv> <arv> krooni , mille advokaat väidetavalt alusetult omastas . Ka autoregistrikeskuse altkäemaksuafääri üks keskseid tegelasi Meeli Kaljusaar väitis eelmisel aastal , et tema advokaat ei maksnud ära juba suvel sõprade-sugulaste kokku korjatud <arv> <arv> kroonist kautsjonit . Heek eitab , et sellist raha korjati ja veel vähem tema kätte anti . Ristiretk habemete vastu on osa president Islam Karimovi kampaaniast võitluses islami fundamentalistide põhimõtetega . Mark Franchetti The Sunday Times Andeka meditsiinitudengina ootas Bahodõr ( <arv> ) innuga oma karjääri algust kodumaal Usbekistanis . Ta sai alati parimaid hindeid ja oli perekonna ainus lootus paremale tulevikule selles äärmiselt vaesunud Kesk-Aasia riigis . Oli vaid üks probleem . Tema habe oli liiga silmatorkav märk tema muhameedlusest . Ülikooli rektor esitas talle ultimaatumi : kas ajad habeme maha või sind ootab ülikoolist väljaheitmine . Bahodõr keeldus ja nüüd jagab ta oma aega loppis Ladaga taksot sõites ja pealinna Tashkendi turul <arv> krooni eest päevas riisikotte tassides . Ehkki ta ei naasnud ülikooli , ajas ta habeme üsna varsti siiski maha . " See on muutunud liiga ohtlikuks , " ütles Bahodõr , kes oli ülearu hirmul , et avalikustada oma perekonnanime . " Kuulsin teistest usklikest habemega tudengitest , kelle politseinikud kinni võtsid , kongi pistsid , rängalt läbi peksid ja sundisid väevõimuga habeme ära ajama . Inimesi jäi kadunuks , mõned said karistuseks <arv> aastat riigivastase tegevuse eest . Nii ajasin minagi habeme maha . " Ristisõda moslemite vastu Valdavalt islamiusulises <arv> miljoni elanikuga Usbekistanis on habemega noormehed muutunud haruldaseks nähtuseks ; ainult vanamehed võivad rahumeeli parda kasvatada . Paljud naised on loobunud pearätikute kandmisest , kartes , et neid peetakse usuäärmuslasteks . Ristikäik habemete vastu on osa laiemast kampaaniast , millele pani aluse president Islam Karimov ( <arv> ) , kes väidab , et võitleb islami fundamentalismi leviku vastu plahvatusohtlikus piirkonnas , mida ohustab ebastabiilsus lähedal asuvas Afganistanis . Alates <arv>. aastast , mil Tashkenti vapustas rida pommiplahvatusi , mis tapsid <arv> inimest , on Karimov andnud käsu tuhandete moslemite arreteerimiseks , nii et tema tegevust võrreldakse Stalini terrorikampaaniaga <arv>. aastatel . Endise KGB ohvitserid jälgivad mosheesid , politsei aga sokutab sageli kahtlusaluste taskutesse narkootikume , kuule ja lendlehti . See tegevus on nii laialdaselt levinud , et mõned moslemid on oma taskud kinni õmmelnud . Peaaegu iga päev korraldatakse näidiskohtuistungeid . Kümneid mehi ja naisi pannakse kuni <arv> aastaks vangi , süüdistatuna soovis Karimovit kukutada - ainult sellepärast , et nad on tõsiusklikud . Mõnel juhul tuuakse tõenduseks jalgpallimäng , mille abil kahtlusalused olevat püüdnud saavutada säärast füüsilist vormi , mida vajavad võitlejad pühas sõjas . Lääne vaatlejad on registreerinud sadu piinamisjuhtumeid , et tunnistusi välja pressida . Nad väidavad , et kinnipeetavaid pekstakse , neile antakse elektrishokke , neid sandistatakse , vägistatakse , näljutatakse ja tihtipeale tapetakse . Mõnda vangi on pekstud tema advokaadi nähes , et too õigusabi andmisest loobuks . Vahistatakse ja piinatakse ka kahtlusaluste sugulasi . Vangid laulavad vaid hümni " Kõigepealt võttis politsei kinni mu poja ja peksis ta läbi , kuna tal oli habe , " rääkis Karima Muhamedova . " Siis tabati ta üle andmas lendlehte , milles mõisteti hukka vahistatud sõbra surm . Sellest piisas , et määrata talle <arv> aastat . Siis võeti kinni mu teine poeg ja anti talle <arv> aastat . Nägin neid vanglas . Nad suutsid vaevu liikuda ja nende sõrmed olid vermetest mustad . Ma ei tea , kus nad praegu on . " Enamik poliitvange saadetakse lõunasse Zhaslõkki , kuhu hiljuti ehitati vangla Nõukogude keemiarelvade endisele katsealale . Möödunud aastal suri seal vähemalt <arv> kinnipeetavat . " See on koonduslaager , " ütles inimõiguste eest võitleja Vassilissa Inojatova , kes nägi vanglat seestpoolt , sest on ühe kinnipeetava sugulane . " Vangid veedavad päeva ülerahvastatud kongis kükitades , käed selja taga . Liigutamiseks peavad nad luba küsima ja Karimovit tänama . Neil kästakse <arv> korda päevas laulda riigihümni ja nad saavad loomulikke vajadusi rahuldada vaid kord päevas ning siis peavad nad jooksma läbi valvurite kadalipu , kes neid kumminuiadega peksavad . " Hirm ja paranoia on vallutanud Usbekistani . Telefone kuulatakse pealt , öösiti kaovad inimesed , opositsiooniline press puudub . Putin toetab Karimovit Karimovi autoritaarne stiil pole aga takistanud Venemaa presidendil Vladimir Putinil teda endiselt toetamast . Usbekistan oli üks esimesi riike , mida Kremli juht pärast ametisse astumist külastas . Karimov on pärast seda külastanud teda kahel korral . Aprillis nõustus Putin andma Karimovile sõjalist abi , et aidata tal toime tulla islami mässulistega , kes möödunud suvel Fergana orus armeega kokku põrkasid . Venelased on huvitatud oma mõjuvõimu taastamisest piirkonnas , mida on sajandeid Moskvast valitsetud . Olukord muutus kümmekond aastat tagasi . Putin näeb Karimovis tugevat juhti , kelle missiooniks on purustada fundamentalism . Kuid Lääne diplomaadid usuvad , et religioosse ekstremismi vaoshoidmise asemel valab Karimov hoopis õli tulle . " See on vildakas poliitika , " ütles üks diplomaat Tashkendis . " Inimesed , keda ta vangi paneb , ei ole terroristid , nad on opositsiooni tõsiusklikud liikmed . Olen näinud noori sugulasi kohtusaali ukse taga , näod vihast punased , käed rusikas . Karimov ajab nad äärmuslastele otse sülle . " Usbeki Vabariik - Pindala - <arv> <arv> km<arv> - Pealinn - Tashkent - Piirneb Afganistani , Kasahstani , Kõrgõzstani , Tadzhikistani ja Türkmenistaniga - Rahvaarv - <arv>,<arv> mln - Keskmine eluiga - <arv>,<arv> aastat ( meestel <arv> , naistel <arv>,<arv> aastat ) - Rahvastiku koosseis - usbekid <arv>% , venelased <arv>,<arv>% , tadzhikid <arv>% , kasahhid <arv>% , karakalpakid <arv>,<arv>% , tatarlased <arv>,<arv>% , muud <arv>,<arv>% - Religioon - muhameedlased <arv>% ( enamikus sunniidid ) , vene õigeusklikud <arv>% , muud <arv>% - Keel - usbeki <arv>,<arv>% , vene <arv>,<arv>% , tadzhiki <arv>,<arv>% , muud <arv>,<arv>% Raul Ranne <email> Üks väljakannatamatult vastiku hingeõhuga kutt annab mulle Paldiski linnaplatsil keset Vene megabändi Agata Kristi kontserti lonksu lavavalgustuse kiirtes helesiniselt helendavat dzhinnisegu ja näitab paberitükki , millele bändi liider Gleb Samoilov oli tunni aja eest autogrammi kritseldanud . Olen pisut üle keskmise purjus , sellest hoolimata pole raske märgata , et see lahke Paldiski kutt on siiralt õnnelik . Olen koos temaga õnnelik . Patsutan teda õlale . Veidi enne seda oli keegi koljatikasvu ja purupurjus Gennadi mulle peldikusabas arusaamatult familiaarsel moel kaela vajunud . " Zemljak , kas sa tuleksid mu sünnipäevale , " päris ta ja jättis pileti teisele küljele loetamatu käekirjaga kirjutatud telefoninumbri . Olen vene peol . Et üritust reklaamib ajaleht Molodjozh Estonii ja suursponsoriks on viinatootja Onistar ning et peoplatsil müüakse vaid Sillamäe Müncheni õlut ja kogu pralle käib turvafirma Alfastar karmide meeste silme all , on ilma pikema kalkuleerimiseta selge , et selle kevadise guljaanje maksab kinni viinabojaar Igor Savenkov . Need on tema firmad , see on tema pidu . Ehmatus enne algust Kui ma laupäeva õhtul kella seitsme paiku Paldiskisse jõuan , ei toimu seal esmapilgul nagu midagi . Paldiski ongi selline kummaliselt tühi ja kõle linn . Siiski , teades , et kohe-kohe peaks siin hakkama Venemaa ühe märkimisväärseima rokkansambli Agata Kristi kontsert , on tühi linn kurjakuulutav . Korraks tundub , et kontserti ei toimu . Eelmisel päeval Narvas ju jäi ära . Agata Kristi ( vaata ka <hyperlink> ) sai miski riikliku preemia kui kümnendi tähtsaim rokkansambel ning pidi just Narva kontserdi ajal Moskvas kõrget autasu vastu võtma . Ja nüüd siis igapäevaselt tühi Paldiski . Linna kultuurikeskuse esine traataiaga piiratud ala , kust kostab helget venekeelset estraadi , annab siiski lootust . Pidu toimub . Aga tunnike on alguseni aega ning kuulus ja auhinnatud külaline Venemaalt tuleb püünele ehk kell <arv>. Või hiljem . Võtan kaks tundi , et väidetavalt palju kaunimaks muutunud , kuid tegelikult ikka üsna trööstitu väljanägemisega linna tshekkida . Tõesti , kummaline linn , kus silmapaistvaim skulptuur on püstitatud <arv> aastat tagasi surnud bashkiiri kangelasele Salavat Julajevile . Selgub , et mässaja toodi Paldiskisse sunnitööle . Tarkovski " Stalkeri " meeleolu tekitavast rannaservast on hingemattev vaade merele . Just õhtul . Ja Paldiski mehed teavad seda . Viis-kuus punti naudivad elu . Viin ja õlu . Leib , sool ja vobla . Üks kolmeliitrine purk käib käest kätte . Samakas vist . Mitte elu , vaid muinasjutt , võib meeste loojuva päikese käes punetavatelt nägudelt lugeda . Joon kolm õlut . Olukord lihtsalt nõuab seda . SHashlõkk ja peidetud viin Umbes kell üheksa on linna kultuurimaja esisel peoplatsil ca <arv> inimest . Või siiski pisut rohkem . Magus shashlõkiving ronib ninna . Paneb meeled tööle . Ostan . Kuidas muidu , ehkki <arv>kroonine portsjon on lahja ja jahtunud . Müncheni vaskne õlu on küll joodav , aga Paldiski kohta kallis - <arv> krooni . Savenkov on ikka kitsi , mõtlen . Üks end hämmastavalt vedelaks joonud piduline lohistatakse mu eest mööda , kui viimast shashlõkitükki haukan . Diskor hõigub rahvast plaksutama . Plastikust välikäimlate ees loogelnud viisakatest järjekordadest on saanud arusaamatud kuhilad . Mingid ülbete moludega jõhkardid lihtsalt peavad enne teisi kusel käima . Ei viitsi nendega vaielda . Märkan , et piduplatsi tara taga kasvavate üksikute lehtpuude tipus kükitavad poisid . Osa kutte jälgib etendust samas lähedal oleva vana maja katuselt . Suitsetavad ja vahivad . Kell on veidi pärast kümmet . Pidu on saanud oma hoo ning mu hing nõuab viina . Viinatöösturi pidu ju . Aga viina niisama lihtsalt ei saa . Õllemüüja juhatab mu shashlõkimüüjani . See näitab Onistari kirjadega masinat , mille juures peaks olema keegi daam , kes siis selle viina lõpuks kätte annab . Auto juures seisab küll mees , aga ta teab , milles asi , ja oma sada grammi saan kätte . Selleks ajaks end lavale sättinud ja seal kriiskama hakanud Keila vene tüdrukute punt on ikka väga kummaline . Need uskumatult lühikesed seelikud , need unustamatud cover'id ... Aga rahvas , keda nüüd on ehk tuhat , näib etendust nautivat . Järgnevalt kutsutakse publiku hulgast lavale juhuslikud inimesed . Korraldatakse imelikud konkursid - edevalt visklevad noorhärrad praalivad midagi ja paarid , kes ka korraks laval on , lubavad üksteist armastada . Võitjad saavad kotitäie viina ja ajalehe aastatellimuse . Publik on rahul . On pisut hämaram ja peldikut ei kasuta enam ükski mees . Asju aetakse aia ääres ja turvamehed vahele ei sega . Võtan veel sada . Öine finaal Järjest käivad laval ennekuulmatute nimedega ilmselt lokaalse tähtsusega ja publikuhuviga venekeelsed tantsuansamblid . Äravahetamiseni sarnased ja üsna lahjad . Aga publik muidugi tantsib . Mina ka . Usutavasti , nii mulle tundub , oleks rahvas ka siis tantsinud , kui muusikat poleks . Hoog on ju sees . Agata Kristi tuleb lavale kell <arv>. Nad on täpselt nii head , nagu ma ootasin ja lootsin . Meeletu kaif on , kui umbes tuhat venelast kogu hingest tervet kontserti kaasa laulavad . Ma ei tea küll kõiki sõnu , aga üürgan kaasa . Ja kõik pidulised , kes mu käes fotokat märkavad , tahavad , et ma neid pildistaksin . Miks või mille jaoks , see vist polegi tähtis . Aeg möödub arusaamatult kiiresti . Ma olen selle Onistari kirjadega auto juures mitu korda käinud . Ma olen purjus , kahtlematult . Pidu lõppeb pool kaks . Härra Savenkovi ma ei näinud . Vähemalt selles VIP-telgis , millest mind eemale peletati , teda polnud , meenutan hiljem . Järgmisel päeval toimub samasugune pidu Narvas . Sama korraldaja ja samad osalised . Tahan sinna väga . Esimene rock Paldiskis Paldiskis ja päev hiljem Narvas toimunud peo korraldaja , firma Onistar reklaamijuht Vladimir Adaritshev tunnistab , et loomulikult oli ürituste üks eesmärke teha oma toodetele reklaami . Ja see tema sõnul ka õnnestus . Mõlemal kontserdil on korraldaja hinnangul umbes <arv> piletiga külastajat pluss paarsada kutsutut . " Paldiski kontserdi mõte oli muidugi laiem kui ainult reklaam . Seal linnas pole suurt midagi toimunud . Aga inimesi , kes tahavad muusikat kuulata , on küllalt , " räägib Adaritshev . " Nii me siis olimegi need esimesed , kes seal midagi niisugust korraldasid . Pärast linnavalitsusest tänati ja küsiti , et millal järgmine üritus tuleb . " Samas märgib ta , et Paldiski peo korraldamine oli paras katsumus . Endal tuli kohale vedada elekter , paigaldada tualetid , teha aed ja palgata turvamehed . Kõike seda kohapealt võtta polnud . Küsimusele , kui kalliks taolist mõõtu kontsert korraldajale läks , vastab Adaritshev , et ta ei tahaks täpseid numbreid nimetada , aga see oli üle <arv> <arv> krooni . " Agata Kristi ei ole odav ansambel . " Pekka Erelt <email> Detsembris avas kommivabrik Kalev oma muuseumi , mis tõenäoliselt on üks külastatavamaid muuseume Eestis . Huvilised on siit- ja sealtpoolt piiri lastest pensionärideni välja , nii nagu kommisööminegi ei tunnista riigi- ega eapiire . Maiused talletuvad mälus - aastakümnete taguseid pakendeid vaadates meenus mulle täpselt , mis maitses hästi , mis mitte . See ongi põhjus , miks Kalevi muuseum on nii popp . Erinevalt enamikust muuseumidest on Kalevi omal iga külastajaga isiklik suhe , sest vaevalt leidub inimesi , kes kordagi elus poleks Kalevi maiustusi proovinud . Maalitud martsipan Nagu Lübeck või Toledo , oli ka Reval kuulus oma martsipani tõttu . Seda tänu Kalevi ühele eelkäijale , kondiiter Georg Studele . Martsipaniga sai Stude nii tuntuks , et tema tooteid müüdi isegi Vene tsaari õukonnale . Juba <arv>. sajandil valmistas Stude rohkem kui <arv> erinevat martsipanifiguuri - alates korstnapühkijatest , lõpetades väikeste poiste-tüdrukute ning jõuluvanade ja lihavõttejänestega . Muuseumi juhataja Otto Kubo sõnul kasutab Kalev praegu <arv> Stude ja tema eelkäijate aegset martsipanivormi . Need <arv>. sajandist pärit kahe poolega massiivsed vormid on tehtud väävlist ja grafiidist . Sinna vahele pannakse martsipanimass , surutakse kokku ja figuuri toorik ongi valmis . See pannakse kümneks päevaks maisitärklisse kuivama ja pärast puhastamist hakatakse värvima . Nii nagu <arv>. sajandil , maalitakse ka nüüd figuure käsitsi . Nagu Vene tsaarid , nii ka Kremli punased valitsejad olid maiad Kalevi martsipani järele . Nõukogude ajal saadeti martsipani suurtes kogustes Kremli toitlusvalitsusele ning kui Leonid Brezhnevil oli <arv>. ja <arv>. sünnipäev , siis läks sinna martsipanifiguure sadade kilode viisi . Ja ega mujalt polnudki võtta - kogu Nõukogude Liidus valmistas Kalev ainukesena martsipanifiguure . Praegu valmistatavatest martsipanifiguuridest on ühed ostetavamad Tallinna vaated , mida tellivad ka Hiina , Soome , Saksa jt saatkonnad , kui nende töötajad sõidavad näiteks jõulu- või suvepuhkusele . Käsitsi maalitud vanalinnavaatega tahvel ei ole ka kallis , makstes umbes sada krooni . Kubo sõnul on maalijad tasemel , ta ise teab kolme inimest , kes on siit edasi kunstikõrgkooli õppima läinud . Pärast II maailmasõda on Kalevis tehtud ainult neli uut vormi , aga mitte grafiidist , vaid kipsist . Üks valmistati rahvusvaheliste dzhuudovõistluste puhul , kaks - Vigri ja Misha - olümpiaregatiks ning kõige viimane üheksakümnendatel Hoiupanga juhi Olari Taali tähtpäevaks . Punane Kompu Kalevi nime hakkasid kommid ja shokolaadid kandma <arv>. aastal . Kuna lugu oli kurioosne , juhtus see <arv>. aprillil . Enne seda kandis vabrik nime Kawe , mis ühele agarale punasele oli vastuvõetamatu . Ta kaebas ministrile , et Eesti suurima maiustustevabriku nimi on tuletatud endiste omanike Karl ja Kolla Wellneri initsiaalidest . Kaebamise tulemuseks oli , et kiirkorras moodustati komisjon uue nime leidmiseks . Sõelale jäi lõpuks kaks nime - Kalev ja Punane Kompu . <arv>. aprillil <arv> valiti vaid ühehäälelise enamusega uueks nimeks Kalev . <arv>.-<arv>. aastatel olid Eestis suurimateks maiustustetootjateks viis firmat . Üle <arv> protsendi kondiitritoodetest tehti <arv>. aastal asutatud shokolaadi- ja kompvekivabrikus Kawe . Umbes sama suure koguse tootsid ülejäänud neli - August Brandmann ( <arv> ) , Ginovker &amp; Co ( <arv> ) , Rudolf Klausson ( <arv> ) ja Riola ( <arv> ) . Need kõik ettevõtted moodustasid <arv>. aasta ja hilisemate liitmiste tulemusena praeguse Kalevi . Kalevi muuseumis on esinduslik valik minevikumaiuste karpidest ja pakenditest . Neist paljud - eriti ennesõjaaegsed - on kujunduselt tõesti kaunid . Meeldivalt üllatas aga omaaegsete kommitootjate oskus luua vaimukaid ajaga kaasaskäivaid tootenimetusi . Arvan , et sellest oleks praegugi palju õppida . Näiteks kompvek Pätt või shokolaad <arv> elevanti ( needsamad õnnetoovad <arv> , mis vanaemadel-vanaisadel kodus kummutil suuruse järjekorras reas seisid ) . Maiustustel kajastusid ka maailmasündmused . Kui lapsnäitleja Shirley Temple oli kuulus , oli ta pilt ka shokolaaditahvlil . Kui Kanadas sündisid viisikud , tehti ka nende pildiga shokolaad . Enamasti oli neil toodetel väga hea minek . Paljud tollal toodetud maiustused on teada-tuntud ka praegu . Näiteks Kawe valmistas täidisega ja täidiseta karamelli , küpsiseid , piima- , pähkli- ja paari sorti mõrushokolaadi . Nagu Kalevil , oli ka Kawel esinduskauplus , mis <arv>. aastatel asus Vabaduse platsi ääres praegustes Estonian Airi ruumides . Wellnerid olid osavad ärimehed , nad palkasid sinna tööle tookordse miss Estonia . Rahvast käis nagu murdu ja äri õitses . Kõik olid rahul , miss sai ennast näidata ja inimesed nägid missi . Nõukogude ajal ilmusid shokolaadidele ja kommikarpidele Moskva vaated ja uue õnneliku elu sümboolika . <arv>. aastal tähistas ka Kalev Tartu ülikooli <arv>. aastapäeva , kuigi kakskümmend aastat tagasi pidas ülikool <arv>. juubelit . Ajaloo ümberhindamine jõudis nii ka kommivabrikusse . Ära märgiti ka järgnevate aastakümnete suursündmused , juubelilaulupidu <arv> ja olümpiamängud <arv>. Kalev oli ka neil aegadel edukas ettevõte , mis valmistas Nõukogude Liidus ainulaadseid maiustusi . Ainult Kalevil oli Boschi kontserni närimiskompvekkide liin ja ainult Kalev tegi närimiskummi . Muuseumis ring tehtud , ei saanud kõrvalasuvast Kalevi kauplusest enam üle ega ümber . Eks ole hea äriidee - ehitada kommimuuseum kommipoe kõrvale . Sama väärt mõte nagu Wellneritel Eesti missiga . Saksa bürokraatia eest põgenedes sõlmib igal aastal <arv> sakslast abielu Taanis . Die Woche Tseremoonia Saksa piiriäärse koha Flensburgi vahetus läheduses on lühike : kümne minutiga kõlab punastest tellistest raekojas " jah " -sõna , sõrmused on sõrmes , peigmees suudleb pisut kohmetunult pruuti ning paaripanija jäädvustab kiirelt piduliku hetke . " See oli armastusabielu , " ütleb Taani-Saksamaa piiril asuva Bovi linnakese perekonnaseisuametnik kuidagi kergendatult . Noor abielupaar Breemenist - heledate juustega sakslanna Irina Engel ( <arv> ) ja elegantse tumeda ülikonnaga asüülitaotleja Pidio Lawson ( <arv> ) Togost - on ennast tähtsa päeva puhul üles löönud . " Kui fotoaparaati ega isegi abielusõrmuseid registreerimisele kaasa ei võeta ning mitte ainsatki musi ei anta , on näha , et tegemist pole armastusabieluga , " teab paaripanija . Variabielud ei meeldi perekonnaseisuametnikule sugugi . Vaatamata sellele peab ta Taanis kehtivate seaduste järgi , juhul kui mõlema osapoole paberid on korras , selliseid abielusid sõlmima . Sakslased abielluvad , taanlased teenivad Selleks , et kõik paberid nõuetele vastaksid ja eluaegne liit sõlmitud saaks , piisab passist , sünnitunnistusest ja elukoha tõendist . Peale selle tuleb esitada enne tseremooniat kviitung kohalikust hotellist kolme sealveedetud öö kohta . Piiritagused abiellujad on sellise kolka jaoks nagu Bov päris hea tuluallikas . Enamasti pole teiselt poolt piiri tulnud eri rahvusest paaridel kolme öö vastu Bovis midagi . Seda enam , et Saksamaal peavad nad kuude kaupa ametnike sabas käima ning tihti osutuvad kõik jõupingutused tühjaks vaevaks , sest võõramaise partneri elamisluba kaotab selleks ajaks kehtivuse , kui dokumendid abielu sõlmimiseks koos . Sellistel puhkudel otsivad sakslased , kes soovivad välismaalasega abielluda , tihti ja meelsasti üles liberaalse Taani . Seda enam , et Taanis sõlmitud abieluleping kehtib ka Saksamaal . Eelmisel aastal oli <arv> paarist , kes <arv> <arv> elanikuga linnakeses Bovis abielu sõlmisid , kolmveerand mitte taani rahvusest . <arv> juhul oli üheks osapooleks sakslane või sakslanna ja teiseks välismaalane . Võib oletada , et Taanis sõlmitakse ümmarguselt <arv> abielu , milles üks osapool saksa , teine välismaist päritolu . Abiellumispaikade hulgas on juhtpositsioonil Tonder üle tuhande segaabieluga aastas . Seepärast nimetataksegi linnakest " põhjamaiseks Gretna Greeniks " - <arv>. aastate abiellujate paradiisi järgi Lõuna-SHotimaal . Väsitav Saksa bürokraatia Ka sakslastest koosnevad paarid võtavad Taani pakkumise meelsasti vastu . Kui sakslased abielluvad mitmendat korda , siis tahavad nad seda teha ilma suurema vaevata , spontaanselt ja ilma närvekulutava jooksmiseta . Kuid see on Saksamaal praktiliselt võimatu . Abielu kolme päeva pärast ? Välistatud . Perekonnaseisuametis võtab kogu protseduur heal juhul aega neli kuni viis nädalat ja seda siis , kui kumbki partneritest pole varem abielus olnud ja mõlemad esitavad kohe elamisloa ja päritolu tõendavad dokumendid . Pisut enne rahvusvahelisi kriisipuhanguid , nagu Kosovos ja Bosnias , tõuseb reeglipäraselt ameeriklaste arv , kes ruttu oma sakslannast kihlatuga abielluda soovivad , tõdeb Berit Bladt . Eelkõige aga siis , kui asüülitaotlejat või põgenikku ähvardab väljasaatmine , äpardub paaripanemine ainuüksi liiga kaugete tähtaegade tõttu . Kurikuulus saksa bürokraatia avaldub oma parimast küljest ka järgnevas näites : ühele sakslannale , kes soovis abielluda oma tumedanahalise väljavalituga , ütelnud ametnikud : eriline mõnu pidavat alati pisut rohkem vaeva maksma . Berit Bladt teab juhust , kus eri rahvustest paar üritas neli aastat järjest Saksamaal abielu sõlmida , kuni saksa ametnikud ise soovitasid : " Sõitke Taani . " Paljude saksa segaabielude puhul on tegemist fiktiivse abieluga . Need tagavad sisserändajale elamisloast tingitud eesõigused Saksamaal . Ka tüdrukute kupeldajad näevad selles variandis head võimalust pakkuda oma võõramaist " kaupa " vaesematele saksa meestele . " Vahel võib aimata , et abielu põhjuseks on prostitutsioon , " räägib Berit Bladt . " See on eriti vastik . Või kui on aru saada , et naisel pole mingit sõnaõigust , näiteks nagu tai päritolu naiste puhul . " Enamik abieludest olevat siiski " head abielud " ning fiktiivsete abielude arv olevat langemas . Tulevikus tõuseb Taanis sõlmitavate segaabielude arv veelgi . Alates <arv>. märtsist kehtima hakanud Schengeni lepinguga võivad kõik välismaalased , kellel on <arv>kuune turismiviisa , Saksamaalt alati edasi Taani sõita ja seal abielluda . Nüüd võib iga Saksa kodanik , kes on oma partneri Taist või Tansaaniast külla kutsunud , temaga Taanis abielluda ja saab sellega oma kaaslasele automaatselt elamisloa Saksamaal , kuna " abielu on Saksamaa põhiseaduse järgi riigi erilise kaitse all " . Mesinädalad teleka ees " Kuidas teile Taanis meeldis ? " küsib Berit Bladt hüvastijätuks värskelt abielupaarilt Irina ja Pidio Lawsonilt piduliku sherrinapsi juures . Kuid paarike ei oska selle peale midagi öelda . Pole ka ime : terve nädalavahetus sai ju hotellis veedetud . " Õnneks oli hotellitoas telekas , " lisab Irina . Nüüd seisavad mõlemad väljas vihma käes . Irina tõmbab sügava dekolteega kleidile jaki peale ja siis astuvad nad koos autoni - Irina lahtiste kingade kõpsudes ees , Pidio tema järel - , mis viib neid tagasi Breemenisse . Tuleval nädalavahetusel ootavad Saksamaal ees õige pulmapidu koos sõprade ja tuttavatega . Millalgi pidutsetakse võib-olla ka Togos . Sest nüüdsest võib ka Pidio vabalt reisida . Ja mitte ainult Taani . Vt ka : <hyperlink> Dubai lähedale ehitatakse tehissaared , et lõigata kasu oodatavast turistide voolust Lähis-Itta . Nick Fielding Senay Boztas The Sunday Times Pärsia lahe ühe rikkaima emiraadi Dubai valitsejad kiitsid heaks plaani rajada oma ranniku lähedale kaks palmikujulist kuurordisaart . Saared , mis ehitatakse kahe aasta jooksul Dubai Jumeirah' ja Jebel Ali kuurordite lähedale , on mõeldud raha väljapumpamiseks turistidelt , kelle buumi on oodata eelolevatel aastatel . Kumbki saar mahutab kuni <arv> hotelli , rohkem kui <arv> villat - paljud neist lähevad müüki välismaalastele - , veeparke , jahisadamaid ja ostukeskusi . Saari võib tulevikus näha isegi kosmosest . " Saarte loodus hakkab sarnanema ehk Bahamale , Mauritiusele või Maldiividele , " ütles Sultan bin Sulayem , kes on arendusfirma Palm Developers juhataja . Plaanid on muljetavaldavad : ümber tõstetakse rohkem kui <arv> kuupmeetrit liiva , et rajada <arv> ruutmeetrit uudismaad ; umbes <arv>kilomeetrise ümbermõõduga saartele tuleb oma õhuraudtee ja mandriga ühendavad saari <arv> meetri pikkused sillad . Saksa hotellikett Kempinski on juba kindlustanud endale soodsa asukoha poolkuukujuliste riffide keskel , mis hakkavad saari ümbritsema . Iga " palmileht " kujutab endast kunstlikke kaljusid , mille kummalgi küljel on rand . Kinnisvara-arendajad peavad läbirääkimised veel <arv> hotelligrupiga . Dubai oli varem kolgas Idee autor on Dubai kroonprints ja Araabia Ühendemiraatide kaitseminister sheik Mohammed bin Rashid al-Maktoum . Juunis algab ehitus . Suurejoonelise ettevõtmise tingis Pärsia lahe äärse turismi plahvatuslik kasv viimasel aastakümnel . Vanemad inimesed mäletavad veel aega , kui Dubai oli unine kolgas , millel polnud terasele turistile midagi pakkuda . Kuid nafta muutis kõik . Kui võtta aluseks tulu ühe elaniku kohta , siis on Dubai praegu üks rikkamaid riike maailmas . Selle valitsejad otsustasid muuta maa huvitavamaks , valmistudes nõnda ajaks , mil naftavarud hakkavad otsa lõppema . Dubai on visalt ligi meelitanud külastajaid , pannes rõhku tollivabale kaubandusele . Riigist on saanud Pärsia lahe piirkonna keskus ning vahemaandumiskoht kauglendudele . Järjest rohkem turiste , kes on teel Indiasse või Austraaliasse ja Kaug-Itta , teevad reisil vahepeatuse Dubais . Külastajate arv tõusis kuuesajalt tuhandelt <arv>. aastal kolme miljonini <arv>. aastal . Säärased üritused nagu iga-aastane lennundusnäitus , Dubai ragbiturniir ja hobuste võiduajamiste maailmakarika etapp Dubais on muutumas maailmasündmusteks . Suurepärased golfirajad , alkoholi kättesaadavus muidu " kuivas " Pärsia lahe regioonis ja odavad maksuvabad kauplused meelitavad samuti külastajaid ligi . Eesti pole hiinlastele võõras . Juba <arv>. aastal tulid hiinlased Kehra Tselluloosikombinaati tselluloosi tootmist õppima . Ühesugustes ülikondades tumedapäised noormehed võitsid rahvaste sõpruse edendamise kõrval ka kohalike laste sõpruse . Nüüd tegutsevad Kehra vabrikus juba kuuendat aastat singapurlased - kombinaat kuulub Tolaram Grupile . Miss Eesti Tissi valimisega on kõik selge . Tiitel läheb kõige kobedamate sugutunnustega neiule . Korraldajad ise ütlevad ka , et " konkursil püütakse hinnata rindu kui naiselikkuse ja viljakuse üht sümbolit " . Aga mille järgi hinnatakse sel võistlusel mehi ? Nimetusest Eesti Mees seda küll välja ei loe . Ürituse koduleheküljel antud selgitus on sama mittemidagiütlev : " Eesmärgiks on välja selgitada trendid , mis kujundavad alanud kümnendi mehetüüpi . " Korraldajad võiksid ikka publiku vastu ausad olla ja tunnistada , et ka poisid pannakse lõpuks ikkagi samade tunnuste järgi paika kui tüdrukud . Ja südame rindu võtta ning konkursi nimetusse ühe sõna juurde kirjutada . HELEN URBANIK Kui nüüd ausalt ära rääkida , siis algas kõik minu laste küsimusest , mis on nädalavahetuse kultuuriprogramm . Läbirääkimiste käigus selgus : nende meelest CC Plaza ja film , millele pidi järgnema eine Hesburgeris . Nimelt olid lapsed leidnud ajalehe vahelt Hesburgeri soodustalongid ning nad soovisid need realiseerida lasteeineks ja mänguasjadeks . Hesburgeris seisid lapsed leti äärde ja ootasid , millal neid teenindatakse . Selline tegevus paistis hamburgeriketile sügavalt võõras olevat ja lõpuks hakkasid lapsed nutma . Tõenäoliselt on tegemist kliente vihkava asutusega . Vähem kliente , vähem probleeme . Järgmine kord pean vist ise üle leti hüppama . Ootamine ootamiseks , kuid seltskond nimega " lõbusa teenindamise spetsialistid " rikkus minu pühapäeva põhjalikult . TEO PILVE Pirital asuv restoran Charital pakub tõenäoliselt kõige kallimat rooga Eestis . Kliendi poolt akvaariumist välja valitud elus homaar maksab <arv> krooni . Nagu restoranipidajad räägivad , leiab igal nädalal gurmaanide süül oma otsa mitu homaari . Restorani soovitusel peaks ühest isendist piisama kahele inimesele . Homaari saab hamba all proovida hautatult või grillitult . Pärit on elukad Austraaliast , Eestisse tuuakse neid aga Soomest . ÜLO JALAKAS Lapsed ei oska enam õigesti mängida , sest nad kuhjatakse leludega liialt üle . Jonathan Leake Tom Robbins The Sunday Times Hiljutisest uurimusest selgus , et lapsed on minetamas oskust õigesti mängida , kuna neile ostetakse liiga palju lelusid ja mänge . Uurimus näitab , et lapsed ( eriti alla viieaastased ) on sageli masendunud ja mängivad vähem kui nende eakaaslased , kellel on vähem mänguasju . Osa teadustööst viis läbi laste arengu uurija Claire Lerner , kes töötas projekti Zero to Three juures , mida rahastab USA valitsus koolieelsete haridusprogrammide väljatöötamiseks . " Meie uurimused näitavad , et kui lastele anda liiga palju mänguasju või valet tüüpi lelusid , võib see neile hoopis kahjuks tulla . Nad langevad masendusse ega suuda keskenduda ühelegi asjale nii kauaks , et sellest midagi õppida , " ütles Lerner . Tema järeldusi toetab ka brittide uurimus , milles vaadeldi lapsi , kellel on suhteliselt vähe mänguasju ja kelle vanemad kulutavad rohkem aega koos lastega lugemisele , laulmisele või mängimisele . Uurimus näitas , et säärased lapsed jõuavad ette jõmpsikatest , kes on pärit rikkamatest peredest - isegi nendest , kellel on võimalus kasutada arvutit . Oxfordi ülikooli hariduspsühholoogia professor Kathy Sylva jõudis sääraste järeldusteni , uurides <arv> last vanuses kolm kuni viis aastat . " Laste arengu , neile antud mänguasjade tüübi ja vanematega koos veedetud aja vahel valitseb keerukas sõltuvus , " ütles Sylva . " Kui lastel on suurel hulgal lelusid , näib tekkivat tähelepanu hajutav element , ja kui lapsed on hajevil , siis nad ei õpi ega mängi hästi . " Sylva uurimusele andis tõuke mure , et lapsepõlv on pöördumatult muutunud , kuna lapsevanemad ei veeda lastega koos piisavalt aega , vaid asendavad selle mänguasjade , arvutite ja televisiooniga . Mõned vanemad märkavad selle mõju varakult . Colchesteri teadustöötaja Orhan Ismail pani tähele muutust halvemuse suunas oma kümnekuuse poja Cameroni juures , kui talle kingiti jõuludeks hunnik mänguasju . " Kui poisi ees on liiga palju mänguasju , siis ta lihtsalt kiibitseb nende ümber ja lõpuks läheb minema ning leiab mängimiseks näiteks sussi , " ütles Ismail . " Nüüd võtame me välja vaid üks-kaks mänguasja ja peidame ülejäänud kasti . " Suurbritannias kulutatakse mänguasjade peale igal aastal <arv> miljardit krooni , mis teeb <arv> krooni lapse kohta . Möödunud aastal korraldatud küsitlusest ilmnes , et kodudes seisis <arv> miljardi krooni eest kasutamata mänguasju . Myfanwy Alexander ( <arv> ) ja tema mees Welshpooli lähistelt otsustasid piirata mänguasjade arvu , millega nende kuus tütart mängivad . Tüdrukuid , kellest noorim on kuuekuune ja vanim <arv>aastane , õhutatakse mängima väljas . Sees olles kasutavad nad pigem karpe ja lauamänge kui Barbie-nukke . Alexanderi arvates kitsendavad paljud mänguasjad laste kujutlusvõimet . " Hambaarstist Barbie kõlbab vaid hambaarstiks , " selgitas naine . " Aga pappkarp võib muutuda milleks tahes . Ainsaks piiranguks on lapse kujutlusvõime . " Sellised vaated võivad teistel lastel esile kutsuda ägedaid reaktsioone . " Kord avaldas üks meie nelja-aastane külaline soovi vaadata videot . Kui ma ütlesin , et meil pole videomakki , oksendas ta kõik kohad täis . Ta tundis end äkitselt kohutavalt halvasti , kuna me ei vastanud tema arusaamale tüüpilistest täiskasvanutest . " Kuid Alexanderi lähenemisviisi tunnustatakse järjest enam õige käitumisena . Cincinnati ülikooli varase lapseea hariduse professori Michael Malone'i uuringud on näidanud , et vanemad peaksid mänguasjade kättesaadavust lastele hoolikalt jälgima . " Meie uurimus osutab , et kui mänguasju on vähem , pole mäng nii üksildane ja õpetab asju jagama , " ütles Malone . Eksperdid ei söanda määratleda , kui palju mänguasju peaks lastel olema , kuid paljud leiavad , et eelkooliealisele lapsele piisab kahest tosinast . Ekspress korraldas arvutimängu FIFA <arv> abiga Eesti-Hollandi jalgpallimatshi . Tarmo Rajamets <email> Laupäevani ei täi kuidagi oodata . Eesti-Hollandi jalgpallilahingu tulemus peab selguma nüüd ja praegu . Pealegi on hea arvutijalgpall , FIFA <arv> , juhtumisi käepärast . Nädalalõpu nael saab lahenduse juba kolmapäeva hommikul Ekspressi toimetuses . FIFA ametlik arvutimäng on eriti mugav sellepoolest , et lisaks Hollandile on seal ka Eesti meeskond olemas , nimed juures ja puha . Lähemal uurimisel selgub , et koosseis on pisut puudulik , aga õnneks saab mängijaid ise juurde tekitada . Türklasenäoga Oper Endine sporditoimetaja Raul Ranne tuleb mulle teisipäeva õhtul pundi koostamisel appi . BNS annab laupäevase rivistuse nimekirja . Mõned mängijad on vaja juurde konstrueerida , mõnele iluravi teha . Häbi tunnistada , aga ma ei tunne nägupidi ühtki Eesti jalgpallurit peale Poomi . Ja Poom laupäeval ei mängi . Kollkipper Martin Kaalma saab arvutis valmis nokitsetud . Muu koosseisuga pole asi põrmugi parem . Hollandlaste näod jäljendavad nende luust ja lihast eeskujusid üsna täpselt , eestlased näevad arvutis välja , nagu jumal juhatab . Andres Operi nägu ehivad võimsa kongus nina all vägevad mustad vuntsid . " Kas Operil on vuntsid ? " küsin süüdimatult . " Ei , ta on ikka nihuke babyface , " kostab Raul teadvalt ja leiab teistegi vutimeeste juurest iluvigu . Marko Kristali sportlik linnapeasoeng saab stilist Ranne näpunäidete kohaselt asendatud lopsaka hobusesabaga . " Ta kasvatas endale vahepeal samasuguseid juukseid nagu Roberto Baggio , " teab Raul . Peab ütlema , et Eesti mängijad on FIFA <arv>s ühte nägu nagu linnuvabriku kanad . Aga kes seal monitoril neid nägusid ikka näeb . Veel paar puuduvat vutimeest saab juurde tehtud , kartulikoorekarva juuksed pähe ja valmis . Hollandiga on lihtsam , peaaegu kogu mansa on olemas . Kui ma parasjagu nende kaitsjat Mario Melchioti meisterdan , avaldab Raul arvamust , et mees on tegelikult mustanahaline . Toa teises otsas sukeldub toimetaja Aivar Viidik internetti asja kontrollima . Meeskondade mängutase vastab enam-vähem tegelikkusele , st Hollandilt on oodata palju vägevamat vutikunsti . Mõne proovimänguga saab asja tegelikkusele vastavaks timmida . " Neeger mis neeger ! " hüüab Viidik nurgast . Melchiot saab kohvikarva jume . Jõuk on koos . Treening Kella kaheksa paiku õhtul lasen mehed esimest korda platsile palli taguma . Proovimängule . Tulbimaa jõuku juhib arvuti , Eesti koondist mina . Hollandlaste ülekaal on kohe näha . Eesti poistel ei tule triblamisest suurt midagi välja , viimases hädas lüüakse palli oma poolelt pikalt ette , et väravavahile vähegi puhkust anda . " Tüüpiline eesti mäng , " poetab Ranne asjatundlikult . Toorutsemine on ka abiks . Kui muu ei aita , tõmmatakse hollandlased räntsti murule maha . Kohtunik ei tee nägemagi . " Omadele vilistab , " laidab Raul . Tuleb vilemeest karmimaks keerata . Mänguaeg saab samuti paika timmitud . Kolmveerandtunnine poolaeg kestab arvutis kaheksa minutit , aga tegevus on kõvasti intensiivsem kui päris pallimurul . Kella üheteistkümneses proovimatshis on sinisärgid juba kindlamad . Mängu-Kristal sudib ennast Hollandi värava all kaitsjast meisterlikult täispöördega mööda ja on kuldaväärt positsioonil , aga ei saa keerutust enam pidama ja karussellitab otsajoone taha . Näpud tahavad harjumist . Westfalenstadion , Lilleküla Eesti kübermeeskonna hommikusel treeningul sajab - ilm on arvuti otsustada . Et Lilleküla staadion veel päriselt valmis pole ( ammugi siis mängult ) , toimub matsh Westfalenstadionil . Kella <arv> ajal hakkabki madin pihta . Holland alustab ja sinisärkide elu läheb kohe kibedaks . Andrei Stepanov läkitab esimese viie minuti sees kolm-neli korda palli viimasel hetkel värava alt orbiidile . Siis saab ka Eesti väravavaht Kaalma käe valgeks . Kaks mänguminutit hiljem maandub pall esimest korda tema hollandi kolleegi Edwin van der Sari käte vahel . Kaugelt-kaugelt lööduna . Korralik triblamine käib mul ja meeskonnal ikka veel üle jõu . Apelsinikarva vastased lõikavad sööte vahelt , nagu ise tahavad . Õnneks Eesti kaitse peab , vähemalt esialgu . Kui <arv>. minut täis tiksub , sooritab Oper tõsise läbimurde ja lööb karistusala piirilt napilt üle värava . Vaatamata tehnilisele üleolekule pusib Ruud van Nistelrooy külalised esimese napi väravani alles <arv>. minutil . Muudan taktikat . Mehed tikuvad nüüd rohkem ründama . Tulemus ei lase ennast kaua oodata - van Nistelrooy saadab palli teist korda väravavõrku . Poolaeg . Lähen toon kohvi . Hambad ristis Teise poole alul päästab Erko Saviauk kaitses meeskonna kindlast hävingust . Muidu on eestlaste vastupanu palju teravam kui enne . Van der Sar püüab järjest Operi ja Kristali pikki pommlööke ja Edgar Davids jääb keskväljakul kekutades mitu korda pallist ilma . <arv>. minutil pääseb Patrick Kluivert sihile . <arv> : <arv>. Näpud on valusad . Nüüd aitab ainult vana hea toorutsemine . Kohtunik vilistab , mis jõuab , ja publik undab kurjalt , kui hollandlased krauh ja krauh näoli käivad . Kaalma müttab puuris nagu tumm leilis . <arv>. minut . Van der Sar saab korra veel palli katsuda , aga erilist elevust see publikus ei tekita . Kohe pärast seda paneb Holland ennast taas maksma - <arv> : <arv>. Tribüünidel lüüakse laul lahti . No ei saa vastu . Tahaks uuesti alustada , aga sai maha tehtud , et see on ainus ja ametlik mäng . Aivar Anniste hüppab vastasele veel korra raginal jalgadesse ja Indrek Zelinski lööb kaugelt peale , aga auvärav jääb tulemata . Iseenesest pole vigagi . Treeningmängus tegi Holland <arv> : <arv> ära nagu nalja . Saab siis imet näha . Raul Ranne <email> Teie olete ekspediitorfirma UniTrans president ja kuulute veel kahe operaatorfirma - Linkoili ja BaltTransService'i direktorite nõukogusse . Need on firmad , mis annavad lõviosa Eesti Raudtee kaubakäibest . Jah , umbes pool Eesti Raudteel veetavast kaubast käib meie firmade vahendusel . Seejuures Linkoili ja BaltTransService'i veod moodustavad umbes <arv>% kogu siinsest naftatransiidist . UniTrans on Venemaa suurimaid ekspediitorfirmasid ja on ka maailma mastaabis suurimate tegijate seas . Kas te võiksite mingite numbritega seda suurust väljendada ? Milline on käive näiteks ? UniTransi grupi käive oli mullu <arv> miljonit dollarit ( <arv>,<arv> miljardit krooni ) ehk teisiti öeldes vedasime me kuus umbes <arv>,<arv> miljonit tonni kaupa . Tänavune käive tuleb ilmselt üks miljard dollarit ( ca <arv> miljardit krooni ) . Te olete Eestist pärit ja <arv>-aastane , st küllalt noor ja Venemaa otsustajate jaoks kaugelt tulnud inimene . Kas te võite mulle öelda , kuidas nii noor inimene saab ühtäkki Venemaal ühe mõjukama firma tegevjuhiks ? Mulle on see arusaamatu , tundub isegi võimatu . Teate , Venemaal tekkis reaalne turumajandus ja selle mõistmine ajal , mil minuealised täiskasvanud tegijateks said . Pealegi olen ma veendunud , et kui on piisavalt kogemusi , on Venemaal väga palju võimalusi leida äris oma koht ja teha karjääri . Minu teada on raudtee ja kõik sellega seonduv Venemaal asi , mis kestab võimust ja riigikorrast hoolimata , ja on küllalt kinnine ring inimesi , kes sinna sekkuda saavad . See kõik on näiline . Pealegi ei tegele meie firma ainult raudteega . Aga miks just mina ? Tegelikult on nii , et normaalselt tänapäevaselt funktsioneerivad ekspediitorfirmad on Venemaal võrdlemisi uus nähtus . Ütleks , et ekspediitorfirmade turg on Venemaal ikka veel arenemas . Minu teadmised selles vallas , mis ma omandasin suuresti siis , kui Eestis kaubaveo organiseerimisega tegelesin , olid piisavalt head , et Venemaal kõrgeimal tasemel läbi lüüa . Eestis on logistika areng Venemaaga võrreldes kaugel ees ja siinsed kogemused kuluvad seal hästi ära . Ilmselt oli vaja sattuda ka kellegi väga mõjuka inimese vaatevälja ? Loomulikult on suhetel nii Venemaal kui ka Eestis ja tegelikult kogu maailmas väga tähtis roll , kui tahad kuhugi jõuda . See pole vähetähtis detail . Venemaal on käivitatud reform , mille eesmärk on meelitada suurem osa Venemaa kaubavahetusest oma sadamatesse . Ühe sammuna on alandatud Vene raudteedel veotariife sedavõrd , et kaupade vedu läbi Eesti on muutumas äriliselt mõttetuks . Kas see tähendab , et on saabunud aeg , mil Eestit läbiv Vene transiidivool lõppeb ning meie firmad , eelkõige raudtee ja sadamad , jäävad tööta ? Selline oht on . See on õige . Pean kohe mainima , et naftasaaduste terminale Venemaa sadamates pole . Seega nende kaupade transiit läbi Eesti jätkub . Hoolimata sellest , millised on veotariifid raudteel . Samas on märgata investorite kasvavat huvi paigutada oma raha sadamate ehitusse-arendamisse , sealhulgas ka naftasaaduste terminalide rajamisse . Riiklik investeerimispoliitika , mida Venemaal praegu rakendatakse , toetab investorite sellist huvi igati . Kuivõrd valmis on just praegu Vene sadamad ? Näiteks , mis puudutab metalli , vilja ja kivisütt , siis nende kaupade ümberlaadimiseks on Vene sadamad täielikult valmis . Naftatoodete osas Venemaa ilma Baltimaade sadamateta hakkama ei saa . Vähemalt kaks-kolm aastat on see nii . Ka mineraalväetiste impordi teenindamiseks pole Venemaa sadamates korralike terminale . Aga Eestis , Muugal on . Konteinerid ? Ma usun , et kõik kaubad , mis saabuvad Venemaale konteinerites , veetakse läbi Peterburi sadama . Läbi Eesti pole see suhteliselt kõrgemate veotariifide tõttu majanduslikult otstarbekas . Peterburi konteineriterminalil , mis möödunud kuul laadis ümber rekordilised <arv> <arv> konteinerit , on võimsusi suurendada mahtu veel vähemalt kaks korda . Seega pole Eesti sadamatel selles osas konkureerimiseks erilisi võimalusi . Aga mida sellises olukorras teha ? Ma selgitan olukorda . Näiteks Venemaa teede- ja sideministeerium võimaldab pea igal firmal , kes tahab Vene raudteed kasutades vedada transiidina läbi mingit kaupa , sõlmida lepingu . Kusjuures Vene raudteel kehtib ühtne tariifipoliitika , kõik ekspediitorfirmad tegutsevad võrdsetes tingimustes . Kõik sõltub sellest , milline on ekspediitori suhe kauba omanikuga . Näiteks Eestis oli aga nii , et kui me teatasime Eesti Raudteele , et tahame siinsetel teedel vedada alumiiniumi ja kivisütt ( need on kaubad , mille vedusid korraldab Venemaal just meie firma ) ning sooviksime sõlmida selleks otselepingu , siis sellega läks aega kolm kuud . Võibolla on see kummaline suhtumine seotud kuidagi Eesti Raudtee erastamisega . Et keegi ei tahtnud sel hetkel endale vastutust võtta . Kas , arvestades arenguid Venemaal , meil tuleb siis leppida teadmisega , et transiit , meie olulisim majandusharu , paratamatult hääbub ? Selge on see , et Venemaa teeb edaspidi kõik , et suurem osa kaubavahetusest muu maailmaga käiks läbi oma sadamate , oma teedel . Sellele pööratakse seal väga palju tähelepanu . Umbes viie või kümne aasta pärast on Vene raudtee osaliselt eravalduses . Sadamatesse on juba praegu kaasatud märkimisväärselt erakapitali . Paljud sadamad - St Peterburg ja Novorossiisk - on juba praegu erakapitali kontrolli all . Selleks , et Eestit läbiks piisav hulk transiiti , on siin vaja vaadata üle tariifipoliitika ning muuta oma suhtumist Vene kompaniidesse . Lühidalt öeldes tuleb siin luua kõik tingimused , et olla ahvatlev . Kas siis praegu see pole nii ? Siin on palju firmasid , kes soovivad teenida vaid ülikasumeid . Väiksemat teenistust nähes nad pigem loobuvad . Seda juhtub tihti . Näiteks mõnede firmadega , kellel on Muuga sadamaga sõlmitud pikaajalised ja väga soodsad kasutuslepingud , on ikka väga raske mingeid mõistlikke kokkuleppeid sõlmida . Läti sadamatega on kõik tunduvalt lihtsam . Pean tunnistama , et hetkel on Eesti sadamad konkurentsis Läti sadamatega kaotaja pool . Ma arvan , et siinsed firmad võiksid vaadata tulevikku ja haarata kinni ka pisut väiksemat teenistust lubavatest võimalustest . Tuleb teha kõik , et Vene firmadel oleks mõistlik siinsete firmadega töötada . Kuivõrd võiksid Vene firmade investeeringud siinsetesse infrastruktuuriettevõtetesse olukorda leevendada ? Kas selliste investeeringute siia meelitamine aitaks venelasi kui kliente jätkuvalt siin hoida ? Tegelikult me juba peamegi läbirääkimisi osa Eesti stividorfirmadega , et saada omanikeringi . Eelkõige muidugi seetõttu , et mõjutada kuidagi siinset tariifipoliitikat . Maksim Liksutov - Sündinud <arv>. aastal Loksal , lõpetanud keskkooli Tallinnas ning kõrgkoolidiplomi saanud Kaliningradis . - Meistersportlane allveeujumises , mitmekordne Eesti meister . Korra , <arv>. aastal , tuli ta NSV Liidu tshempioniks . - <arv>. aastast töötab Venemaa juhtivas ekspediitorfirmas UniTrans . Enne seda oli mees ettevõttes " Kompanii Transugol " asedirektor ja Tallinna firma Viretes tegevjuht . - Vanemad elavad siiani Loksal . Taivo Saar Seesam Elukindlustuse juhatuse esimees Külastasin hiljuti erapensioniteemalist rahvusvahelist konverentsi Sofias , kus arutati põhjalikult , millise skeemi alusel viia ellu pensionikindlustuse teine sammas . Eesti ametnike poolt kinnisideeks võetud fondide skeem on justkui haigele skalpelli ulatamine - lõika ennast ise - , kui kasutada Bostoni ülikooli professori Zvi Bodie sõnu . Kas Eesti riik on ikka nii rikas , et lubada potentsiaalsete riskide sellist kuhjumist , mis kriisi tekkides läheb maksma miljardeid kroone ? Me oleme sellest veidi aimu saanud , kui läksid pankrotti mõned pangad ja kindlustusseltsid , kus haihtusid paari kuu või mõne aasta säästud . Mida tähendaks aga see , kui kas või osaliselt saaksid kannatada suurema osa eestlaste aastakümnetega kogutud hoiused , seda enam , et enamik neist oleksid soliidses eas , suurema osa oma tööelust ära elanud inimesed ? Rahahoidjate pankrotiga vist kedagi ei hirmuta . Probleem on pigem selles , et oma kogutud säästude iseenese tarkusest investeerimine on sama mis iseenda opereerimine - tavainimene ei tunne investeerimise riske ega nüansse , ei oska ette näha võimalikke finantsturgude langusi ega nende vastu midagi ette võtta . Kõigile inimestele peaks olema tagatud vähemalt raha säilimine , veel parem aga reaalvää rtuse säilimine . Rääkida võib ju ka garanteeritud tootlusest ja isegi garanteeritud tootlusest üle inflatsiooni - nii nagu see on riigi poolt nõutud Lõuna-Aafrika Vabariigis . See kutsus Sofia konverentsi osaliste seas , välja arvatud investeerimise asjatundjad , esile elava , kuid paraku iroonilise huvi . Suhtumine viitab sellele , et väga atraktiivne on suuri rahasid kokku koguda ja rääkida sellest , et küll aktsiaturud pika aja jooksul ikka head tootlust näitavad . Paraku kipub ununema asjaolu , et mida suurem tootluselootus , seda suurem on ka risk kõigest ilma jääda . Pensionikindlustuse teine sammas tuleb teha kohustuslikuks . Elanikkonna kiire vananemine välistab solidaarsusprintsiibi võimaluse . Üks maksumaksja ei jõua ka parima tahtmise juures tagada head elu kolmele pensionärile , mis on Eesti saatus paarikümne aasta pärast . Inimesed peavad ise hakkama oma vanaduspõlveks raha koguma . Kuigi me võime loota , et inimestel on selleks piisavalt vastutustunnet ja veidike hirmu , et riigipirukast ehk esimesest sambast kõhtu täis ei saa , ei viitsi , ei taha või ei suuda enamik inimesi mõelda näiteks kolmkümmend aastat ette . Riik peab inimesi selleks sundima , kuna nii maandab ta oma riski , et mingil hetkel tekib terve armee endaga mitte toimetulevaid vanureid . Samas on enda pealt vastutuse äralükkamine vaid poolik lahendus - riigi poolt kohustuslikult kogutud säästude säilimiseks parimate tingimuste loomine on samuti riigi kohustus . Lahendusi on siin mitu , kuid oluline on see , et enamik inimesi ei ole võimelised oma raha ise juhtima , eriti aastakümneid ette , mistõttu kogumisskeem peab olema ühelt poolt piisava tootlikkusega , teiselt poolt aga maandatud riskidega . Pensionireformi korraldajate ümber luusib palju potentsiaalseid pensionimiljardeid usinalt kokkulugevaid isikuid , kes räägivad nii eesti kui välismaa keelt ja seletavad , kuidas näiteks aktsiainvesteeringud tagavad kõrget tulusust . Paraku on maailmas palju näiteid igasugustest pensionifondist , mille portfellidest erituv lõhn meenutab põhjakõrbenud piimasuppi . Fondihaldurid teevad ju kõike hästi , aga kui globaalsed turud alla tulevad , siis laiutavad nad käsi - kes seda oleks võinud arvata ! Riik peab tõsiselt mõtlema ka investeerimisvõimaluste loomisele , nt riigivõlakirjade väljalaskmisele . Sellega jagaks ta riski oma alamatega , mitte ei jätaks alamaid üksi silmitsi kurja saatusega . Sellega tekiks võimalus teha vajalikke investeeringuid pikalt ette . Võiks laenata raha omaenda maksumaksjate käest , mitte nuumata lääne suurpanku või nende kohalikke kontoreid priskete intressikroonidega . Tallinna-Tartu kiirtee võiks saada valmis paari aastaga , samuti Virtsu-Kuivastu sild . Pensionikroonide paiskamine Eesti ärisse annab riigile lisaks tulevikus saadavale kasule ( kindlustatud pensionärid ) ka kiiret kasu : uusi töökohti , makse jne. Ma ei arva , et fonde tuleviku kindlustamiseks põhimõtteliselt vältima peaks . Küll aga tuleks ühelt poolt luua reguleeritud keskkond investeerimis- ja säästmisvõimaluste paljususega ja kui seda paljusust piirata , siis eelkõige ikkagi lähtuvalt sellest , et vähendada kõige riskantsemate variantide osakaalu . Fond ei ole ainus pikaajalise säästmise võimalus , tegelikult võiks siin vaadelda ka näiteks deposiiti , rääkimata kindlustusest . Kusjuures vaid kindlustuse abil on võimalik kompleksselt maandada ka palju muid riske peale otsese vananemise riski . Skalpell jäägu ajatundjatele , muidu võib kahju olla suurem kui kasu ! Kindlustuse ostjal ei ole mõtet oodata kiiret tulu . Paavo Kangur <email> Läinud nädalal sain Eesti Ühispanga Elukindlustusest kirja , et neil oli <arv>. aasta erakordselt hea ja Eesti krooniga seotud lepingute tootluseks kujunes <arv> protsenti . Ja nad soovivad head aastat minuga jagada ja seega maksavad nad mulle lisakasumit <arv>. aasta eest <arv> krooni . Pean tunnistama , et see kiri ei teinud mind õnnelikuks - <arv> krooni võrdub seitsme õllega kehvemas restoranis . Vaid Hansapank on suutnud mulle saata veel jubedama kirja - nad olid valmis <arv> krooniga ära ostma minu käes olevad Ühinenud Meiereide aktsiad . Seega oli Ühinenud Meiereide aktsia hind langenud paari aastaga sada korda . Kuid see kõrvalepõige on vaid loo tasakaalustamise huvides , et Ühispank ei arvaks , et Hansapank tellis loo . Tagasi kindlustuse juurde . Aga selleks , et Hansapank ei arvaks , et tegemist on Ühispanga promoga , siis kirjutan õelalt . Helistasin kindlustusfirmale - vastutavale aktuaarile ehk kindlustusmatemaatikule , kelle nimi on Jaanus Sibul ( <arv> ) . Sain teada lihtsa tõe - minu raha on läinud nende kulude katteks . Ma olen neile maksnud <arv> kuu jooksul <arv> <arv> krooni ja sellest summast oleks <arv> protsenti <arv> krooni ehk juba midagi käegakatsutavat . Kuid Sibul kinnitas , et minu kindlustusreserv oli lisakasumi arvestamise hetkel <arv> krooni , millest nad arvestasid mulle <arv> protsenti lisakasumit . Loll saab ka kirikus peksa , pangast rääkimata Kunagi kolm ja pool aastat tagasi müüs kindlustusfirma Leks agent mulle kogumiskindlustuse . Agent mulle eriti ei meeldinud , aga toode tundus progressiivne ja kõik majandusajakirjanikud kirjutasid , et kogumiskindlustus on üks mõnus asi . Agent joonistas mulle graafiku , et kui kõik hästi läheb , siis saab minu väikestest sissemaksetest täiesti kindlasti <arv> <arv> krooni . Jäin seda loba naiivselt uskuma . Ja kandsin iga kuu kindlustusfirmale üle <arv> krooni . Vahepeal ühines Tallinna Pank Ühispangaga ja Leksist sai Ühispanga osa . Kandsin muudkui raha edasi . Siis ostis SEB Ühispanga ära ja ma kandsin raha rõõmsalt edasi . Ikkagi soliidne Skandinaavia pank SEB . Kuid minu jahmatus oli suur , kui selgus , et minu <arv> tuhandest oli <arv>. aprilliks <arv> saanud <arv> <arv> krooni ja <arv> senti . Kuhu jäi raha ? Kulud tahavad katmist Tartu ülikooli rakendusmatemaatika haridusega Jaanus Sibul seletab lahkelt : <arv> <arv> krooni läks lepingu sõlmimiskuludeks ja sellega seotud töötasudeks . Lisaks võtab kindlustusfirma umbes <arv> krooni oma halduskuludeks aastas . Ja kuna tegemist on kogumiskindlustusega , elukindlustuse elementidega , siis tuleb maksta ka riskitasu . Nii nad koorivad iga kuu invaliidsusriski eest <arv> krooni ja lisaks veel ligikaudu <arv> krooni eluga seotud riskide eest aastas . Loogiline , kui lugeda järjekordset uudist , et mees sai kolm kuuli rindu ja arstid kinnitavad , et ohvri elu ei ole ohus , siis on selge , et surma saada ei olegi nii kerge . " Riskitasu - see on kompleksteenus , selle arvestamine võtab aega , " seletab Sibul . Ma kuulen läbi telefoni ta rasket hingamist . Aga umbes paarikümne aasta pärast hakkan ma isegi oma lepinguga raha teenima , lubab Sibul . No kümne aasta pärast on muidugi kindlustusreserv ehk lepingu garanteeritud väärtus loomulikult väiksem sissemakstud rahast , aga pärast seda hakkab raha kasvama , seletab rakendusmatemaatik . Praegu läheb iga kuu sissemakstud <arv> kroonist umbes juba <arv> krooni minu nimele , lubab rakendusmatemaatik . Suured arvud ja protsendid neist lähevad suuremaks . Ja nii peaks lõpuks tulema kasv . Inflatsiooni ohver Rahandusspetsialistidel on väljendus , mis aasta kroonist räägime . On selge , et aasta <arv> kroon ei ole väärt sama palju kui näiteks <arv>. aasta kroon . Sibul teab seda hästi . Rahal on nii olevikuväärtus kui ka tulevikuväärtus . Kui arvestada , et inflatsioon on <arv> protsenti aastas , siis igaüks , kes teab valemit , võib arvutada oma kogutava raha tulevikuväärtust näiteks aastal <arv>. See tulemus oleks muidugi kurvastav . Siiski on vestlusest Sibulaga kasu . Kui kirjutada avaldus , et kogumiskindlustuse leping muuta uueks tooteks - tulumaksusoodustusega pensionikindlustus riskikaitsega - , siis riik maksab mulle iga aasta <arv> protsenti tagasi . Võib olla kõlas kõik eelnev naljakalt , aga teema on väga tõsine . Investeerimine , see kõlab uhkelt , aga see oli lihtne ajal , kui ETV ekraanil oli Tiina Joosu . Kes kirjutas Nõukogude Liidu lagunemise stsenaariumi ehk Spin off või diversure ? Paavo Kangur <email> Kümmekond aastat tagasi oli täiesti selge , et N Liidu nimeline impeerium on omadega läbi . Majanduskriis oli kohe üle kasvamas kodusõjaks . Impeeriumi ajukeskuse ees oli kindlasti küsimus - mis edasi ? Milliseid vahendeid kasutada , et täita organisatsiooni ees olevaid eesmärke ja väljuda võimalikult väikeste kaotustega . Tõenäoliselt ei suutnud Nõukogude kogemusega eksperdid pakkuda lahendusi . Nad teadsid kahte teed . Esimene tee Repressioonid ja karistusaktsioonid . Nende viga oli selles , et see oli põhjalikult läbi proovitud tee alates <arv>ndate lõpust - <arv>ndate algusest möödunud sajandil . Tulemuste hoogne paljastamine toimus glasnosti käigus . Teine tee Avalikustamine , mõõdukas NEP , kooperatiivid , mõõdukad reformid majanduses - tulemuseks oli ilge segadus . Nii kui ühiskonda veidi värsket õhku anti , hüppasid kõik teineteise kallale . Stagneerumine ja mandumine on mugav tee . Ja sellest ülesäratamine äärmiselt keeruline . Pigem rakendati Lääne kogemusi suurte rahvusvaheliste organisatsioonide reorganiseerimisel . Seega olid asja kallal moodsate teadmistega inimesed ja mõisteid ammutati investeerimispangandusest . Diversure See ei ole sama mis diversify - riskide hajutamine . Diversure - lahti lõikamine , suur ettevõte lõigatakse tükkideks ja need pannakse omavahel konkureerima . Selle tulemusena hakkasid näiteks Eesti , Läti ja Leedu konkureerima , kes suudab venelastele pakkuda odavamat transiiditeenust . Lõuna osariigid hakkasid aga konkureerima puuviljakasvatuses . Pealegi ei pidanud Moskva enam jagama Baltikumi ja Kesk-Aasiaga naftadollareid . Spin off Suurettevõtetest visatakse välja tükikesi , millel on lootus kasvada suureks ja alustada iseseisvat elu . See võimaldab organisatsioonil vabaneda tülikatest ambitsioonikatest tegelastest ja samas ka motiveerida võimekaid inimesi uutele pingutustele . Nokiast on välja kasvanud JOT Automation , Elcoteq , Benefon , Radiolinja . Ühelt poolt omavad need firmad teatud ajaloolisi ühisjooni ja aitavad impeeriumil ( Nokia ) täita oma eesmärke . Teisalt on nad iseseisvad , paindlikumad ja sealsetel töötajatel on kõrgem motivatsioon rabeleda . N Liidust kasvasid välja edukad iseseisvad ettevõtted nagu Eesti , Läti ja Leedu , kelle salajane ülesanne oli rajada impeeriumile tee Euroopa Liidu turule . Artikkel väljendab autori isiklikke fantaasiaid . Gea Velthut-Sokka <email> Möödunud kolmapäevast reedeni kestnud virtuaalmess tõi kasu eelkõige CV-Online'ile : külastuste arv kahekordistus ja tõusis <arv> tuhandeni . Tööpakkumiste arv tõusis <arv>-lt <arv>-le . <arv>-le messil osalenud ettevõttele jäi rõõm vastata kolme päeva jooksul keskmiselt viiele küsimusele , mis puudutasid enamasti firma värbamispoliitikat ja palgatingimusi . Virtuaalmessi mõte oli panna ettevõtete personalijuhid tööotsijatega intervjuu vormis suhtlema ja tutvustada tudengitele töö- , karjääri- ja koolitustingimusi Eesti ettevõtetes . Kõige rohkem ettevõtteid oli messil IT , hulgikaubanduse , tööstuse ja teeninduse sektorist . " Lootsime , et uudne vorm tõmbab kõvasti huvilisi ligi , " selgitas CV-Online'i tegevjuht Margus Ärm . " Tegelikult oli messi külastatavus oodatust kõrgem ning küsimuste esitamise aktiivsus oodatust madalam . " Huviliste hulk koormas esimesel päeval serveri üle ja nii jäid paljud küsimused pikaks ajaks vastuseta Kõige rohkem küsimusi esitasid tööotsijad Eesti Televisioonile , Majandusministeeriumile , Coca-Cola Jookidele ja EMT-le . ETV personalijuhi Kadrin Pintsoni sõnul ei olnud neil eesmärgiks messi kaudu uusi töötajaid leida , vaid ettevõtet tutvustada . " Tavaliselt ei julgeta helistada või kohale tulla . Messil oli asi anonüümsem ja kes huvi tundis , sai ka vastuse , " ütles Pintson . Majandusministeeriumi personaliosakonna juhataja Irene Metsis oleks messilt oodanud rohkem spetsiifilisi , asutuse eripära kohta käivaid küsimusi . " Tahtsime ministeeriumi reklaamida . CVsid , just tudengite omi , laekub meile nagunii pidevalt . Mess oli hea võimalus selgitada , keda me tegelikult vajame . " " Kui võtta kokku huvi nii ettevõtete kui kasutajate poolelt , siis võib öelda , et Eesti inimesed on juba arvutiga suhtlemise omaks võtnud ja tunnevad ennast selles keskkonnas hästi , " nentis Ärm . " Tahame kindlasti jätkata ja järgmiseks korraks luua ka parema virtuaalruumi messil navigeerimiseks . Messi korraldamine võrgus on tavalisest messist odavam ja mugavam nii külalistele kui osavõtjatele . " British Telecommunicationsi üks tippjuhte sõlmis haruldase töölepingu , mis lubab tal teenida kuni <arv> miljonit krooni . BT Ignite'i tegevjuht Alfred Mockett võib selle summa kätte saada , kui tema juhitav äri maha müüakse . Helde tööleping on mehe kuulsaks teinud . Kolleegid kutsuvad teda hr Lepinguks . Ehkki ta põhipalk on väiksem kui <arv> miljonit krooni , on tal lepingu järgi õigus saada suuri tasusid , kui tema osakond restruktureeritakse või maha müüakse . BT Ignite'i juhina vastutab Mockett äritegevuse eest , mis varustab firmadest kliente kiire internetiühendusega , võrgukülastamisvõimaluste ja teiste e-teenustega . Ignite on hinnanguliselt väärt <arv> miljardit krooni ja selle saatusest sõltub BT tulevik . Varem juhatas Mockett BT Worldwide'i , vastutades grupi tegevuse eest väljaspool Suurbritanniat . Kui see struktuur lõhuti , et luua ühisettevõte Concert koos ameeriklaste AT &amp; Tga , olevat Mockett sõlminud lepingu , mis kaitseks teda edaspidiste kaotuste puhuks . " Vähesed teavad tema lepingu üksikasju , " ütles üks BT allikas . " Me ei oleks põrmugi üllatunud , kui selles poleks mõnda kaitsvat klauslit , nagu " Kui mu äri mult ära võetakse , saan tasuks X , Y ja Z-i " . " Teine BT sisekondne lisas , et paljud direktorid on Mocketti peale kadedad , kuna too on nii osavalt oma positsiooni kindlustanud . Mocketti positsiooni tugevdavad veelgi tema suhted paljude suurklientidega ning tema töökaaslaste toetus . Praegu kaalub BT raskustes vaevleva Concerti mahamüümist , kuid see on keeruline , kuna Concertil ja Ignite'il on ühiseid kliente . Mockett on varem teinud ettepaneku muuta Ignite iseseisvaks ettevõtteks . Mockett on tuntust võitnud ka oma lõngusesoengu ja juveeliga ehitud sõrmusega . Ta võttis USA kodakondsuse , ehkki on sündinud Suurbritannias . THE SUNDAY TIMES Heiti Kender <email> Tööajal surfame internetis ja paari hiireklõpsuga saame kätte kogu vajamineva info . Internet on suhteliselt kiire , samuti on töö juures kohv alati soe ja seda jagub piisavalt . Ka kodus pole probleemi . Hiljuti soetatud ADSL-ühendus on küllalt kiire , et jutukas istuda , sihitult ringi surfata , referaadi jaoks materjale otsida või uut mängu alla laadida . Kõik vajaminevad dokumendid on kas tööl või kodus , sorteeritud selle järgi , kus ja mida me vajame . Meil on illusioon , et internet on igal pool ja alati . Tegelikult on net meile vajalikes kohtades puhtjuhuslikult . Vajalikke kohti on ainult kaks - tööl ja kodus . Aga kui me vajame tõepoolest World Wide Webi ? Kolisin Eestist <arv> kilomeetri kaugusele . On pühapäev , kell <arv> päeval . Istun arvuti taha , et kirjutada oma iganädalane kolumn , seekordseks teemaks juhtmeta side võimalused . Aga kirjutamine polegi nii lihtne . Ilmselt on nii juhtunud teistegagi . Avastate oma üllatuseks , et kõik teie dokumendid ja tabelarvutused on nüüd digitaalselt lõpmata kaugel . Teie koduarvuti on tulemüüri taga ja teie tööarvuti ei taha kuidagi uskuda , et olete vahepeal kolinud teisele poole maakera . Eesti , kus asub ka minu e-maili server , on internetis peaaegu nähtamatu . See tähendab , et enamik mulle vajalikke saite lihtsalt ei tööta . Teine pool , mulle tähtsusetu , on aeglane nagu ühe jalaga kilpkonn . Ja kohv on kah külm . Illusioon maailmalaiusest võrgust vajub kokku nagu tühi kott , sest paar õmblust on lahti . Just need , mida mul vaja . Täiesti juhuslikult pole internetti seal , kus mul teda vaja oleks . Samuti ei saa ma minna kohapeale asja uurima . Selle ajaga , kui ma kohale lendan , oleks viga ammu parandatud ja unustatudki . Stay-home-go-anywhere ( püsi-kodus-käi-kõikjal ) kontseptsioon on ikkagi poolik . Nagu võrgus ostmine - tellid ja maksad netis , aga kaubale järele lähed ikkagi ise . Hoolimata maailmalaiusest ulatusest ei ole internet veel igal ajal igal pool . Ma ei mõtle mingeid mumbumaid keset dzhunglit , vaid suuremaid linnasid . Teoreetikud hoiatavad , et internet on muutumas ebaratsionaalseks - enamiku võrgupunktide vahel on liiga vähe ühendusi . Läheb paar sõlmpunkti rivist välja , ja internet muutub omavaheliste ühendusteta eraldatud saarekesteks . WWW asemele tuleb IWW - " saared üle maailma " . Ja ma ei tee nalja . Et tõeliselt maailmalaiuseks saada , peaksid teenusepakkujad mõtlema rohkem tagavaraühendustele ja rohkem omavahel koostööd tegema . Aivar Viidik <email> Olen Opera-nimelist internetibrauserit kasutanud versioonist <arv>.<arv> alates . Sattusin norra meistrimeeste kätetöö peale täiesti juhuslikult . Mind võlus , et Opera oli nii Microsoft Explorerist kui ka Netscape Communicatorist oluliselt kiirem ja et avades tegi ta tarbetute Ctrl+n-ideta korraga lahti kas või kümme akent , mille vahel lihtne liikuda . Ja seda ühe ikooni all . Kahjuks kaasnes sellega ( ? ) ka sagedane kinnijooksmine . Nüüd on Opera jõudnud versioonini <arv>.<arv>. Vähe sellest - lisaks on ta suuresti eesti keelde tõlgitud . " Miks küll ? " oli mu esimene mõte . Vastata ei oska siiani . Seda enam , et menüüd on küll eestindatud , aga Abiraamat ( veel ? ) mitte . Ja kõlab see kõik ikka väga imelikult . Näiteks menüüs " Aknad " pakutavad käsud " Klooni " , " Kaskaadi " ja " Paani " . Vähemalt sama jube kui kümme aastat tagasi kasutatud soomekeelne Windows . Või Eurovisioonil ikka veel eesti keeles laulmine . Ei , see pole tõlkija probleem . Lihtsalt puudub harjumus eestikeelse tarkvara kasutamiseks . Muidu on Opera endiselt tasemel . Brauserisse on kokku pandud kõvasti lisavarustust , kuid kiire on ta ikka . <hyperlink> Slovakkia ajakirjanike rallil läbiti osa distantsist tagurpidikäiguga . Toomas Vabamäe toomas.vabamae. <email> Läinud nädalal käisin Slovakkias sealsete ajakirjanike võidusõidul Pressrallye <arv>. Pärisralliga oli sellel küll üsna vähe ühist . Spordiürituse asemel oli tegemist pigem seltskondliku väljasõiduga . Umbes <arv> läbitud kilomeetri kohta tuli ainult <arv> lisakatset ja neist vaid kaks olid sellised , kus ka kiirest sõidust mõnu sai tunda . Tagurpidi-Antsla Suurt ettekujutust eesootavast mul polnud . Teadsin ainult , et kogu sõit peetakse asfaldil ja trass läbib Slovakkia kauneimaid paiku . Kohapeal selgus , et minu Nissan Almera polnud sealsetes oludes just parim lahendus . Nissani pidurite eripära ei võimalda asfaldil käsipiduriga " kannakat " teha ning vigursõiduks oleks vedrustus pidanud jäigem olema . Kuid üks ootamatus oli Slovaki rallil veel . Pooled lisakatsed sisaldasid lõike , mis tuli läbida tagurpidikäiguga . Juba esimesel proovimisel sai selgeks , et kiirest tagurdamisest ei tule ilma eelneva harjutamiseta midagi välja . Vähe sellest , et finishissejõudmine palju aega võttis . Rajatähiseid lendas paremale ja vasakule ning selle eest saadud <arv> trahvisekundit andsid <arv> osaleja hulgas <arv>. koha . Algus polnud just eriti lootustandev . Edaspidi püüdsin järgida loosungit " Tasa sõuad , kaugemale jõuad " ja tagurpidisõidul enam ühtegi märki maha ei ajanud . Ka koht hakkas tasapisi paranema . Aga eksimisvõimalusi jätkus selletagi . Ühel " normaalsel " slaalomil sain pool rajast koos salakavala tagasipöördega edukalt läbitud , siis vajutasin suurest rõõmust liiga kõvasti gaasi . Aeg <arv>,<arv> oleks andnud katsel kuuenda koha , kolme mahaaetud märgi eest saadud <arv> trahvisekundiga pudenesin hoobilt kahekümne koha võrra . Mõni tund hiljem läbiti sama slaalom veel kord - nüüd juba pimedas . Seekord olin neli sekundit aeglasem , aga sain <arv>. koha . Ralli lõpptulemus - <arv>. koht - oli igati keskmine . Neliteist kaasvõistlejat jäi ettepoole , sama palju ka selja taha . Nagu sotsialistlik vabariik Lisakatsete vahelised ülesõidud olid hiiglapikad , aga Tatrate eelmägedes kulgevad väikesed teed üksainus lust . Parajalt kiire sõit hoidis käed-jalad pidevalt tööd täis . Avanevad vaated olid nagu postkaardil , aeg-ajalt tahtnuks vaimustusest lausa huilata . Välismaalaste ( peale meie veel kaks paari leedulasi ) jaoks oligi tegemist pigem Slovakkia promo-tuuriga - kogu ilu lasti kiiresti silme eest läbi , et külalised samadesse paikadesse võimalikult pea tagasi tuleksid . Slovakkia on nii ilus maa , et juba sügaval sotsialismiajal käis seal karjakaupa turiste . Olgu küll , et enamik neist tuli Ida-Saksamaalt või Nõukogude Liidust . Turismitööstus oli aga täiesti olemas ja töötas täistuuridel . Esimest korda sattusin Slovakkiasse , Kõrg-Tatratesse , sügaval stagnaajal . Olin esimest korda välismaal ja esimest korda kõrgmägedes . Kõik meeldis hirmsasti ja jäi ka hästi meelde . Vahepeal on möödunud seitseteist aastat , slovakid tshehhidest lahku löönud ja sotsialismi asemele tulnud kapitalism . Kuid mäed on Slovakkias endiselt kõrged ja lossid endiselt uhked . Millegipärast aga näivad hotellid-restoranid-poed väsinud välja ja teenindajad tegelevad oma tööga kuidagi vastu tahtmist . Mõned asjad on aga lausa arusaamatud . Kas meil oleks mõeldav , et ümbruskonna suurimas hotellis , kus parasjagu kaks kolmandikku tube rahvast täis , pannakse õhtul kell üheksa kõik söögi- ja joogikohad kinni ? Ilmselt mitte , sest selline hotell oleks juba ammu pankrotis . Kui inimesed ikka on kuskile sõitnud selleks , et seal raha kulutada , tuleks seda neile ka lahkesti võimaldada . Teisalt on turistidel Slovakkias ikkagi mõnusam kui kunagi varem . Söök-jook ja elamine on isegi meie jaoks imeodav , bensiin küll pisut kallim . Kuid maanteed on head ja tähtsamatesse keskustesse saab sõita mööda kiirteid . Ainus probleem - Slovakkia kaardid vananevad väga kiiresti . Kui kaart näitab , et kuskil ehitatakse kiirteed , on see tavaliselt eksitus - sel ajal , kui kaarti trükiti , on tee juba valmis saanud . Ettevaatust , liikluspolitsei ! Politsei liiklejaid eriti tülitama ei kipu . Aga tähelepanelik tasub siiski olla , eriti asulates . Loll ja aus välismaalane on slovaki liikluspolitseinike lemmiksaakloom . Sattusin minagi Bratislavas ühe patrulli ohvriks , kohe pärast saabumist . Ma olevat kuskil ristmikul üle pideva joone sõitnud . Mulle tundus küll , et see " joon " oli juba aastaid tagasi nähtamatuks kulunud , aga võimuesindajad olid täpselt vastupidisel arvamusel . Lõpuks saavutasime " kompromissi " - nemad said tuhat kohalikku krooni ( umbes <arv> EEKi ) , mina sõitsin edasi . Kui ma seda lugu oma kutsujale , slovaki autoajakirjanike klubi presidendile Vladimir " Vlado " Dimovile rääkisin , hoidis too kahe käega pead kinni . Suurim kohapeal määratav trahv on Slovakkias <arv> krooni ja välismaalast aitab väide , et kohalikku raha lihtsalt pole . Seepeale peaks politseinik kulpi lööma ja viisakalt vabandama . Eks ta ole . Autode turvalisusega tegeleva sõltumatu organisatsiooni Euro NCAP tegevus on aidanud oluliselt tõsta sõiduautode turvalisust . Autod on muutunud tugevamaks ja sõitjad peaksid olema paremini kaitstud . Kuid kui uskuda briti ajakirja Auto Express , ei ole pilt sugugi nii roosiline . Ohtlikud on just väiksemad autod , mis tuleb deformeeruvate tsoonide puudumise tõttu väga " kõvaks " teha . Sellised autod põrkavad nagu piljardikuulid ja inimestele mõjuvad jõud on suuremad kui " pehmetes " autodes . Tulemuseks on kaelavigastuste arvu kasv . Mercedes võtab tootmisest maha oma vanima sõiduautomudeli , <arv>. aastast valmistatud SL-klassi kabrioleti ( R <arv> ) . Hilissügisel asendab seda uus mudel R<arv> . R<arv> on kontseptsioonilt SLile sarnane - pikk mootoriosa , kaks istet . Sarnaselt väikesele SLK-le saab ka suur kabriolett pakiruumi kokkuklapitava kõva katuse . Parkimisabi süsteemid on kallimatel sõiduautodel üsna tavaliseks saanud . Sügisel müügiletulev uus BMW <arv>. seeria saab esimese seeriaautona ka intelligentse püsikiirushoidiku . Kui eessõitev auto jõuab liiga lähedale , hoiatab süsteem juhti või vajaduse korral isegi pidurdab autot . Boschil on aga prototüübi staadiumisse jõudnud seadmed , mis videosignaali analüüsides suudavad tuvastada auto ümbrusse sattuvaid objekte . Tõenäoliselt on üks esimesi rakendusi automaatne liiklusmärkide äratundmine . <hyperlink> Toomas Vabamäe <email> Tulevast aastast hakkab ka Toyota osalema vormel-ühes , kõige prestiizhikamas võidusõidusarjas . See on kõike muud kui odav lõbu ning mõistagi tahetakse võidusõitu kasutada seeriaautode müügi edendamiseks . Selleks asutati eraldi kaubamärk T Sport . Toyota T Sport tähendab umbes sama mis Mercedesel AMG-variandid , BMW-l M-autod või Audil S-mudelid . Need on enamikus massiautodel põhinevad sportlikud erimudelid , millel on võimsam mootor , jäigem vedrustus ja luksuslikum varustus . T Sporti esimene pääsuke on Yaris - Toyota valiku väikseim , aga ühtlasi ka atraktiivseim mudel . Yaris T Sport hakkab esmalt silma oma eripärase radiaatorivõrega . Uuemal ajal on üsna tavaline , et võre kujundatakse kaheosalisena , üks üleval- , teine allpool kaitserauda . Yarisel kasutatakse sama võtet kõigil variantidel , T Sportil on see lihtsalt märksa silmatorkavamal moel esitatud . Avasid kattev võre meenutab suure silmaga traatvõrku ja lisab agressiivsesse üldpilti samuti oma osa . Interjööri silmapaistvaimad muudatused on toimunud armatuurlaual . Tava-Yarisele iseloomulik ulmeline mõõdikuteplokk on asendatud tavaliste valgepõhjaliste analoog- " kelladega " . Põhimõtteliselt on lahendus sportlikule autole sobiv . Õnnetuseks on skaalade kujundus selline , et vähemalt spidomeetrilt on võimatu kiiresti täpset sõidutempot välja lugeda . Mõistagi kaasnevad sportliku autoga tavalisest sportlikumad istmed , rool ja käigukang . Ka osa lüliteid on T Sportil alumiiniumikarva . Yaris T Sport on kapoti alla saanud <arv>,<arv> -liitrise mootori . Sama jõuallikat kasutatakse ka mahtuniversaalil Yaris Verso . T Sportist on saadaolevad <arv> hobujõudu teinud aga tõelise taskuraketi . Yaris on suhteliselt kerge ja jõuab sajakilomeetrise tunnikiiruseni üheksa sekundiga . Parema pidamasaamise huvides on T Sportil ketaspidurid ka tagaratastel . Et käigukasti ülekanded on üsna lühikesed , jagub jõudu enam-vähem igasugustes oludes ja igasugusel käigul . Teisalt nõuab käigukasti eripära ka sagedasi käiguvahetusi , eriti linnaliikluses . Praktilises elus see tegelikult ei sega . Kuid kõigest hoolimata on Yaris T Sport siiski vaid entusiastlikule juhile mõeldud sõiduk . Sõidumõnu pakub ta ohtralt , sest ultrajäik vedrustus ja <arv>tollised madala profiiliga rehvid hoiavad auto kindlalt kursil . Kui juht just lauslollusi ei tee , on sport-Yarist väga raske kontrolli alt välja viia . Seesama jäikus aga teeb võimatuks Yaris T Sporti kasutamise pereautona , isegi viieukselises versioonis . Hea teelpüsivus on muidugi suur väärtus , aga vaevalt keegi peale juhi on nõus selle nimel pikaajalist raputamist taluma . Toyota Yaris T Sport Kalev Kesküla käis vaatamas , kuidas kirjanikud Andres Ehin ja Ly Seppel Raplas elavad . Õige vähe on Eestis kirjanikke , kes ei ela Tallinnas või Tartus . Andres Ehin ja Ly Seppel elavad Raplas , mis oleks justkui linn , aga Tallinna poolt vaadates väga maa moodi . Ehin , <arv>aastane mees , ütleb uhkusega , et on luuletanud juba üle neljakümne aasta . Ja alates esikkogust " Hunditamm " ( <arv> ) on ta harrastanud järjekindlalt sürrealistlikku luulet . Kas pole see tõeline haruldus meie muidu maalähedase ja üsna möödapääsmatult realistliku luule taustal ? Kust on selline mees tulnud ? " Mina olen made in Schwitzerland , " ütleb Ehin seepeale mitte ilma uhkusevarjundita . Andrese isa oli <arv>ndatel Eesti majandusesindaja Rahvaste Liidu juures SHveitsis , Andrese ema õpetas aga Prantsusmaal Nantes'i linnas sealsetele preilidele inglise keelt . Nii see sürrealist Shveitsis sepistatigi . Aga ilmasõja hakul , kui teised katsusid siit välja pääseda , tulid Andrese vanemad koju tagasi , sest õde , vend ja vanaema olid Eestisse jäänud . Andres sündis <arv>. aasta märtsis Tallinnas . Kummalisel ja õnnelikul kombel jäid Andrese vanemad repressioonidest puutumata , sest ema õemees oli kommunist , endine poliitvang , rahanduse rahvakomissar ja tagatipuks prosaist Paul Keerdo . Eks kõige raskematel aegadel tulnud neil muidugi vaiksetel ja varjulistel kohtadel töötada , aga hiljem oli ema Pedagoogilise Instituudi võõrkeelte kateedri juhataja ja isa Kommunaalpanga asedirektor . Ly oli seevastu talulaps . Ja kirjanikepaari Rapla maja on Ly isa pärandus . <arv>ndate algupoolel Tartu ülikoolis õppides läbis aga mõlema elu sarnane jõnks : nad lahkusid Eestist mõneks aastaks tollase suure kodumaa kaugetesse kubermangudesse . Ly läks vahetusüliõpilaseks Aserbaidzhaani ülikooli . " Tollane nõukogude elu oli õigupoolest see sild , mis võimaldas eesti maatüdrukul minna niivõrd teise keskkonda ja kultuuri , " mõtiskleb Ly tagantjärele . Eks juhtunud ka arusaamatusi . Näiteks , kui Ly Bakuus ülikooli peahoone ette meeskursusekaaslasega viieks minutiks juttu ajama jäi , luges õppejõud talle hiljem moraali , et meil nii ei käituta . Andres suundus pärast ülikooli lõpetamist aga sugurahva sölkuppide juurde ja oli õpetaja Ratta külas Jamali-Neenetsi rahvusringkonnas . Õpetas saksa keelt ja kehalist kasvatust . " Seal koolis oli üks maadlusmatt ja mul mõned maadlusvõtted kooli ajast meeles , eks ma siis seda õpetasingi , " meenutab Andres . " Kooli direktor oli tatarlane ja kui tal tuli ajalooõpetajana hakata tatari-mongoli ikke õudusi jutustama , viskas tal närv nii üle , et sokutas ajalootunnid ka mulle ja hakkas ise kehalist kasvatust andma . " Lääne-Siberis Krasnoselkupski rajoonis , mis oli Eestist kaks korda suurem , elasid lisaks sölkuppidele evengid , tatarlased ja volgasakslased . Lähim maantee asus <arv> kilomeetri kaugusel , lähima raudteejaamani oli <arv> kilomeetrit . Liikuda sai jõgesid mööda . Andres leidis sealt ka oma esimese abikaasa , tema oli komitar . AGA IKKAGI , KUIDAS SAI Andresest sürrealist ? " Mulle on meeldinud lapsest peale igasugu asju välja mõelda , " ütleb Andres . Eriti head inspiratsiooni pakkusid ülikooli tollaste ideoloogiaõpetajate loengud ja seminarid . Näiteks tavatses üks õppejõud , legendaarne kummikäsi Reimann , esitada üsna sürrealistliku maiguga küsimusi . Näiteks : " Kuhu tekkis ( <arv>. aastal ) mõra ? " Vastata tuli Lenini tsitaadiga : " Imperialismi alusmüüri tekkis mõra . " Või : " Milline vanker lendas uppi ? " - Taas tuli vastata Lenini tsitaadiga : " Romanovite dünastia vere ja poriga määritud vanker lendas uppi . " Kui see pole sürrealismi kool , siis mis see on ? Sürrealistlikke nalju sai harrastada ka Küsimuste ja Vastuste toimetuses , kus Andres pärast Sölkupimaalt tagasitulekut töötas . See väljaanne oli parteiajakirja Eesti Kommunist lisa . Sinna tööle pääsemise eelduseks oli male valdamine I järgu tasemel , sest põhiline tööülesanne oligi vanemtoimetaja Andres Vanapaga malet mängida . Vahel tuli ka otsida vastuseid rahva küsimustele . Mõistagi kasutati spetsialistide abi , aga küsimusele " Kas ajalooratast saab tagasi pöörata ? " ei leidnud ka NSV Liidu Teaduste Akadeemia selget vastust . Veel taheti teada , miks on meestel rinnanibud ja kuhu on kadunud sitasitikad . Ja Kommunisti lisalehe tublid toimetajad tüütasid sääraste küsimustega asjaomaseid teadusasutusi ! Nüüd on Andres juba <arv>. aastat kutseline kirjanik . " Kuidas sa ennast oled nii elatada suutnud ? " " Eks mina ole pidanud tööl käima , " ütleb Ly tagasihoidlikult . " Aga mina olen sinust alati rohkem teeninud , " täpsustab Andres . " Ega ma seda ei öelnud , " vastab Ly sõbralikult . " Viimasel ajal oleme tõesti ära hellitatud . Mu viimasest neljast raamatust on kolm preemia saanud . " Andres on tõepoolest kogu aeg tööd vihtunud : kirjanikepaari kahasse tõlgitud " <arv> öö " lugudest sai terve kuuldemängude sari . Ta on kirjutanud stsenaariume multifilmidele , tellimusluuletusi ajalehtedele ja hiljaaegu näidendi " Rapla Brüsseliks " . " Ma esinen kõigis zhanrites . " EGA LY AMET POLE MEELAKKUMINE olnud . Ly on nimelt kohtutõlk . Tõlgib vene , inglise , soome , harva ka türgi ja aserbaidzhaani keelest ja neisse keeltesse . Loomulikult kangastuvad selle keeleloendi peale kohe idamaised kõrilõikajad , keda Ly kohtus vahendama peab . " Kui tahad eesti elu kohta midagi arvata , siis on päris mõistlik kohtus vaatamas käia , mis seal toimub , " ütleb Ly rahulikult . " Kui mul lapsed veel väikesed olid , pidin nii mõnigi kord enne kohtust kojutulekut autoga Märjamaale ja tagasi sõitma , et maha rahuneda . Aga praegu on justkui rahulikumaks läinud . " Ly ja Andres arutavad , kas rääkida mõnd jubedat lugu , aga löövad õuduste ees siiski kõhklema . Aga kuidas selle türgi ja aserbaidzhaani keelega ikka on ? " Raplas pole neid tarvis tulnud , aga Paides ja Tallinnas küll . Läheb idamaine ärimees Eestis komandeeringus olles näiteks hotelli ja seal pakutakse talle viletsat eesti moodi tehtud teed ... Tekib sõnavahetus , arusaamatus ja lõpuks kutsutakse politsei välja . Ei midagi erilist ... " Ly on läbinud Gestalt-teraapia koolituse . Vahest on see tema vaimu kinnitanud . " Läksin sinna koolitusse alguses enda pärast , et vanaduse- ja väsimusetundest üle saada . Mind on see aidanud idaeurooplase kompleksist ja psüühilisest krambist vabaneda . Praegu olen Rapla Noorte Nõustamiskeskuses nõustaja . " Ja abivajajaid jätkub , aeg on raske , edupsühhoos surub paljusid nurka . " Dänditseva noore eduka eneseteostaja vaene hingemaa on see , mis paneb ärinormid paika , " ütleb Ly nördinult . " Äris tegutsemine on üks vaene elu , " arutleb Andres . " Mina küll sihukest elu ei igatse . Aga eks ma jälgin muidugi , kellele see raudtee ikka saab . " " Ja mis pettused seal kõik sünnivad ... " " Aga kus see eestlane sihukesed lepingusõlmijad välja võtab , keda ei saaks petta , " arvab Andres filosoofilise rahuga . Istume väikse kollase maja taga aias kõrvetavas kevadpäikeses ja joome veini ja õunamahla . Seda viimast on oma aiast toodetud Andrese sõnul piiramatus koguses . Andresele meeldib rohkem ringi jalutada ja loodust nautida , aga Ly muretseb aia ja muude toimetuste pärast . " Andres on maamehena ikka edenenud , " kinnitab ta . Ly oli vanasti päris hea luuletaja . Uurin , kuhu tema luuletused nüüd jäänud on . " Eks mu luulehuvi lähe nüüd rohkem luuletõlkimisse . " Ja siis saab tegusal Lyl aeg otsa . Ta ajab vana helepruuni Audi kuuri alt välja ja sõidab nõustamistööle . Andres teeb talle värava lahti . Andres autot ei juhi , talle ei meeldi juhtida midagi , mis liigub kiiremini kui aerupaat . ANDRESE REPLIIK , ET LUULEGA on hakanud viimasel ajal paganama hästi minema , pole mingi kuri nali . Läinud aastal ilmunud suur valikkogu " Alateadvus on alatasa purjus " sai riikliku preemia . Ja veel korraldati läinud aastal Saksamaal Kurt Schwittersi ülemaailmne luulevõistlus . Nimelt tuli kirjutada ja zhüriile saata mõned selle dadaistist kirjaniku ja kunstniku laadis luuletused . Andres saatis kaks ingliskeelset ja ühe saksakeelse luuletuse . Ega ta saksa keelt nii kole hästi oska , aga konstrueeris luuletuse sõnaraamatu abil ja Mati Sirkel aitas seda pärast pisut grammatiliselt lihvida . Igatahes võit tuli . Andres arvati paarisaja osaleja seast tosina valitu sekka , tema luuletused läksid trükki ning mees kutsuti Saksamaale nädalasele turneele . Kas Rapla poeet on enne ka välismaal eesti kirjandust esindamas käinud ? " Soomes , Rootsis , Taanis , Saksamaal , Hollandis , Türgis , Makedoonias , Tshehhis , Lätis , Leedus , Venes , Prantsusmaal , " loetleb Andres esinemiskohti meenutades . Ta on käinud nii luulefestivalidel kui PEN-klubi istungitel . Selle loo ilmumise päevaks on aga Andres juba tõepoolest maailma otsas - Kolumbias Medellini linnas . Uudiste kuulaja kõrvale oleks hirmsamat kohta küll raske välja mõelda . " Seal toimub traditsiooniline luulefestival , kus staadionile koguneb vähemalt <arv> kuulajat , neist enamik <arv>- <arv>aastased . " ( Mine tea , mitu triipu nad enne tõmmanud on . Aga sürrealistlik luule peaks pilves staadionitäiele ju eriti mõnusalt passima . ) Andres oli Medellini luulefestivali korraldajaga Saksamaal tuttavaks saanud . Andres ei ole mitmekülgne mitte üksnes zhanrite , vaid ka ainete osas . Alustanud proosaloomingut kultuurilooliste müstifikatsioonidega , avaldas ta põneva " Rummu Jüri mälestused " ( <arv> ) ja juba päriselt kultuuriloolise " Seljatas sada meest " ( <arv> ) . Praegu on Andresel käsil põnevusromaan Vietnami sõja aegadest . Andresel on tuttavaid ja sugulasi olnud nii venelaste kui ameeriklaste poolel , nii et materjal jookseb ise kätte . " Mis oleks su elus teistmoodi olnud , kui sa Tallinnas elaksid ? " - " Ega mul poleks siis nii palju aega kirjutada olnud . Siis peaks kogu aeg mööda avalikke üritusi käima . Aga mulle meeldib looduses jalutada ja igaks tööks pikalt hoogu võtta . " Andres on viljakas mees . Paremate eesti luuletajate traditsiooni kohaselt on tal viis last . Andrese lapsed esimesest abielust Ivar ( <arv> ) ja Anne ( <arv> ) tegutsevad ettevõtluse alal . Ly ja Andrese ühised lapsed on Piret ( <arv> , kirjutab USAs doktoriväitekirja politoloogia alal ) , Kristiina ( <arv> , lõpetab Tartus eesti filoloogiat , luuletab , tõlgib ) ja Eliisa ( <arv> , lõpetab Tartus kunstikooli ) . Aga kui kirjanduse juurde tagasi tulla , siis on selge , et Rapla ei ole Brüsselist ega ka Medellinist sugugi kaugemal kui Tallinn . Aga vahest on maailma otsa jõudmiseks tarvis elada just nimelt Raplas , tühikargamistest eemal . Andres Ehin ( <arv> ) : luulekogud " Hunditamm " , <arv> , " Uks lagendikul " , <arv> , " Luba linnukesel väljas jaurata " , <arv> , " Vaimusõõrmed " , <arv> , " Tumedusi rüübaten " , <arv> , " Täiskuukeskpäev " , <arv> , " Teadvus on ussinahk " , <arv> , " Alateadvus on alatasa purjus " , <arv>. Tõlkinud eeskätt inglise , vene ja soome keelest , ilmunud luulevalimik gruusia keeles . Ly Seppel ( Ehin , <arv> ) : luulekogud " Igal hommikul avan peo " , <arv> , " Varjuring ümber tule " , <arv> , lasteraamatud " Kaarini ja Eeva raamat " , <arv> , " Unenäoraamat " , <arv>. Tõlkinud türgi , aseri , vene , soome ja Kesk-Aasia poeetide loomingut . jooksu pealt muutub jalgpallur kõrvitsaks mis on särkluse minetanud särgiga sama värvi ja millel on number peal muru omandab jalgpalluri pükste värvi seda teate te ju niigi mu mururohelised lugejad aga kui jätaksin selle teile välja ütlemata ei saakski ma edasi luuletada vile kisub end kohtuniku huulte vahelt lahti ta hakkab suminal lendlema ümber vastasmeeskonna kesktormaja pea too on kaotamas pead ega tea enam kas lüüa palli kõrvitsat kes äsja oli poolkaitsja või omaenese pead enne kui see jõuab päriselt maasse kaduda tuul püherdab üle väljaku ta paisub koos kõrvitsaga ta hakkab end kesktormiks nimetama ta muutub külmemaks ja külmemaks juba on pallimängud nagu tarretis nagu kallerdis nagu jää kummad on kõvemad ja libedamad kas mänguväljakud või mängijad ise seda ei tea isegi kohtunik aga võibolla on just tema see kõige kõvem ja libedam võibolla on kohtunik purikas kes alles otsib oma katuseveert ( Lilleküla staadioni avamise puhul ) Narkomaania on sotsiaalne haigus , mitte kuritegu , selgitab Tristan Ploom . Riigikogu võttis <arv>. veebruaril vastu kriminaalkoodeksi ja haldusõigusrikkumiste seadustiku muutmise seaduse , mille üheks eesmärgiks on karmistada karistuspoliitikat narkootikumide omandamise , hoidmise ja tarvitamise eest . Seadusemuudatuse sisu ja põhjused Üheks narkokuriteo liigiks on narkootikumide omandamine , hoidmine või tarvitamine arsti ettekirjutuseta ( vt lähemalt kriminaalkoodeksi § <arv>lg <arv> ) . Enne riigikogu poolt vastu võetud seadusemuudatust koosnes see paragrahv kahest lõikest , millest esimene kriminaliseeris nimetatud tegevuse ning teine sätestas karistusest vabastamise . " Karistusest vabastatakse isik , kes annab vabatahtlikult ära narkootikumi , samuti pöördub vabatahtlikult meditsiinilise asutuse poole arstiabi saamiseks " ( vt KrK vana redaktsioon § <arv>lg <arv> ) . Seadusemuudatusega tunnistati KrK § <arv>lõige <arv> kehtetuks . Seadusemuudatuse algatajate sõnul on põhjuseks asjaolu , et " praktikas see paragrahv ei tööta ja ta on ka sisuliselt ebaoluline " ( vt <hyperlink> - <arv>. <arv>. stenogramm ) . Samuti märgivad seadusemuudatuse autorid , et " esitatud eelnõu kokkuvõtlik analüüs näitab , et karmistatud on enamuses juhtudel mitmete narkootikumidega seotud kuritegude eest ettenähtud karistuse alammäära . Oleme seisukohal , et selline seisukoht võimaldab kohtupraktikal kasutada rangemaid sanktsioone ühiskonnale nii ohtlike kuritegude eest . " Nii ei jää õiguskaitseorganitele ühtegi võimalust narkootikumide tarvitajat karistusest vabastada . Narkomaania kujutab endast sotsiaalset haigust , mille tõkestamiseks ei piisa , kui narkootikumide tarvitamine muuta karistatavaks . Sarnaselt võib hakata inimesi karistama ka salaviina tarvitamise eest , kuna sellise tegevuse kaudu toetatakse ebaseaduslikku alkoholikaubandust . Juriidiliselt võib küll narkomaane pidada kuritegevusega seotud inimesteks , nagu leiavad seadusemuudatuse autorid , kuid eelkõige tuleks nende kohtlemisel lähtuda sotsiaalsest aspektist , mille alusel kujutavad nad endast abi vajavaid inimesi , mitte aga kurjategijaid . Euroopa praktika Sellest põhimõttest on lähtutud ka teistes Euroopa riikides , kus küll narkootikumide tarvitamine on kriminaliseeritud , kuid praktikas karistusi ei rakendata . Näiteks on Saksamaa Liidu Ülemkohus ( Bundesgerichtshof ) teinud otsuse , mille kohaselt narkomaanid tuleb jätta karistuseta ja prokuratuur peab oma praktika kohaldama selle järgi . Esiteks , kui narkootikumide tarvitamise eest karistatakse , ei julge narkosõltlased pöörduda raviasutuste poole ning eralduvad ühiskonnast veelgi enam , mis omakorda põhjustab haiguste levimist . Teiseks on küsitav , kas kriminaalõigust on õige kasutada siis , kui inimene rikub või seab teoga ohtu ainult oma tervist . Narkootikumide tarvitamise puhul on kannatanuks ainult tarvitaja ise - tegemist ei ole ühiskonnale otseselt ohtliku kuriteoga , nagu leiavad seadusemuudatuse autorid . Narkootikumide tarvitamise kriminaliseerimine peaks endast kujutama ainult moraliseerivat kriminaliseerimist , millega kriminaalõigus ületab oma tavapärast funktsiooni . Eesmärgiks on kriminaliseerimise kaudu üles näidata riigi taunivat suhtumist narkootikumide tarvitamisse , aga praktikas isikuid mitte karistada , vaid pigem suunata nad ravile . Meie naaberriigis Soomes , kus kriminaalmenetluse seadustik võimaldab kasutada oportuniteedi ehk otstarbekuse põhimõtet ( lühidalt öeldes on prokuröril kuriteo puhul teatud juhtudel õigus loobuda süüdistuse esitamisest ) , saab prokurör narkootikumide tarvitaja suhtes otsustada , kas ta peab tema karistamist põhjendatuks . Juhul , kui kuritegu ei põhjusta üldise seaduskuulekuse nõrgenemist ja narkomaan näitab üles tahet end ravida , on prokuröril õigus süüdistuse esitamisest loobuda . Kuidas toimida Eestis ? Eesti kriminaalmenetluse koodeks ei tunnista otstarbekuse põhimõtet ( uues kriminaalmenetluse seadustiku eelnõus on vastav põhimõte kirjas - vt <hyperlink> ) ning seega ei saa meil praegusel hetkel Soomega sarnast põhimõtet kohaldada . Siiski peaks aga seadusandluses olema ette nähtud võimalus narkootikumide tarvitaja karistusest vabastada , kui ta end ravib . Narkomaania ohjeldamine ei peaks olema esmajärgus mitte õiguskaitseorganite , vaid sotsiaalhoolekande ülesanne . Narkomaanide karistamise asemel tuleks senisest jõulisemalt teha ennetustööd ning leida raha narkosõltlaste raviks . Narkomaanidele vanglakaristuste määramine võib ajutiselt ja petlikult probleemi " lahendada " , õigemini seda varjata , st nad ühiskonnast eraldada . Olen veendunud , et narkomaani koht ei ole vanglas , vaid raviasutuses , sest probleem ju ei kao ka vanglaseinte vahel . Kusjuures raviasutus ei tohi olla vangla asendus , vaid hädavajalik vaheetapp ühiskonda naasmisel . Leian , et karistuspoliitiline otsus narkootikumide tarvitamise eest karistada on põhjalikult läbi mõtlemata . Riik peab kaaluma teisi võimalusi narkomaania ohjeldamiseks . Tristan Ploom on Justiitsministeeriumi kohtute osakonna prokuratuuritalituse nõunik . Aet Annist Nõukogude lastele näidati kunagi armast multifilmi " Kingitus kõige nõrgemale " . Minu ähmaste mälestuste järgi oli kingitus mõeldud jänkupojale , aga kingitusehimu viis terve metsatäie jõumehi veidrate nõtruseavaldusteni , kõik tahtsid olla kõige nõrgemad . Lõpuks sai suure lehviga kingi siiski jäneseraas , kui õilis ja õiglane lõvi ahnete ihalustele kriipsu peale tõmbas . Tugev on vaid see , kelle jaoks on vägivald nõrgema vastu häbiasi . Õnneks õpetame tänini lastele selliseid ideaale . Mõned tänased jõhkramadki multikad sisaldavad tugeva ja nõrga liidu ideed . Mis aga juhtuks jänesega tänases Eestis ? Kardan , et tal ei ole suuremat lootust kinki enesele saada , olgu siis tõeliselt tugevate puudumise tõttu või seepärast , et nood peavad paljuks nõrkade vastu headust üles näidata . Kui jänes sooviks selgitada , kui nõrk ta tegelikult on ( näiteks avaldades shokireklaami , kus ta rebase hammaste vahel sureb ) , nõuaksid tugevad , et see maha võetaks , sest see riivab nende tundeid . Kuna jänes on teistmoodi , võib ta kindel olla , et teda hakatakse tänavatel mõne tugevamate grupi poolt mõnitama - ning keegi ei hakka teda kaitsma . Jänesel on neli jalga , aga need jäävad kiiruses ja tugevuses alla neljale rattale . Meil on aga kogu elamise struktuur korraldatud nelja ratta huvides . Kaotavad need , kes on nõrgemad . Nii liikumisruumis kui hingatavas õhus ja ümbritseva ilus . Kõige selgemalt kaotavad jänesed ja neid ümbritsevad elanikud seal , kust saabub nelja ratta liikumapanemiseks vajalik kütus - nt naftaväljadeks muudetud Jakuutias . Aga kahejalgsed kaotavad ka raudteeliinide ääres , mis naftatransiidi tarvis inimvedudest vabastatud . Muutused toimuvad suuremate , rikkamate , tugevamate kasuks , ja maa- või metsaelaniku vajadusi pole tarvidust arvesse võtta . Majanduslikult on jänes ebaotstarbekas . Ei vii ta oma peret supermarketisse puhkepäeva veetma , vaid peab metsaaskeldusi targemaks , ei aja silmailu taga , ei taha ümbrust puhastusvahenditega auklikuks nühkida , ja eirab nii ühist püha kohustust SKPd kergitada . Eesti edumüüdile , mis rajaneb mobiilide , netiühenduste ja autode arvul , ei aita jänes kuidagi kaasa . Mittestandardse eluaseme omanikunagi on jänes hädas . Kui seni aitasid teised haavikuisandad tal pesa kohendada , siis nüüd tuleb käitiselt Wolfox Building põhjalikku ümberehitust anuda . Jänes ei hammusta inimesi . Koerad on tugevamad kui jänesed , ent inimestest ikkagi palju nõrgemad . USA <arv> miljoni elaniku kohta tuleb aastas keskmiselt <arv> hukku koerte hammustuste tagajärjel , Eestis on viimaste aastate keskmine alla ühe . Võrdluseks - inimesed mõrvavad Eestis ligi <arv> omasugust aastas ning igal argipäeval hukkub keskmiselt üks inimene autoõnnetuses . Kelle nahk aga turule tuuakse ? Nõrgema ja viissada korda vähem kahju tegeva olendi nahk . Inimene tapab juba lihtsalt autoga sõites lugematu hulga jäneseid , koeri , siile , linde ja kõike muud , mis pisike ja väeti ega pruugi liiklusreegleid tunda . Ohuallikana kirjeldatakse aga hoopis neid , kes kõige enam ohus : mängiv laps , teed ületav vanainimene . Lahendus ? Lapsed ärgu jooksku teedel ja vanurid ärgu koperdagu jalus . <arv>. sajandi algul arutati USAs , kuidas vähendada laste suremist autode rataste all : New Yorgi tänavatel hukkus tollal aastas umbes viissada last . Otsustasid tugevamad - ja sellest ajast peale pole lastel enam õigust tänavaid mänguväljakuina kasutada . Kui vastamisi seisavad maastur ja sammal , pole kahtlust , kumb on tugevam . Metsaalune küntakse tugevamate poolt lõbu pärast üles , sest jänes ei saa oma elupaika kaitsta . Palved sellist kahju takistada teenivad ära tugevamate naeru - ja , mis eriti veider , ka kaebuse , et just nende lausa põhiseadusega garanteeritud õigusi rikutakse . Tugevamad on endale ehitanud kõrgete müüridega turvalinnakud ja kirjeldavad end ise kui nõrku , kujutledes jänkudest koosnevat turvatsoonidest väljapoole jäävat elanikkonda haiguskollete ja halbade kavatsuste seguna . Mis see siis ometi tähendab ? Sojuzmultfilm annab vastuse . Tugevam esitab end nõrgemana , saamaks kingitust endale . Häda on paraku selles , et lõvi , kes sellist ebaõiglust vääraks , pole kusagilt võtta . Teoorias peaks lõvi rollis olema riik , ent mida teeb see koguni kolme lõvi sümbolina kasutav nähtus ? Vaid veidike riiki mängides muudab ta tegelikult end võimetuks nõrgemat kaitsma , annab ära jõu ja varad ning andub tugevamatele lõvidele . Oma tegemisi õigustab see armetuvõitu lõukoer endast jõulisemate nõudmistega - olgu need Euroopa Liit , IMF , NATO , WTO või muu Eestis sahkerdav kodumaata kapital . Kelle peal aga siis võimu teostada ? Ikka nõrgima peal . Kui riigil on pigem hundi- ja rebasementaliteet kui lõvi oma , väheneb sotsiaalne ja ökoloogiline turvatunne ning ressursid suunduvad näiteks sõjalise pseudoturvatunde loomisele . Kui rebane ja hunt tunnevad , et lõvi nende eest otsustab ja et neil pole tegelikult võimalust ise oma elu korraldada , muutub jänese elu metsas veelgi kibedamaks . Kingitus ei saa iial tema omaks ning hunt ja rebane ei muutu kunagi tõeliselt tugevaiks . Ma panen imeks , et Emor hakkab muutuma Reformierakonna või Isamaaliidu propagandistiks . Edgar Savisaar Tallinna elustiil on suurlinna elustiil . EPL City toimetaja Kärt Karpa Teeme Koganile linnavolikogu uksest sisenemise ja väljumise võimalikult ebameeldivaks . Ehk saab Kogan siis aru , et tema koht ei ole Eesti poliitikas ja ta võiks tegeleda ka edaspidi sanitaartehnika müügiga . Keskerakonna vene noorte Interklubi esimees Max Kaur <arv>,<arv> -liitrine pudel lihtsalt ei tööta Eestis . Pärnu Õlle tegevdirektor Endel Vare Kasvatage poega , pidage pausi , mõelge elu võimalikkusele Kuul . Enno Tammeri soovitus perekond Mõisale Kas Oks on tõesti tänase päevani skandaalsem kui Kivisildnik ? Hasso Krull imestab Jaan Oksa puudumise üle uues kirjandusloos Mis rahuldab kunstimaailma , on täiesti ebarahuldav enamiku inimeste jaoks . Inglise kunstnik Gilbert ( Gilbert &amp; George ) Niisiis , Tartu inimesed on Tallinnast vaadates viirastused . Mait Raun Ameerika tudengid on kaotanud üldistusvõime , moraali ja poeetilise elutunnetuse Vaba Euroopa kommentaator Külli-Riin Tigasson Vägisi kujunevad asjad nii , et kõik välismaine on perversne , kriminaalne või kokaiinisisaldav . _Sven Kivisildnik_ Rahvuslik-demokraatlike jõudude koostöökoda nõuab riigikogult kommunistlike organisatsioonide ja Nõukogude okupatsioonistruktuuride kuritegelikeks kuulutamist enne <arv>. juunit , mil esimesest suurküüditamisest möödub <arv> aastat . Ning ühtlasi tehti Tallinna linnavalitsusele ettepanek muuta <arv>. juuni pealinnas alkoholivabaks . Ei saa jätta märkamata kurba koomikat , mis selline nõudmiste pakett sisaldab . Kas see , kui ühel päeval Tallinnas Saku Sarvikut ja Viru Valget poest osta ei saa , on sobilik võrdkuju rahvuse tragöödiale ? Või hoiab see ära ülelinnalist masendusjoomingut ? Või vastupidi : alkoholi puudumine tekitab mälestuspäevaks sobivalt kurva meeleolu ? Kas sisemist kurbust on võimalik sünnitada nii väliste vahenditega ? Koostöökoja ülesastumise sihid on korraga liiga suured ja liiga väiksed . Kui palju on meie hulgas õieti neid , kes pole kuulunud komsomoli ? Ja kui palju on neid , kes töötanud mõnes nõukogude riigiasutuses ? Ning lõpuks : kes lähevad leinapäeval Stingi kontserdile näppu viskama ? Kes on olnud osaline kuritegelikuks tunnistatud organisatsioonis , sel on pärast täitsa lootusetu selgitada , et tema isiklikult polnud roimar , selgitas advokaat Leon Glikmann Harry Männili juhtumi puhul . Meie oleme katsunud selgitada , et meie Waffen-SS-lased polegi roimarid , aga keegi ei usu . Kui nüüd kõik komnoored kurjategijaiks kuulutada , muutume läbinisti roimarrahvaks . Tõsi küll , kord aastas Tallinnas kaineks . Sel reedel kell <arv> algab Dvigateli tehase tühjalt seisvates tootmisruumides Suur-Sõjamäe <arv> suur alternatiivrock'ipidu <arv> bändi osavõtul , pealkirjaga " Sabat Dvigatelis " . Kontsert peaks kestma hommikul kuueni . Kesköö paiku läheb lavale peaesineja J.M.K.E. , tuntumatest tegijatest võib nimetada veel Nyrock Cityt ja PXbandi . Kuid ürituse korraldajad Rednar Annus ja Lauri Pääslane tahavadki oma sõnul avalikkuse ette tuua just noori ja veel suhteliselt tundmatuid vihaseid bände , kellel esinemisvõimalusi pole just jalaga segada . Kaasatud on ka kohalikud vene kollektiivid . " Kuna läheduses puuduvad elumajad , saavad vabalt kõlada ka valjuhäälseimad kitarrisoolod , " lubavad korraldajad . Ja lisavad , et käsitlevad reedest üritust kui pilootprojekti , mille õnnestumise korral on põhjust kaaluda püsiva klubi loomist kas sealsamas Dvigatelis või kusagil sobivamates ruumides . Hollandi päevalehe De Volkskrant <arv>. mai kultuurilisa pühendas paarislehekülje tänapäeva Eesti arhitektuurile . Artikli autori Hans Ibelingsi vestluskaaslasteks on arhitektuuriajaloolased Mart Kalm , Krista Kodres ja Triin Ojari . Ibelings avaldab siirast imetlust viimase kümne aasta Eesti arhitektuuri üle , tõstes eriti esile Tallinna restoranide ja klubide sisekujundusi ( Spirit , Pegasus ) a la Wallpaper ja tsiteerides Kalmu : " Eesti kultuur on ennekõike teistest kultuuridest eeskuju võtja . " Artiklit illustreerivad K. Haageni fotod De la Gardie kaubamajast Tallinnas ( A. Alver , T. Trummal , T. Leht , <arv> ) , Eesti saatkonnast Vilniuses ( M. Kaasik , A. Ojari , I. Raukas , I. Valdur , <arv> ) ning Peetrimõisa villast ( E. Urbel , <arv> ) . <arv>.-<arv>. juunil peetakse avapidustused Tirana biennaalil , esimesel moodsa kunsti suurüritusel Albaanias . Tillukese eelarvega ( <arv> <arv> dollarit ) biennaali vaimne isa on Itaalias ilmuva Flash Arti peatoimetaja Giancarlo Politi ning biennaali teemaks on põgenemine . Biennaalile otsisid ja valisid ligemale <arv> osalejat paarkümmend kriitikut ja kuraatorit , sh Francesco Bonami , Helena Kontova , Oliviero Toscani ja Olessa Turkina . Ühtegi eesti kunstnikku biennaalile ei valitud . Tallinna Kunstihoones on avatud Shveitsi päritolu minimalisti Michael Bibersteini maalinäitus pealkirjaga " Kinnisidee " . Kunstihoone direktrissi Anu Liivaku sõnul on <arv>. juunil kella <arv>- <arv> võimalik näitust vaadata tasuta . Nii tähistab Kunstihoone rahvusvahelist lastekaitsepäeva . Inglise dirigent ja organist Stephen Layton ( pildil ) saab jaanuaris <arv> Madalmaade Kammerkoori uueks peadirigendiks Tõnu Kaljuste asemel , kes on koori peadirigendiks olnud <arv>. aasta suvest . Oma kodumaal juhatab Layton muu hulgas vokaalansambleid Polyphony ja Holst Singers , on Temple'i kiriku organist Londonis ning töötab ka Inglise National Operaga . Kaljuste viimane kava tuleb Amsterdamis välja juunis , seejärel juhatab ta koori turneed USAs . Madalmaade Kammerkooriga toob Kaljuste külalisdirigendina järgmisel hooajal välja paar eriprojekti . Kevade huvitavaim modernismiklassika näitus Belgias on kuni <arv>. juunini Brüsseli Kaunite Kunstide Palees ( Paleis voor Schone Kunsten ) kestev Marcel Broodthaersi kõigi aegade ulatuslikem retrospektiiv . Broodthaersi ( <arv>-<arv> ) peetakse nimekaimaks ja mõjukaimaks belgia kunstnikuks pärast Rene Magritte'i , kelle renomee antikunsti apologeedina on avangardi ajaloos kinnistunud Joseph Beuysi kõrvale . Enne kui Broodthaers autodidaktina <arv>. aastal kunstnikuna debüteeris , töötas ta ajakirjaniku , raamatukaupmehe , fotograafi ja muuseumigiidina , avaldades ajakirjanduses ka prantsuskeelset luulet ja esseid . Kunstnikuna oli ta mõjutatud popkunstist , uutest realistidest , kontseptuaalsest kunstist ja sürrealismist , sidumata ennast aga ühegi vooluga tugevamalt . <arv>. aastal asutas ta oma korterisse imaginaarse muuseumi , esitades kunstiobjektidena kõikvõimalikku leidmaterjali . Hollandi noore kunstniku Bas Meermani sajast joonistusest kolmteist kõrvaldati kaks päeva enne rahvusvahelise näituse " Bovisa Preview . Milano-Europa <arv> " avamist ekspositsioonist . Näitus avati <arv>. mail ning sel esineb <arv> kunstnikku <arv> maalt . Näituse koordinaator ning Milano muuseumide ja näitusesaalide peasekretär Alessandra Mottola Molfino põhjendas Meermani tsenseerimist tööde homoerootilisusega ning et tegemist on " ühiskondlike ruumidega , kuhu pääsevad ka lapsed " . Hollandi-poolse kuraatori , Groningeni muuseumi direktori Kees van Twisti sõnul on juhtum tobe ja arusaamatu , sest Meermani valik kiideti itaallaste poolt heaks juba jaanuaris . Pühapäeval <arv>. juunil mängib Tallinnas Harjuorus plaate house-muusika suurkuju " Little Louie " Vega . Koos Kenny " Dope " Gonzalezega moodustab Vega maailmakuulsa ja globaalselt respekteerituima tantsumuusika produtsentide duo Master At Work . Link Communication Artsi korraldataval " Ericsson Partyl " esinevad lisaks Louie Vegale kohalik ansambel Holmes , DJd Raul Saaremets , Meri ja Mr. Nestor . Piletid on eelmüügis pealinna muusikakaupluses Kosmos Control . Kinnitamaks mõnd aega levinud kuulujutte , avalikustas Gucci Group , et on sõlminud lepingu disainer Stella McCartneyga , biitel Paul McCartney tütrega . Stella saab Guccis teha koostööd oma sõbra , Briti kultusdisaineri Alexander McQueeniga ja võimaluse viia oma nimi suurfirma toel mastaapsemalt massidesse kui seni . Enne töötas Stella McCartney Prantsuse kaubamärgile Chloe , kuhu ta kutsuti Karl Lagerfeldi juurest aastal <arv>. Jürgen Rooste urmas ott on kuidagi vanaks ja loppi jäänd lapsepõlvest oli hoopis teisiti meeles siis ma nägin ükskord unes et ta mängis swartzeneggeriga ühes vilmis ja laskis kuulipildujast nüüd jahedas taanilinna kevades oligi ott igal õdakul paar tundi järjest parimal filmiajal telekastis ja kõneles nendega kel jagub ülbust kuningas lennarti trooni taotleda tulviste olevat äge kuju üks mu sõps käis taga hiljaaegu ungaris ja siis oli öö otsa lauwas istund ja kaasa jõmisend ülikooli mees ka ja mulle siuksed meeldivad ( ta oli ainus kellest ekspress telekavva pildi pani ) rüütel muidu korjaks soengu eest punkte kreitzbergil jällegi on kuri pilk ( aga loll ta küll pole ) ja tarand on mu koolivend ja muidu tore sepp tegelt peaks eesti president olema siuke kange mees ( noh lennart on päris lähedal ) suur võsaneeger black &amp; proud õdakul päikseloojangus saunalina ümber õlu käes ja päevatöö põllul seljataga rikas paks ja uhke oma sopaste varvaste üle viskab kümnes keeles nalja ja ei sodi ainult usa presidendi gloobusele eestit vaid sodib seda igale ettejuhtuvale asjale kena plika sääremarjale ja bbc kaamerale ja euroopa liidu lipule ja rumala ametniku kiilale kolbale ah mis ma jauran neegrit nad ju presidendiks ei lase ja motomeeste kõrtsu ka mitte ei lase otiga mõttetule kuumaastikule tuiama ( no kes see ikka tegelt jaksas nädal otsa poolteist tundi päevas poliitikuid vahtida ) Harry Liivranna põgus kohtumine semiootiku ja romaanikirjaniku Umberto Ecoga . Nii teadusmaailmas kui laias lugejaskonna seas kõrgelt hinnatud itaalia semiootik ja romaanikirjanik ning Bologna ülikooli professor ja Tartu ülikooli audoktor Umberto Eco esitles <arv>. mail Amsterdamis oma viimase romaani " Baudolino " ( ilmus esmalt eelmisel aastal Itaalias ) hollandikeelset tõlget . Eco uus romaan jutustab <arv>. aastal ladinlaste poolt Neljandas ristisõjas vallutatud Konstantinoopolist pageva <arv>aastase Baudolino seiklusrikkast minevikust , kes pajatab oma eluseikadest kaaspõgenikule bütsantsi ajaloolasele Nicetas Choniatesele . Üks noore Baudolino , Põhja-Itaalia talupidaja perepoja , kõrgeid tuttavaid muude suurmeeste seas on Friedrich Barbarossa . Kuid kas peab lugeja uskuma kõike , mida Baudolino oma poliitilisest mõjust mõnele kroonitud peale räägib ? On ta valetaja ? Olen praeguseks lugenud " Baudolino " <arv>-leheküljelist tõlget siit ja sealt ning julgen ajaloolasena väita , et kes tunneb <arv>. -<arv>. sajandi Euroopa ajalugu , loeb " Baudolinot " nagu põnevat kelmiromaani . Struktuurilt ja faabulalt on " Baudolino " kergemini jälgitav kui metafüüsiline detektiivromaan " Roosi nimi " , kuid nagu " Roosi nimeski " segab Eco meisterlikult ajaloolist tõde fiktsiooniga . Kogu tollasele kristlusele tuntud maailm on " Baudolino " näitelava . Järgmisel päeval signeeris Eco kaks hommikutundi Amsterdami suurimas raamatukaupluses Scheltema lugejaile oma raamatut ning vastas lahkelt paarile Ekspressi küsimusele . Härra Eco , millal on teil aega tulla Tartusse audoktori tunnistuse järele ? Ma ei tea . Võib-olla sügisel . Aga see pole veel kindel . Loomulikult olen ma Tartu ülikooli sellise tunnustuse üle õnnelik ja uhke , sest seal õpetas aastaid mu väga hea sõber ja kolleeg Juri Lotman . Tahaksin näha seda linna , mis teda töötegemisel nii väga inspireeris ja millest ta alati tohutu sümpaatiaga rääkis . Kas semiootika on ka praegu ülikoolis populaarne ? Väga . Isegi niivõrd , et Eestis pole noortele semiootikutele erialast tööd leida . Meil kõneldakse semiootikute üleproduktsioonist . Sageli on noorele semiootikule ainus võimalik töökoht reklaamibüroo , sest akadeemilistele uurijatele pole lihtsalt vakantsi . Huvitav kuulda . Semiootika on kogu maailmas populaarne ala , kuid siin tuleks ilmselt tähele panna , et semiootika on eelkõige meetod , vahend mingi nähtuse analüüsiks ja seoste mõistmiseks , mitte vaid asi iseeneses . Olen sellist hermeetilist suhtumist täheldanud mitmel pool . Ja loomulikult ei saa igast ülikoolilõpetanust akadeemilist teadlast , seda olekski palju nõuda . Semiootilise uurimismeetodi omandamine ja semiootilise instrumentaariumi valdamine tuleb kasuks ka üldhariduslikel eesmärkidel , võimaldades näha seoseid ja vastastikuseid sõltuvusi erinevate märksüsteemide vahel isegi siis , kui pealtnäha on tegemist sõltumatute asjade , olukordade ja sündmustega . Aga semiootik reklaamibüroos , see pole küll kuigi ahvatlev karjäär . Kuigi , võib-olla tulevasele reklaamianalüütikule ja massikultuuri imagoloogiliste strateegiate uurijale oleks see haruldane võimalus tutvuda uuritava objekti telgitagustega . " Baudolino " käsitleb taas keskaega . Miks ? Sest keskaeg on ääretult põnev ja vastuoluline . Mind kui kirjanikku ja semiootikut erutab keskaeg tohutult , keskaeg on mu suurimaid hobisid . Ta pakub sellisel hulgal interpreteerimisvõimalusi , uute võimalike narratiivsete struktuuride kombineerimisi ning sümbolistlikke allusioone , et näib tegelikult ammendamatuna . Teiseks , Konstantinoopoli langemisest Neljandas ristisõjas on kirjutatud kapitaalseid ajaloolisi uurimusi ja romantilisi seiklusromaane a la Dumas . " Baudolinos " tegelen ma aga nii-öelda lääne ja ida - katoliku ja kreeka õigeusu keskkonnas kasvanud romaanitegelaste - vaimumentaliteetidega . Palju me üldse Bütsantsist teame ? Kolmandaks pole " Baudolino " muidugi mitte ainult keskajast . Õieti ei peaks kirjanik oma teost interpreteerima . Ja keskajast ei peaks mitte niivõrd rääkima , kuivõrd kirjutama . Vabandust , jutustama . Umberto Eco suitsetab sigareti teise järel . Iga kord , kui ta pakist uue suitsu võtab , tõttab juurde tema assistent ( või keegi poeteenistujaist ? ) ja pakub talle välgumihklist tuld . Nädal hiljem juhib " Baudolino " Amsterdami raamatukaupluste väliskirjanduse müügiedetabelit . Muide , Eco sõnul pole ta siiani kätte saanud Tallinnas <arv>. aastal avaldatud tõlkekogumiku " Reis hüperreaalsusse " autorieksemplari . Eestikeelne " Roosi nimi " on tal olemas . FIPRESCI zhürii liige Jaan Ruus kirjeldab festivaliõhustikku tänavuses Cannes'is . Paljud filmifestivalid toimuvad väikestes kuurortlinnades , enne suvitushooaega , kevadel , või siis pärast suvitajate lahkumist , sügisel . Linn võidab prestiizhi ja sissetuleku ja festivali enda korralduskulud jäävad mõõdukaks , hinnad pole veel laes . Cannes on ka suvituslinn , kuid maikuus on siin juba vähemalt kakskümmend viis kraadi sooja ja hooaeg Prantsuse Rivieral alanud . Cannes on linnana küllalt väike , suutmaks koondada kogu linna tähelepanu kaheks nädalaks filmifestivalile . Samas on ta piisavalt suur , et ära mahutada linna ründavat paarikümnetuhandelist kineastide-ajakirjanike-filmikaubitsejate armeed . Cannes on jõukas Vahemere-äärne linn , täis arvukaid luksushotelle ja nendele hotellidele kuuluvaid mereäärseid rannakohvikuid . Hommikukohv ja sarvesai kalleimas hotellis Hotel du Cap d'Antibes , mis asub merest paar majadeplokki sisemaa poole , maksavad sama palju kui filmidiiva uued kingad . Nii oli Madonna öelnud ühele minu inglise kolleegile . Leidub staare , kes on nõus elama sellises hotellis , enamgi , leidub staare , kelle elustiili juurde kuulub selline elu . Kuid mu kolleeg oli kuulnud ka umbes sellist jutuajamist ameeriklasest külalise ja hotelli concierge'i vahel : " Tahaksin vahetada tuba . Vesi tilgub laest voodisse ja vannitoas pole sooja vett . " " Aga mida te , madam , ootate <arv> dollari eest päevas ? " Siin on soe ja Vahemeres saab ujuda . Puhkajad patseerivad igal õhtul mitmekilomeetrisel rannapromenaadil Croisette'il ja üritavad sisustada oma vaba aega . LINNA KESKELE CROISETTE'I äärde veepiirile on ehitatud viiekorruseline festivalipalee <arv>. aastate stiilis . Peasissekäigu juurde viivad laiad trepid , millele on laotatud punane vaip . Alates kella poole kaheksast saab festivalipalee õhtustele etendustele vaid smokingis . Häda korral asendab seda must ülikond . Smokingit saab laenutada ja osta ( laenutamine <arv> krooni ööpäev , ostes maksab smoking <arv> krooni ) . Daamid on loomulikult õhtutualetis . Paarituhandene rahvahulk jälgib kolmetuhandese saaliseltskonna saabumist . VIPid astuvad välja limusiinidest , läbivad tõkkepuude labürindi ja tõusevad punase vaibaga kaetud meetrikõrgusele poodiumile . Mõlemal pool vaipa pildistavad fotograafid . Kakskümmend viis sammu ja siis tuleb peatrepp . Paraadmundris politseiohvitserid , kuldäärtega kepiid peas , seisavad trepil eskordina . Üleval trepimademel enne sisenemist tervitavad algava filmi tegijaid festivali korraldajad . See rituaal kinnitab festivali pidulikkust . Pärast õhtusi seansse on Croisette täis õhturõivastust . Vähem asjassepühendatud lähevad paarikaupa õhtustama tänavarestoranidesse , tähtsamad kõikvõimalikele festivaliparty'dele . Kogu linn tantsib aeglast , kuid järelejätmatut festivalitantsu . Kriitikud kiirustavad keskööl algavale viimasele seansile . Enamik jalutab lõunamaa laisas rütmis . Rahvas voogab , aega on , korralik õhtusöök kuulub kultuuri juurde Tänavarestoranid on täis , kuid ikka leiad vaba koha . Pole põhjamaist tõsidust , siin on veinimaa . Ent selles pidevas festivalitantsus on midagi samamoodi monotoonselt korduvat ja sugereerivat nagu eesti rahvatantsus " Targa rehealune " . Aeg-ajalt kõlavad hüüded , kui rahvas seansi lõppedes ära tunneb mõne staari . Croisette on rahvast täis . Soojas õhtus toimuvaid festivalitantse jälgivad kõmuajakirjanikud ja fotograafid . Staaridelt oodatakse ekstravagantsusi . Toimuvad õhtusöögid , mille eest tasutakse suuri summasid - ka heategevuseks . Miramaxi boss Harold Weinstein lubab tantsida oheliku otsas nagu karu , kui tema heategevuslik oksjon Ameerika aidsiuurimise fondi jaoks saab rikastelt ärimeestelt festivali ajal kokku <arv> miljonit dollarit . See on oksjon , kus müüakse näiteks Mick Jaggeri kitarr <arv> <arv> dollari eest . Lihtsurelik sinna muidugi ei pääse . Kuid harilik ajakirjanik võib tabada hetke , kui Jean-Claude Van Damme astub maha jahilt , heidab seljast pintsaku ja esitab publikule oma karatelööke . Avalik ja varjatu paiskub järgmisel päeval lehelugejate ette pildis ja sõnas . Igapäevaseid festivaliuudiseid tirazheerivad neli suuremat ingliskeelset filmitööstuse ajakirja ( Variety , Moving Pictures , Screen International , The Hollywood Reporter ) ja üks prantsuskeelne ( Le film francaise ) . Kohalik päevaleht Nice-Matin toob iga päev topeltlehekülje tohutute piltidega . Lugude juures on nende autorite pilt smokingis . Sensatsioonilised pildid lendavad üle maailma . Kokku on tulnud <arv> ajakirjanikku umbes <arv> riigist ja <arv> meediaväljaandest . SELLE PAABELI TORNI TIPUS kõrguvad filmid , pärispõhjus , miks siis kokku tuldud . Eakas korraldusdirektor Gilles Jacob ( <arv> ) on valinud konkursiprogrammi juba <arv> aastat , nüüd annab ta teatepulga üle Thierry Frémaux'le ( <arv> ) ja jääb ainult ( ! ) festivali presidendiks . Jälle on nad suutnud kokku tuua filmikunsti paremiku . Konkursiprogrammis oli vähemalt tosin head tööd . Alates Austria isevärki nägemisega Michael Haneke " Klaveriõpetajast " , mis oli konkursi originaalseim ja provokatiivseim film , ja Kuldse Palmioksa saanust , Nanni Moretti intellektuaalsest ja liigutavast surmast ülesaamise loost " Poja tuba " . <arv>aastane Jean-Luc Godard naaseb noorpõlve kollaazhide juurde filmiga " Armastuse kiituseks " , <arv>aastane Jacques Rivette lavastab elegantse pooltõsise komöödia " Kes teab ? " . David Lynchi film noir " Mulholland Drive " on luupainajalik fantaasia , Joel Coeni " Mees , keda polnud seal " on samalaadne , kuid vaoshoitum . Mohsen Makhmalbafi loob visuaalselt vaimustavaid , kuid sisult kurbi Afganistani elu pilte filmis " Khandahar " , Bosnia debütant Danis Tanovic teeb " M.A.S.H-i " meenutava sõjakomöödia " Eikellegimaa " . Tsai Ming-Lingil on kuiva huumorit filmis " Mis kell seal on ? " , Todd Solondz on endiselt ühiskonnaprovokatiivne oma " Jutuvestmises " . Jaapani vanameistri Shohei Imamura naiselikku elujõudu ülistav film " Vesi punase silla all " pole ülesehituselt tugev , kuid ikkagi on huvitav vaadata , kuidas teevad filme mitmekordsed Cannes'i võitjad täna . Ameerika kriitikute arvamuse järgi on festivali tugevaimaks filmiks Francis Coppola siin <arv> Kuldse Palmioksa saanud " Apokalüpsise " nüüd <arv> minutit pikem uusversioon - kolm tundi ja <arv> minutit . Festivali lõpufilmiks on labürintlik kiredraama Raoul Ruizilt " Tugevad hinged " . Ka kaks kommertsfilmi on vaimukad : festivali avafilm " Moulin Rouge " austraallaselt Baz Luhrmannilt on kinematograafiliselt vaimukas segu Hollywoodi muusikalist ja muusikavideotest , ning isevärki huumorit on täis arvutianimatsioon " Shrek " , mõeldud nii täiskasvanutele kui lastele . Ei näinud <arv>aastase vanameistri Manoel De Oliveira värsket filmi " Tulen tagasi koju " . Oliveira alustas lavastamist juba tummfilmide ajal. Kus veel näha sellist kogust tugevaid filme kui mitte Cannes'is ? Ma ei räägi siin lisaprogrammidest " Teatav pilk " , " Rezhissööride kaks nädalat " ja " Kriitikute nädal " , mis sisaldasid üle viiekümne filmi . FESTIVALI KOLMANDAKS RINGIKS on filmiturg . Pooltest ÜRO riikidest sõidab kohale umbes <arv> filmimüüjat-ostjat-levitajat . See on energiline rahvas , kes tahab suhelda , osta ja müüa . Paar aastat tagasi kauplesid nad hotellides piki Croisette'i , nüüd on festivalipalee kõrval madal ümar filmituruhoone Riviera . Selle pappboksidesse peavad kauplejad ära mahtuma . Pärast Cannes'ist lahkumist jäävad maha hotellitoad täis makulatuuri . Kunagi pole mõtet anda stsenaariumi produtsendile Cannes'is . <arv>-l turuekraanil näeb <arv> filmi . Iga päev ilmub filmituru teatmik , iga firma peab oma kohuseks maha pidada party , muidugi vastavalt oma võimalustele . Suhelda , suhelda , suhelda on filmiärimeeste tegevusjuhis . Nagu filmid Euroopast , Ameerikast ja Aasiast , on samavõrd kohal suured kinoärimehed samadelt mandritelt . Sellist mandritevahelist ärikokteili pole mujal . Väiksema filmiärimehe jaoks on Cannes indulgentsiks , et ta üldse olemas on . Paradoks , kuid kahenädalased kulutused siin hoiavad kokku raha ja aega terve aasta jooksul , arvab Filmimaxile filme hankiv Tiina Lokk . Mõnus kliima , rikas kuurortlinn , high society kultiveerimine , esinduslik filmivalik , hiiglaslik filmiturg . Linna peatänav elab festivalirütmis . Seda kõike pole mujal korraga või nii suures ulatuses . Või on siis linn nii väike , et festival jääb kohalikuks sündmuseks . Või on linn nii suur , et festival sulab temasse . Cannes on just nii suur ja nii väike , et filmi õukond sinna ära mahuks , et temast saaks filmipidude pühitsetud paik , kino Meka , filmitegijate kroonisaal . Ja lõpuks - traditsioonid . Cannes'i festival on vana , ta algas enne sõda . Juba siis üritati seal kroonida filmi kuningaid ja kuningannasid . Cannes Asub Prantsusmaa kaguosas Lasuurrannikul ( Cote d'Azur ) Nizzast <arv> km Elanikke <arv> <arv> Keskmine suvetemperatuur +<arv> <arv>. sajandil saabub Itaaliast Cannes'i munk Honoratus ja rajab kloostri . <arv> hoitakse Sainte Marguerite'i saarel kinni Meest Raudse Maskiga . <arv> Suurbritannia lordkantsler Henry Brougham ehitab Cannes'i suvila . Talle järgnevad siia inglise aristokraadid . Kalurikülast kasvab linn . <arv> Prosper Mérimée eeskujul tuleb Cannes'i suvitama prantsuse kõrgkiht . <arv> Aafrikast tuuakse sisse klassikaline palmipuu Phoenix canariensis . <arv> <arv>. septembril avatakse esimene rahvusvaheline filmifestival . Näidatakse ära üks film " Pariisi Jumalaema kiriku kellamees " . Sõda lõpetab festivali . <arv> Esimene Cannes'i rahvusvaheline filmifestival alustab uuesti . <arv> Peaauhinnaks Kuldne Palmioks . <arv> Filmiturust saab ametlik osa . <arv> Rezhissöörid Truffaut ja Godard liituvad üliõpilaste ja tööliste streikidega ja keelduvad tulemast Cannes'i . Enamik zhüriist paneb ameti maha ja festival lõpetab selleks korraks <arv> Debüütlavastuse auhinnaks saab Kuldkaamera . <arv> avatakse uus festivalikeskus Palais des Festivals . <arv> Esimese naisrezhissöörina saab Kuldse Palmioksa Jane Campion - filmi " Klaver " eest . <arv> Asutatakse filmiturg MITIC , mis pühendub kinotehnoloogiale . Kultuskirjanik Kerttu Rakke tahab tavalisi asju . Hea elu on rahulik elu . Platonov on ühes oma jutus öelnud midagi taolist , et kõige õnnelikumad on need päevad , mis mööduvad kiiresti , mida ei mäleta . Umbes nii see ongi . Eks vist igaühel ole nii , et suured jamaperioodid jäävad meelde tunduvalt selgemini kui rõõmuperioodid . Jama puhul mäletad täpselt , et see asi oli närvesöövalt vastik ja teine asi koledal kombel jälk , ilusamast perioodist jääb meelde vaid helge tunne , ei rohkemat . Ja oled õnnelik , kui sedagi mäletad . Kuidas selle liivale ja paele kirjutamisega asi oligi ... Püüan kirjeldada üht hea elu varianti . Mulle tundub , et selline võiks olla üks hea elu - st üks periood ühest elust , millega võiks rahule jääda . Võtaks näiteks mingi noore naise . Anname talle vanuseks umbes <arv> aastat - piisav , et elust midagi teada , olla vähemalt korra hullumeelselt armastanud , paar piinlikku lollust teinud , mõned koolid läbi käinud , mõned töökohad vahetanud . Ja kõige selle juures kogu maailmas põhjalikult pettunud ja siis hiljem tasapisi maailmaga leppinud . Samas on <arv>aastane naine veel piisavalt noor , et mitte tunda end nö rongist maha jäänuna . Kõigepealt on talv . See noor naine , nimi võiks tal olla näiteks Mari , elab üksi , mingis linnas . Rohelises rajoonis , üürikorteris . Mingi vana luhtunud armastus meenub aeg-ajalt kui asjatu lootus ja mahavisatud aeg ning seepärast ei kiirustagi Mari uut suhet looma . On sõbrad ja sõbrannad ja televiisor . Töö ja trenn ja vahel ka pidu , nagu kõigil tema tuttavatel , nagu kõigil temaealistel kogu maailmas . Aeg-ajalt saab mõni sõbranna lähedasemaks kui teised , siis istutakse pikki õhtuid koos veiniklaasi taga ja räägitakse maast ja ilmast , põhiliselt küll meestest ja paraku mitte kuigi kaunite sõnadega . Või siis just kaunite sõnadega , aga sel juhul on tegemist kas meenutuste või unistustega . Sõbrannal on kange tahtmine mehele saada , ja Mari muigab omaette , kui sõbranna pihib , et ta peseb end meeste dushigeeliga , et elamises meesterahva lõhna oleks . Ja on mitu korda töö juurde koogi kaasa küpsetanud , et ühele töökaaslasele silma jääda . Ja täiesti absurdseid soove ja küsimusi ettekäändeks välja mõelnud , et ühe kontoritarvetepoe müüja-poisi poole pöörduda , kuna sel on nii ilusad silmad ja seksikad õlad . MARI MUIGAB , AGA EKS TEMALGI käi aeg-ajalt läbi pea , et võiks kassi tagant Perlutexi näpata - saaks vähemalt korralikult tööle pühenduda ... Mehele nagu ei tahagi . Maril on kõrini oma mõnede sõbrannade juttudest , mille teema on mees-elukaaslane , tema suur ego ja ülbus . Ja laiskus . Ja hoolimatus . Ja põmmpäisus . Maril ei ole seda vaja . Tema sügab oma kassi ja naudib kõikvõimsa arvutisajandi hüvesid . Teinekord peaaegu hommikuni välja , nii et enne tööleminekut tuleb Visine silmatilkadelt abi otsida . Uudised ja naisteleheküljed ja moesaidid . Kõikvõimalikud loosimised ning täielik ükskõiksus , kui võitu ei tule . Natuke ülbeid anonüümseid kommentaare mõnes portaalis , natuke siivutuid ettepanekuid <arv>aastasele poisile , kes jututoas temaga lobisema hakkab , ja kord ka ports ootamatult sooje tundeid , kui saabub e-mail ühelt vanalt , ammuunustatud tuttavalt . Siis vastab Mari talle pikalt , ja vana tuttav vastab tallegi , aga läheb paar päeva ja nii Mari kui ka vana tuttav mõistavad , et tegelikult on aeg vahepeal edasi läinud ja ühised mälestused pole siiski nii tugevad , et nendele midagi suuremat üles ehitada . Nii on nende viimased kirjad täis külmi viisakaid sõnu ja mõlemad tunnevad kahetsustki , et ei ole seda miskit , lihtsalt ei ole ega teki , kuigi isegi tahaks . Tunnet tahaks . Kas või väikest ja üürikestki . Talv liigub muudkui kevade poole . Lumi sulab ja kõhus hakkab kibelema mingi salapärane ootus . Uued trenniviisid ja uued dieedid ( hommikukohvi asemel greibimahl ja õhtul peale seitset ei söö ) , sest rannahooaeg on tulekul . Uus juuksevärv ja kaubamajade läbikammimised koos sõbrannadega , nii pikad , et lõpuks valutavad kõikide pead päevavalguslampide kumast ja kirjutest kaubahunnikutest . Ja kui kodus ostetud asjad kainelt üle vaadatud , pole rõõm üldse nii suur kui algul loodetud . Ja arutlused teemal - kas see , mida naisteajakirjad algavaks hooajaks ennustavad , tulebki moodi või ei , sest varasemaid aastakäike sirvides jääb silma nii palju valesid ennustusi . PEOD TOIMUVAD KUIDAGI sagedamini , ikka tahab keegi mõnd lumegrillikat teha , lumeriisme-petanque'i mängida või lihtsalt metsa alla veel saabumata kevadet otsima minna . Ja nii minnaksegi , paar-kolm autot omaealisi pungil täis , napsud ja näksid pagasiruumis . Ja ollakse pimedani õues , nii kaua , et mõni on päris purju jäänud ja mõni taksoga ära läinud ja peaaegu kõigil ninad tilguvad ning varbad on jääs , ent sellest hoolimata on ikka naljakas ja hea . Ja edasi minnakse kuhugi klubisse , kus tantsitakse ja tantsitakse ja tantsitakse ja aetakse täiesti ühemõtteliselt üksteisele keelt kõrva ja kõik teavad , et see on lihtsalt selline mäng , mitte ülevad tunded , aga kõik mängivad kaasa , sest mida muud sa ikka oma varakevadise ööga peale hakkad , kui su vanuse esimene number on kaks ja kodus magada jõuab ka pensionieas . Mari ei viitsi end süüdistada või hukka mõista , kui ärkab peojärgsel hommikul ja avastab , et pole üksi . Elad ju ainult korra , mõtleb ta . Ikkagi tervislikum kui Perlutex . Ja äkki ongi kevad platsis . Mari topib talvetagi ja voodriga saapad koridorikappi sügist ootama , ja peagi on õues koguni õhukese jopiga soe . Majaesine muru kasvab roheliseks ja hommikune päike pole enam nii ere , sest vaher akna taga on lehte läinud . Sõbrannadel on kiire - kellel aiamaa , kellel eksamid . Ja siis avastab Mari , et juba mitu korda , kui ta hommikul ärkab , on tema kõrval olnud üks ja sama inimene . Ja Maril pole selle vastu midagi , pigem vastupidi . Tema telefon läheb kummaliselt soojaks , kui see inimene talle helistab . Ja öösel vedelevad nad voodis ja vaatavad teineteise pimedas helkivaid silmi ja hingavad teineteise lõhna , ja räägivad ja räägivad ja räägivad - ühtäkki saab Mari rääkida kõigest sellest , mida sõbrannadega rääkida ei saa ja teistega ei taha , Mari pole isegi aimanud , et ta tahab sellistel teemadel rääkida , et need üldse talle huvi pakuvad . Ja nad kuulavad koos naljakat muusikat , mida keegi on mingeid imelikke teid pidi , välismaa tuttavate või sõbralike dj-de käest saanud ja siis sõpradele kopinud , ja mida ühestki kohalikust raadiost ei kuule . Ja nende jutt ei lõpe - juba tõuseb päike , juba karjuvad linnud akna taga , juba sõidavad akna all esimesed autod ja kasski on tagasi oma öistelt , salapärastelt ja kahtlemata riivatutelt retkedelt . Aga Mari ei tahagi magada , Mari räägib ja kuulab ja armastab ja ei usu päriselt ise ka , et see kõik on juhtunud temaga , <arv>aastase Mariga . Selline natuke naljakas ja soe ja pehme tunne on , ja teine vaatab talle sama tobedal ilmel otsa ja äkki saavad kõik õllekad ja kiirtoidukohad uue , rõõmsama ja puhtama näo , rääkimata parkidest ja merest ja jõest . Ja siinkohal võiks lõpetadagi . Sest see on Mari jaoks selle aasta hea elu kõrgpunkt . Keegi ei tea , mis saab edasi , keegi ei tahagi sellele mõelda , lihtsalt on hea nautida seda , mis on . Võibolla leiab noormees , et Mari pole siiski nii usin või tark või ilus , nagu talle algul tundus ; võibolla leiab Mari , et noormees on lihtsalt üks nõme luuser , kes arvab , et on lõpp kõva mees ; võibolla on noormees tegelikult juba abielus ja selle avalikukstulek paari kuu pärast on Mari jaoks totaalne shokk ; võibolla tutvub Mari juhuslikult ühe Kanada vahetusüliõpilasega , võtab end töölt lahti ja viib kassi vanaema juurde ning põrutab ise aastaks Kanadasse , ja noormees kurdab Mari sõbrannadele oma rasket saatust , nutab purustatud südame pärast ja kukub koledasti jooma . Aga võibolla tunnevad nad mõlemad , et on leidnud just selle , keda eluaeg otsinud , ja nad elavad õnnelikult koos , kuni tuumasõda neid lahutab . KEEGI EI TEA , MIS NEIST TEGELIKULT edaspidi saab . Igal juhul on Mari praegu õnnelik . Laskem tal olla . Usun , et hea elu ongi see , kui on olemas unistused , aga need pole palju suuremad kui reaalsed võimalused . Milleks unistada printsist valgel hobusel , kui ei tea midagi ratsutamisest ? Milleks oodata valget laeva , kui endal tuleb trollibussiski merehaigus kallale ? Vaadake peeglisse , mõelge neile headele asjadele , mis teiega viimasel ajal juhtunud on , meenutage raskeid aegu ja tajuge , et oleks võinud ju halveminigi minna . Saage selle tegelasega sõbraks , kes teile peeglis vastu vaatab , ja te näete , et tegelikult te elategi head elu . Omaenda isiklikku elu . Vabakutseline ajakirjanik Joan Madou palub värskel Kristjan Raua preemia laureaadil Sirje Rungel rääkida näitusest " Surmatants " Niguliste kirikus ja elu ilust . Kui te hakkate maalima , kas te viite end mingisugusesse seisundisse ? Milline on tunne enne maalima hakkamist ? Ettevalmistus on töö , mis toimub peas . Selleks on vaja aega võtta . Ma maalin tavaliselt mitut maali korraga . Mul on võimalik panna kuus maali molbertite peale . Ma ei maali neid iga päev korraga , lihtsalt ajas korraga - kui üks kuivab , siis ma tegelen teisega . Puhtpsühholoogiliselt ei saa üht maali maalida . Mul võib olla moment , mil ma ei tea , mis ma seal edasi teen . Teadmine tuleb ajaga . Mõni maal on aasta otsa pooleli olnud . Ja sellepärast on seda aega vaja , kus inimene mitte midagi ei tee , laiskleb . Tavalise mõiste järgi - ta ei tee mitte midagi . Boris Bernshtein kirjutab Sirbis ( <arv>.<arv>.<arv> ) : " Tegelikku arengut vähe lihtsustades võib öelda , et Sirje Runge on enam-vähem järjekindlalt taotlenud erilist laadi esemetust kui dematerialiseerimist . Tema ideaalvormid on tehtud tihendatud " peenest materjalist , nad on nagu geomeetrilised vaimud " . " Mul on tegelikult üks sari , mis on peaaegu nähtamatu sari - kus midagi nagu ei ole . Harry Liivrand on Eesti Ekspressis ( <arv>.<arv>.<arv> ) määratlenud : " Sirje Runge on enesekindlamaid kunstnikke eesti maalis . Runge tööd moodustavad ansambli , milles minu arvates puudub algus ja lõpp , valitseb pideva seisundi tunne . Sirje Runge valdab kunsti säilitada ja edasi toota meditatiivset salapära . Et värvisisene energia on teraapilise toimega , pole Sirje Rungele mingi uudis . " Kunagi üks psühhiaater ütles mulle , et kui tal oleks suurem rahakott , siis ta ostaks mu maale oma kliinikusse . Mina muidugi kurvastasin selle üle , sest ma oleks tema rahakotist midagi endale tahtnud saada . " Seisund " on hästi öeldud - igasugune looming on tegelikult seisund . Algust ja lõppu tal ei olegi , niivõrd kuivõrd me ise alustame ja lõpetame oma elu . Sirje Helme kirjutab " Eesti Ekspressis " ( <arv>.<arv>.<arv> ) : " Maalisari " Illusioonid " on kõige enam säilitanud oma steriilsuse , soovimatuse sekkuda . Nagu ikka on illusioonid meie elu väärtuslikem osa . " Illusioonidega on nii , et ühed kaovad , teised tulevad asemele . Need illusioonid olen ma kõik kaotanud , mis mul nooruses olid . Vaatamata sellele , et mu illusioonid kõik kadunud on , ma ei ütleks , et maailm muutub väga kohutavaks . Ei muutu . Lihtsalt maailma mõistmine siis . Me hakkame mõistma , milles tegelikult asi on . Aga mõni illusioon , mis on räigelt purunenud ? Räigelt on purunenud illusioon , mis puudutab kunstniku staatust Eesti Vabariigis . Kui palju on väärt loominguga tegelev kunstnik EVs - ta ei ole mitte midagi väärt . Aga see veel ei takista mind selle asjaga edasi tegelemast . Kas te luuletusi ei ole kirjutanud ? Ma ei ole luuletusi kirjutanud , aga viimasel ajal olen ma kirjutanud selliseid tekste , nagu ma kirjutasin näitusele . Kunstiakadeemias olen kirjutanud minimalistliku lähenemisega tekste , kus sõna on väga tähtis . Tähtis on see , et ta tuleb absoluutselt täpselt minu seest ja absoluutselt ausast seesmisest vajadusest . Üliõpilastega pean ma ka väljendama väljendamatut . Alguses olin ma väga hädas . Ma olen nüüd aegamööda õppinud kohtutavalt palju . Sõna tuleb minu suust kergemini välja . Kas teil ei ole plaanis välja anda raamatut kõikidest oma töödest ? See oleks kena , aga mul ei ole selle jaoks lihtsalt raha . Selleks on vaja sponsoreid . Ma ei ole ise professionaalne sponsorite leidja . Kuidas tuli mõte panna " Surmatantsus " kokku kuldne ja hõbedane ? Neis värvides on palju valgust sees , oleneb , kuidas neid maalida . Teiseks mul on kodus üks väga ilus ikoon <arv>. sajandist . Ja kui ma olen enne magamajäämist raamatut lugemas , siis ma vaatan teda aeg-ajalt . Seal on ka kulda ja hõbedat . Tegelikult , kui häid ikoone vaadata , siis kuld ja hõbe tekitavad selle " Teise ruumi " . Mitte selles ei ole asi , et nad sätendavad , mind hakkas just see ruumi-probleem painama . Väga paljudele on vaja ikka konkreetset kujundit . Kui abstraktselt võtta , siis võib ju tühja lõuendit ka vaadata . Materjal on ju väga tore ja kui sinna veel valgus ka peale langeb eri aegadel , erinevate varjudega . Abstraktne kunst dikteerib tõesti väga vähe . Kui ta on hea , siis vaataja on vaba . Samamoodi ma ütleks enda kohta : seda oma ikooni ma vaatangi abstraktsena . Ma vaatangi seda nagu harmoonilist tervikut . Kuidas saabub see hetk , mil äkitselt tundub , et pilt on valmis ? Nagu luuletuses viimane rida , et rohkem edasi ei lähe . Mingisugune teadmine on , et nüüd aitab juba . Seda on raske seletada . Ebe Nõmberg kirjutab <arv>. aasta näituse kataloogis : " See on peaaegu puudutatav , sõrmedega haaratav , küütlevate värvivarjundite mikroosakesteks lahutatud ja taas ühte kogutud mateeria . " Kas te ise tunnetate ka , et valgus tuleb pildist teile tagasi ja siis ta jälle peegeldub pilti ? Töötegemise käigus ma ei kontakteeru täpselt sellega , mida ma näen visuaalselt . Ma lihtsalt tean , mida ma teen . Kui olen töö ära lõpetanud , siis alles vaatan , siis ma alles näen , mis ma olen teinud - kui nüüd päris nägemisest rääkida . See on ilmselt üks mediteerimise alaliike . Mul on väga vedanud , et pildid on kirikus , ega sinna vist päris läbi jooksma ei tuldagi . Näitus võib väga erinevaid emotsioone esile kutsuda . Ta võib olla täiesti harjumatu suuremale osale vaatajatest , kes pealkirja järgi kohale minnes võib-olla midagi muud mõtlevad leida . Ehk teiste sõnadega : tahavad leida mingit paralleeli Notke " Surmatantsule " , mida ta muidugi ei ole . Minu " Surmatants " on tegelikult pigemini keskendunud elamisele ja mitte suremisele . Mis saab edasi ? Edasi hakkan ma maalima " Lahingulippe " - lahinguteks , mida me peame iseendaga . Me peame pidevalt endaga lahinguid - me muutume , me analüüsime iseennast , me lahendame oma probleeme , me mõtleme selle peale , kas me lahendame neid eetiliselt . Mulle ikkagi see sõna meeldib . Mida vanemaks me saame , seda tähtsam on meile see , kuidas me saame elada ja kuidas me ei saa elada . Sirje Runge sai selleaastase Kristjan Raua preemia oma näituse eest " Puhtad valikud " Tallinna Rotermanni Soolalaos . " Surmatants " on lahti Niguliste kirikus jaanipäevani K-P <arv>-<arv>. Eesti Ühispanga Galeriis ( Tornimäe <arv> , V korrus ) on <arv>. juunini lahti Sirje Runge " Kuus maali " . Kaks Sirje Runge visiooni Ideaalvariant pildist - ma kujutaks ette , et oleks neljakandiline kujund , kust tuleks välja puhas valgus . Mis täpselt see puhas valgus on , seda ma ei oska seletada , see on täiesti abstraktne visioon . Ja muud mitte midagi . Ilmselt on see kuskilt väga ammu niivõrd sügavalt sisse jäänud . Teine visioon on unenäoline - milline võiks olla maailma lõpp . On üks ilus päev , kõik inimesed teavad , et see päev on maailma lõpp . Kõik on rõõmsad , valmistuvad selleks ette nagu mingiks ülemaailmseks piknikuks . Ja kui maailma lõpp tuleb , siis kõik hakkavad nagu ära haihtuma . Lõpuks jääb ainult valgus alles . Erki Kasemets . " Looduslik valik " . Näitus Viljandis Kilpkonna galeriis . Mõnede kunstnike puhul on imekspandav võime publikuga manipuleerida . Üks suurepärane näide on Erki Kasemets . Kusjuures ta ei manipuleeri üldse omakasust lähtudes ega paha pärast , pigem võiks öelda , et huvi pärast . Viljandis Kilpkonna galeriis oli <arv>. maini lahti Erki Kasemetsa näitus " Looduslik valik " , milles peamine roll ongi publikul . Ekspositsioonis on see , mis Kasemetsal ikka : värvitud piimapakid , K.A.K.K-id ( Kõikide Asjade Kirjapaneku Koht , piimapaki ühe külje formaadis infokandja ) , pudelikorgid , nööbid jne. Seekord võib uuendusena ära märkida ready-made'ina tõlgendatavaid looduslikke kaunistamata kive , samuti fotosid ning Eesti kunstiklassikasse kuuluva zhanrina purke ( täidetud mitmesuguste asjadega ) . Näituse kujundus on vaieldamatult maailma parim . Kujundus tuleneb tegelikult näituse sisust . Igat tüüpi esemeid on kümme ja need kümnesed rühmad ongi kogu selle risuhunniku kauniks liigenduseks . Esemed on nummerdatud . Olemas on valimisurn ning blanketid , mida publik peab täitma , valides oma lemmikud . <arv>. mail kl <arv> toimub pidulik urni avamine ning hääletustulemuste kokkulugemine . Parimad valijad , st need , kelle arvamused ühtivad kõige rohkem keskmisega , saavad auhinnad . Kasemetsa poolt näidatavate esemete seast on üldiselt raske parimaid valida , sest ausalt öelda on need üsna ühenäolised . Kui näiteks fotodest on valikut teha üpris lihtne , siis kivide puhul enam mitte . Kasemets on lähtub eeldusest , et elus tuleb kogu aeg valikuid teha , aga enamasti pole eriti millegi seast valida - on ainult halvad ja veel halvemad variandid . Seega võib antud näitust tõlgendada teatava õppepolügoonina , kus sooritada harjutusi iseseisvaks eluks . Aga väike kasutegur on sellel kõigel siiski ka - nimelt sunnib taoline näituseformaat publikut tähelepanelikkusele . Kaduvväikeseks taandub võimalus , et keegi niisama üle ukse kiikab ja siis küsib , et kus see kunst siin on . Kunstnikule läheb sellest peamine kasu vaid esmapilgul - tegelikult saab boonust siiski rohkem vaataja . MARI SOBOLEV See raamat on vaimuerksuse mõõdupuu , leiab Erkki Sivonen . Ezra Pound . " Lugemise aabits " . Tõlkinud Udo Uibo . Avatud Eesti Raamat . Kirjastus Vagabund , <arv>. <arv> lk. Muutunud tellimusele vaatamata koolitatakse Eestis õnneks veel filolooge , inimesi , kes peaksid , nagu phileo vihjab , armastama logos't , sõna . Ideaaljuhul ei ole filoloog armupime ja mõistab vahet teha sõnaudul ja selgel keelel . Ja võib teistelegi ses suhtes nõu anda . Filoloog peaks Ezra Poundi " Lugemise aabitsasse " suhtuma kui kohustuslikku kirjandusse - seisku see akadeemilises õppekavas või mitte . Hoopis olulisem on siinkohal selgitada , milles ületab " Lugemise aabits " filoloogilise tasandi ja kõnetab lugejat , kelleks võib olla igaüks . Või siis ei kõneta . Sest tegu on nüüdisajas elitaarse - nii vastik kui see mõiste ka ei oleks - raamatuga . Esmalt seetõttu , et nõuab kaasaminekuks vaimuerksust : vaimne räpakus ja laiskus , vihjab Pound , on hullem puue kui vigane õigekiri . Teiseks seetõttu , et eeldab sama siirast huvi lugemise vastu , kui on olnud kirjutaja oma . See huvi aga , nagu vist Hasso Krull öelnud , on tänapäeval aristokraatlik nähtus . KES OLI EZRA POUND , võib iga huviline lugeda tõlkija Udo Uibo saatesõnast " Lugemise aabitsale " . Lühidalt - tegu on ühe <arv>. sajandi õhtumaade kirjandust ja eriti luulet kõige enam mõjutanud esseisti , tõlkija ning poeediga . Lisaks sellele ühe vastuolulisema ja tagaräägituma autoriga läinud aastasajal . Pound kehastab vastamata küsimust , kas eraelus või poliitikas jälkusi korda saatev kunstnik võib luua kõrgeväärtuslikku loomingut ja kui võib , siis kas saab seda loomingut jagada puhtaks ja määrdunuks . Et Heidegger kunagi lühikest aega ülikoolist juudi õppejõude välja kangutas , ei vähenda tema olemisõpetuse väärtust filosoofi silmis . Kirjandus ja kunst aga , nagu rassivihagi , peaksid puudutama meid tundetasandil , niisiis on küsimus nende puhul õigustatum . Selle küsimuse pikemaks arutamiseks ei jätku siinkohal ruumi , sest kõigepealt tuleks paika panna , mismoodi on kunst väärtuslik . Pound on selle oma " Lugemise aabitsas " , vähemasti kirjanduse osas , selgelt , lühidalt ja minu meelest vastuvõetavalt - ammendavust ärgu nõutagu - lahti rääkinud . Sama Pound , kes Teise maailmasõja ajal Itaalia fashistide propagandaraadios kuulutas : " Muinas-Kreeka logomahhia ning juutide levitatud mürgi ühised tunnused on väitlus , dialektika , sofistika , veendumusi hävitav kritikaanlus ... " . SESTAP ON LUGEMATUD akadeemiad pärast Teist maailmasõda tegelnud skalpellitööga " terve " ja " haige " Poundi pärandis . Et Poundi ei olnud kuidagi võimalik maailma kirjandusloost ühes tükis kustutada , siis kuulutati ta kliiniliselt süüdimatuks , mis a ) aitas tal terve nahaga pääseda ameeriklaste vangilaagrist ja b ) otsekui võimaldas isiksust ja tema loomingut eraldi käsitleda ning südametunnistust koormamata tema tekste valikuliselt tsenseerida . Ning alles viimastel aastatel on hakatud krambita tunnistama , et tegu oli keerulise ja tundliku kunstnikuga , ent siiski mitte kahestunud isiksusega . Tundlikkus on masenduse riskitegur . Uppuja haarab kõrrest . Poundi tahe uskuda fashismi - kahtluste kiuste - oli niisama siiras nagu tema imetlus Li Bo " Paguluskirjade " ja trubaduuride muusikalise värsi vastu . Ainult et hiilgav analüüsivõime , mis tegi temast sajandi esimesel veerandil teejuhi uues kirjanduses , osutus abituks Mussolini totalitaarse poliitteatri ees . Pound jäi antisemiidiks elu lõpuni , kuigi tunnistas , et tegu on " tobeda väikekodanliku eelarvamusega " ja toetas isiklikult mitmeid juudisoost kunstnikke . Ta tegi omad valikud ja kannatas nende pärast , kuid ei öelnud neist ka lahti . Kõik läks nii , nagu pidigi minema , ja kõnekäänd oma liistude juurde jäämisest kõlbab ainult üleolevate suhu . Väärtkirjanduse , iseäranis - luule tunnuseks peab Pound " tihendatust " , kõige ülearuse väljaviskamist - saksa keeles tähendab dichten nii tihendamist kui ka luuletamist . " Lugemise aabits " ( ABC of Reading ) ise on tihendatud kokkuvõte tema Esimese maailmasõja eelsetest ja aegsetest kirjandusteoreetilistest esseedest ega puuduta tõepoolest tema arusaamu riigiehitusest ja majandusest ( need leiab Hitleri võimuletuleku aastal avaldatud raamatust ABC of Economics ) . Kui pealiskaudsel lugemisel paistab " Aabits " üsna hüpleva kompositsiooniga aforismikogumikuna , siis tasub tähele panna hoiatust , et " lugeja mõistab tihendavat kirjanikku sageli valesti ja püüab teda liiga kiiresti lugeda " . Miks lugeja teda sageli valesti mõistab ? Aga sellepärast , et valdav enamik kirjandusest on lootusetult täis sõnu , mis tegelikult sisule midagi juurde ei anna ja ongi harjutanud lugeja " üle jala " lugema . POUND EI PõLGA mitte ainult juhmust , vaid ka akadeemilist " surmigavust " , ta ei kohku ütlemast , et hulk kiidetud raamatuid ajab talle üksnes une peale . Määratlus " kirjandus on tähendusega küllastatud keel " on oma lihtsuses minu arvates ületamatu . " Aabitsa " esitusviis võib pinnalisel lähenemisel jätta mulje enesekesksest vaimuedvistajast , kuid vääramalt ei saakski Poundi mõista . Ta märgib korrektselt , kus ta on kasutanud oma eelkäijate ideid , ja kogu tema " aabitsatõdede " patarei juhatab õppurit abivahendi käestviskamise ja tõelise kirjanduse suunas : " Mida kiiremini te tekstideni jõuate , seda vähem on teil vaja kuulata minu või mõne teise kriitiku heietamist . " Kuidas ikkagi õigustab see raamat ennast täna Eestis ? Kui lähtuda oletusest , et me oleme ikka veel dull and speechless tribe ( juhm ja keeleta , see tähendab suhtlemisvõimeta hõim ) , nagu osa Euroopast läänemeresoomlasi paraku näeb , siis ei õigustagi . Kui me aga trügime end rahvaks pidama , siis läheb Poundi ütlus " rahvas , kes hakkab vesise kirjandusega harjuma , on kaotamas kontrolli iseenda üle " meile vägagi korda . " LUGEMISE AABITS " on eelkõige kriitilisele lugejale . " Kriitiline " ei pea tingimata tähendama nõmedat snobismi , mis on liigagi tavaline siitmaa kultuuriinimeste puhul . Kriitiliselt võib lugeda ka ajaleheartiklit , reklaamplakatit või rahvaluulet peldikuseinal . Seitsekümmend aastat tagasi kinnitas Bertrand Russell Ameerika tähelepanekute põhjal , et isegi nendest lugejatest , kes loevad veel midagi peale pildiajakirjade , ei jõua enamik kunagi raamatuteni . Siin ja praegu kõlab see tõesem kui eales ENSVs . Saatana advokaat ( kriitiline lugeja ehk teab , mis ametimees see on ) ütleks , et need , kes raamatuteni ei jõua , ei kaotagi midagi . Kahjuks oleks tal liiga paljudel juhtudel õigus : olulisematest asjadest räägitakse praegu mujal , mitte raamatutes . Poundist ei pea välja lugema , et kellelgi tuleks end vägisi koolitada keskaja Provence'i luule ilu või Shakespeare'i tasememuutuste mõistmiseks . Ta pigem aitab mõnede lihtsate küsimuste püstitamisel , mis tasuvad end ära kirjasõnalt liigset aupaistet võttes . Kui ikka leidub kriitilisi lugejaid . Über Noorte töölaagrid Tallinnas , mis ohjeldavad suveks linna jäävaid noori . President Meri sekkumine Eurovisiooni korraldamisse ja spetsiaalse arve avamine Presidendi Kultuurirahastu juures . Uut tüüpi , läänelikumad nelja-viiepäevased sooja vee katkestused varasemate kuuajaste pauside asemel . Unter Politseinikud , kes põhjustavad liiklusõnnetusi . Märg unelemine Ameerika-teemadel ja reisikirjad New Yorgist , mis otsekui eeldavad , et keegi teine pole seal käinud . Kaklused Eurovisiooni ümber , selle asemel , et rõõmustada sündmuse üle , mis jälle kord ühendab kogu rahvust . NäDALA SÕNA 'lehetõrv' lehetõrv , korrektne ja emakeelne sõna leheneegri kohta . Nagu teadlased on selgitanud , on muutunud sõna neeger halvamaiguliseks . Selle asemel on pakutud uudissõnu moorlane , brikett , murjan , mustanahaline , ruberoid , tõrv ja afroameeriklane . Viimast on peetud eriti korrektseks , aga ajaleheafroameeriklane on igapäevaseks kasutuseks liiga pikk ja peaks jääma eeskätt seetõttu teaduskeelde . Lehetõrv kõlab seevastu koduselt . Vrd lehetäi . Jakob Karu Volts : Kas sa said aru , millest Jakob eelmine nädal rääkis ? Harold : Mingi segane keelejutt naiivse moraaliga . Hämar terminoloogia . Volts : Äitäh . Mina ei saanud sedagi . Ma küsiks talt endalt ? Harold : Ära küsi . Naudime parem kevadilma ilma tema mölata . Volts : Mul on kohe veel küsimusi . Ma ei saa viimasel ajal asjadest aru . Harold : Nagu Jakobki . Volts : Ei , mitte nii . Mind huvitab näiteks euroküsimus . Kas on tõsi et ... Harold : ... meil pole põhjust minna euroliitu , kuna seal möllab allergia . Volts : Mitte see küsimus . Seda rääkis ju üks jutlustaja talvel Ruussaare saates . Samas saates oli ka keegi euroskeptik , kes ei suutnud öelda ainsatki lauset , kus poleks sõna " geopoliitika . " Ma tahtsin hoopis uurida , kas see on tõsi , et kui sa kajastad euroteemat , siis annavad Hannes Rumm ja Rootsi fondid ja Brüssel ise sulle raha ? Harold : Ma olen seda kuulnud küll . " Õnne <arv> " olla saanud raha , et Teet Kallas sinna sisse kirjutaks mingi eurovoliniku . Aga eurovolinik ei rahuldanud Brüsselit ja raha võeti tagasi ! Ja mingis mälumängus olid Rootsi rahaga euroküsimused . Volts : Aga siis võiks meie ju ka raha küsida ? Kui raha muidugi veel on , mulle tundub , et igal pool on juba euro sees . Jakobil veel ei ole . Ütleme , et paneme siia kolumni euro sisse , las annavad raha . Harold : Võiks küll . Mis sa arvad , kas Urmas Ott saab euroküsimuste eest eraldi pappi ? Ja Eurovisioon ? Volts : Eurovisioon vist ei saa . Aga Kerttu Rakke vist saab , tal oli eurosinine raamatukaas . Harold : Gräzin saab võibolla ka , ta on nii lõbus euroskeptik . Volts : Aga küsime siis . Muidu võtab Päevalehe City euroraha ära . Harold : Siis alustab Fagira D. Morti kolumni hüüdega " Kamoon eurobodi ! " . Volts : Ja Kärt Karpa räägib , et Euroopa Liidus on selline komme , et kõigepealt minnakse reede õhtul euroüritusele ja Nightmani ja siis tervitatakse europäikest ! Harold : Olgu , küsime . Kohe läheb Hannesele meil . Volts : Okei . Muide , see pole eurojutt just , aga kas Jürgen Kaljuvee on semiootik ? Harold : Esseist ja tõlkija . Ta on uues kirjandusloos ka sees . Oli ju nii , et tema ja Kenderi ja Hirami sissemahutamiseks jäeti Felix Kotta , Wassili Mölder-Proletaarlane ja Raimond Kaugver välja ? Volts : Ma ei ole lugenud seda kirjanduslugu . Mulle lihtsalt tundus , et tema mõtetes on lotmanlikku julgust . Harold : Minu mõtetes on ka lotmanlikku julgust . Ma kirjutan praegu esseed " Kultuur ja krahh " . Ja ma näen välja nagu semiootik . Volts : Jah , kui sellise antisemiootliku pilguga vaadata . Harold : Vali , palun , oma sõnu . Volts : Vabandust . Harold : Olgu peale . Karud istuvad toas ja vaatavad välja . Aegajalt möödub mõni presidendikandidaat . Tuul puhub , ilm kisub õhtale . Kreitzberg võidab TV <arv> rahvahääletuse , aga miks ? Karud ei tea seda ; ja vaevalt et sinagi , armas lugeja , asjast aru saad . Arbo Tammiksaar Ärkasin ühel hommikul painega . Pohmelus oli ka , kuid õnneks mitte moraalset laadi . Mõtted , mis üldises uimas kättesaadavamad , kuulutasid millegi olulise jälil olekut . Klubis olin ma eelmisel õhtul ängistusega tajunud edasise jutuajamise mõttetust . Joobnu tuimusega sooritasin paar rünnakut teiste enesekindluse pihta ning jäin ise seejuures puutumatuks . Niikuinii neid tuttavaid ma endale lähedale ei lase . Tehku või tina . Ahistus . Etümoloogiliselt oletan seda sõna pärinevat kinnipitsitatud kopsudest . Matab hinge . Peaaegu helitu kähin ning õhu ahmimine . Eesti on kitsas . Minu põlvkonnakaaslased on edukalt vallutamas olulisi positsioone ühiskonnas . Ka nemad , keda ma pilasin , vaatavad mulle hommepäev vastu ajalehtedest , televiisorist . Nad juhatavad fonde ning istuvad komisjonides . Põgusadki kokkupuuted nendega , kes ühel hetkel hakkavad sinu enda elu määrama , kujundavad neis arusaama . Et kellega neil on tegemist . Ja tehakse mulle " sobivaid " otsuseid . Aga mis siis , kui ma olen liigse intiimsuse vältimiseks ainult vassinud ? Kellele end avada ? Sõpradele ? Armsamale ? Ahistust on enim lähedaste inimeste ootustes . Ema ootab juubelile , sõber kinopiletit . Ja tüdruk norib suudlust . Kes suudaks mulle öelda , et ma olen ülbe või tubli , nii et ma seda ka ise usuksin ? Kas see võiks olla mingi teenus ? Sest sõprusest kaob lapsesuu ning olulisi asju on ühel hetkel lihtsam öelda meedia vahendusel kui otse näkku . Siiski suurim ahistatus ei ole teadmine seostest , vaid tõsiasjadest . Kuidas ma üldistan , jääb minu teha , kuid see , et ma olen mees , valge ning sündinud Eestis , on muutmatu . Ma ei tunne söömisest naudingut . Ja seksuaalsus on tüütu , kuivõrd kõik keerleb selle ümber . Kui vanarahvas arvab tervise pandiks olevat pea külmas ning jalgade soojas hoidmist , siis mõjub seegi teadmine muserdavalt . Soe õhk tõuseb üles ning külm vajub alla . Ahistuse füüsikaliseks aluseks on seega termodünaamika seadused . Entroopia . Kõik kulub ja minu aega jääb üha vähemaks . Ahistus on teadmises , et sa määratud ajaga ei saavuta seda , mida pead või tahad , aga see ei ole arusaam asjade muutmatusest . Hea on , et ahistus ei sõltu sünnipärast . Meil kõigil on privileeg seda tunda ja tunnistada . Kogudus . Antuses ning vastuhakus sellele püsib maailm muutlikuna . Halb on , et ei ole aina uusi ning huvitavaid inimesi ja kohti kuhu minna , jättes maha söestunud ahervaremed ning ruineeritud hinged . Ahistus forsseerib , aga kas tolerants on siis jõuetus ? Ja vabadus on meeleolu ? Mai algul korraldas nukuteatri uus juhtkond hoone sisekujunduse võistluse . Võitis projekt , mida juhtkond hindas paremaks , teiseks jäid aga kunstnike soosikud . Ene Läkk palus autoritel tutvustada oma töid . Nukuteatri uus juhtkond plaanib aastavahetuse paiku teatris suurt reformi . Mudilastele mõeldud paigast peab saama noortepärasem koht . Tulevikus loodetakse majas näha rohkem kooliõpilasi , isegi kahekümneseid . Hoonest peaks tulema nagu klubi - seal võib aega veeta ka etendusevälisel ajal. Ja majas peab saama korraldada mitmesuguseid vastuvõtte . Hoonet tahetakse elustada igal moel . Praeguse nukuteatri suur häda seisneb hoone ebafunktsionaalsuses . Kõige atraktiivsemas kohas , nurga peal , on reisibüroo . Maja paremas tiivas aga töötajate enda kohvik . Teatriruumid ise jäävad kuidagi nende varju , asudes teisel korrusel . Hoone paikneb Laial tänaval , kohal , kus asus Eesti esimene kutseline teater . Tänaseni säilinud juugendstiilis maja ehitati <arv>-<arv> esimeseks aadliklubiks . Arhitekt oli Nikolai Thamm . Nukuteatri juhtkond korraldas hoone kahe esimese avaliku korruse sisekujundusprojekti konkursi . Osalejaid oli kaheksa , ent lõppvooru pääsesid vaid kaks : Ülar Mark , Liina Link , stilist Ain Nurmela ja arvutigraafik Tanel Viksi büroost Mark &amp; Tamm Arhitektid ning Raivo Kotov ja Andrus Kõresaar . Juhtkonna sõnul tulid võitjaiks Kotov ja Kõresaar ning ka protokollist võib seda lugeda . Ent Ülar Mark ei nõustu sellega , et Eesti juhtiva teatri sisekujunduse konkursi otsus tehakse professionaalse zhüriita . " Meile anti protokoll , kust on mõnede zhürii liikmete arvates lõpp puudu , " räägib Link . Ja just lõpp olevat olnud see , mis kallutas võidu Margi , Lingi ja Nurmela tööle . Areen toob ära mõlemad tööd ja autorite seletused . TEISE KOHA PäLVINUD Margi , Lingi ja Nurmela põhiideeks on " unesioon " . Seisund , mis on mõnevõrra erinev reaalsest elust , midagi sarnast unele . Töö märksõnadeks on kellaaja kummitused ; liikuvad põrandad ja seinad ; aistingud - näiteks õhuvood ; hääled - näiteks vee sulin ; häälte moonutus , ka teenindaval personalil ; peeglid - kõverad ja läbipaistvad ; kapp-liftid , kappseinad , tagurpidi uksed ja trepid , liikumisandurid , mustkunst jne , jne. Muinasjutulisus algab juba väljast , kus juugendmaja ees on suured moonid , tegelikult pilkupüüdvad lambid . Need on ühtlasi reklaami eest , sest kõigis tekib ju kohe uudishimu , mida need moonid tähendavad . Hoone on kasutatav kaheks eri etenduseks või ürituseks - teisel korrusel asub kaks teatrisaali . Esimene , ovaalsaal on akadeemiline ja otseselt teenindatav esimese korruse garderoobi ja fuajee poolt . Neis ruumides on kujundus vaoshoitum ja kooskõlas juugendiga . Teine , Black Box saal on alates esimese korruse fuajeest atraktiivsem . Esimese korruse vasakusse külge , sinna , kus praegu asub turismifirma , tuleb linnakohvik , kuhu pääseb nii linna poolt kui teatrist . Selle kujundamise ideeks oli muinasjutulisus . Lahenduseks pakuti kokku osta korrastamata antiikmööblit , lasta see vuntsida ja erksate toonidega üle värvida . Peaasi , et kohvik oleks värviküllane ja hästi mugav . Vana parkettpõrand tuleb taastada , ent peitsida puna-valgetriibuliseks . Kohvikus on rääkivad nõud ja kohvikannud . WCsse saab läbi raamaturiiuli . Kõik peab olema teatraalne . Linnakohvikus toimub ka piletite müük . PEASISSEKäIGUST LäBI tuulekoja ja vaheruumi jõuab garderoobi , kus esimesena jäävad silma moonid - nagid . Nüüd on need sutsu üle inimesekõrgused ja nende õied on valgustid . Laes on prozhektorid . Tegelikult on igas ruumis prozhektorid , et tarviduse korral saaks igal pool etendust teha . Garderoobis on õhulised pingid , mille seljatoed on reguleeritavad . Vaheruumist otse paremat kätt jääb fuajee , mis on mõeldud näituste jaoks ja jalutamiseks . Ruumi seinad on kaetud liikuvate punaste kardinatega . Sellega on võimalik tekitada garderoobi uste ette lisakoridor . Istumiseks on paar mugavat tooli koos väikese lauaga . Põrandaks on olemasolev parkett , mis on samuti peitsitud puna-valgetriibuliseks . Fuajeest edasi tuleb fuajee-kohvik , mille keskel on muudetava kõrgusega ringikujuline lava . Seda võib kasutada minietendusteks , istumiseks ( siis on seal madratsid ) või lauana ( vastuvõttudel ) . Minilava ümber on võimalik lasta laest kardin . Laes on aga lühter papagoidega . Seintel on väikesefaktuuriline tähekestega krohv pastelsetes ja rahulikes toonides . Põrand on ka siin puna-valgetriibuline parkett . Fuajeekohvikust pääseb esimese korruse vestibüüli , kus on antiiktugitoolid koos väikeste laudadega . Lastele on siin atraktsioonid : näiteks ronimiseks olemasoleva trepi all tagurpidi trepp . Või lae all siinidel käiv nukkude rongkäik , mis jõuab otsaga välja fuajee-kohvikusse . Seinad on kaetud kapiustega , mis osaliselt automaatselt avanevad , reageerides elektronsilmale , osa kapiuksi on lahti . Neid kõiki on võimalik sulgeda ja saada niiviisi näitusepind . BLACK BOXI TUULEKOJA seinad on kaetud varjuteatri tegelastega . Koridorist pääseb lükandukse kaudu tualettruumidesse . Uks avaneb automaatselt , kui vajutada märgitud kohtadesse . Põrand on olemasolev kiviparkett . WC eesruum on meestele ja naistele ühine , viltuse kraanikausiga ( igasuguses pikkuses inimestele ) . Kogu ruumiosa põrand on tõstetud ja alt valgustatud . Osaliselt on põrand läbipaistev . WC-potid on laealuste paakidega . Bokside vahelised seinad on läbipaistmatust värvilisest materjalist . Koridori lõpus on peegel , mis tekitab lõputu koridori efekti . Trepi kohal laes ripub kolmest ümmargusest akvaariumist lühter , mis on vaadeldav teise korruse tasandilt ja rõdult . Trepihalli seinu katavad raamaturiiulid . Raamatud jagunevad saladuslikeks seespoolse valgustusega dekoratiivraamatuteks ja ehtsateks , mida on võimalik lugeda ja vaadata . Teise korruse fuajee on vajaduse korral võimalik liita Black Boxi ruumiga nii , et vahesein asetub trepi tõusu ette . Teisele korrusele jääb ka üks vaheruum , kus on kohvik . Seal on ratastel lett , mida võib ka ruumist välja lükata , ja kraanikausid asuvad suletavas seinakapis . Selle ainulaadse projekti puhul on lähtutud juugendstiilis majast kui väärtusest , mitte lihtsalt efektseid ruume ritta seatud . Margi ja Lingi ja Nurmela projektis on igal sammul märgata romantilisust käsikäes funktsionaalsusega . Ent teatrile on oluline efektsus , et seda projekti tuldaks uudistama nii lähedalt kui kaugelt . RAIVO KOTOVI JA Andrus Kõresaare projekt on palju kainem ja plaanilahenduselt selgem . Direktor Meelis Pai sõnul on igasugused kreisiideed kunstnike meelest toredad küll , aga nemad peavad tulevikus sellises keskkonnas iga päev töötama . Ja lisaks etenduste andmisele on teatril veel mitu funktsiooni , et paremini majandada . Sellised atraktsioonid ei sobi igasuguse vastuvõtuga . Igal juhul võitis praktilisus ja kaine mõistus . Võitnud Kotovi ja Kõresaare projekt jagab ruumid kohvikuplokiks ja teatritsooniks . Kusjuures kohvikuplokil on teatrietendusi reklaamiv ülesanne . Turismibüroo ruumidesse plaanivad nad samuti teha kohviku nagu konkurendidki ja olemasoleva , personali kohviku asemele uue . Kahte kohvikut hakkab ühendama avatud fuajeeruum , kus on piletikassa , garderoob ja raamatulett . Kohvikusse pääseb peasissekäigust . Peasissekäigu ala on palistatud nii väljast kui ka seest põrandasse süvistatud ja lakke suunatud valgustitega . KOHVIKUTE JA FUAJEE PVCkattega põrandatele on asetatud palju monitore , kus jooksevad etenduste reklaamklipid . Või siis ka etendus ise , näiteks lapsevanematele , kes ei viitsi saalis viibida ja tahavad hoopis internetist uudiseid lugeda . Monitorid ise mõjuvad nagu kujundusnipp , mis muudab ruumi elavamaks . Monitorid pannakse ka välja , uste kõrvale . Suurema kohviku laes on ümmargused erinevate linnupiltidega lambid . Seinad on rõõmsad kollased ja maas on mugav vaipkate . Mööbel on lihtne , ent elegantne , puidust ning heledaks toonitud . Kohvikute ja fuajee plokk on kui üks tervik . Seal võib käia ka etendusi külastamata . Kui on mingi suur , üle maja toimuv üritus , siis saab juurde paigutada mobiilseid kohvikuid . Kohvikuplokist pääseb teatriplokki läbi suure trepihalli . See oli suur ja kõle ruum , mis nõudis mingit atraktsiooni . Autorid asetasid lakke suure ringikujulise valguskasti , mis on täidetud sulgedega . Suled pannakse ventilaatori abil liikuma . Fuajeest paremale jääb meeste- ja naistetualett , mille mugavusele ja atraktiivsusele on pandud suur rõhk . Naistetualetis on õdus nurgake , kus võib teha meikappi või soengut . Tualettruumis on kaks tõmbenumbrit : meeste- ja naisteosa vahel on akvaarium . Läbi akvaariumi on võimalik näha seina taga olevaid inimesi . Teine atraktsioon on see , et ka loputuskast on viidud meeste ja naiste ruumi jaotava mattklaasist seina sisse . Seegi töötab kui akvaarium , kalade asemel on seal kuulikesed . Vee tõmbamisel hakkavad need liikuma . Juba vee liikumine , kui see ühelt poolt tõuseb ja teiselt poolt langeb , on efektne . Kabiinide vaheseinad on helendavad : läbipaistvast plastikust , mis on täidetud luminofooridega . Need on selle ruumi ainsateks valgustiteks . WC seinad ja põrand on kaetud väikse mosaiigiga . Põrandapinnal on laotud fotokujutis . TEISEL KORRUSEL jätkub fuajee valguskastide motiiv , ent linnukujutiste asemel on inimeste pildid . Kõigepealt algavad eakate inimeste piltide read , järjest saali poole pildid noorenevad . Väiksed saaliuksed on asendatud lae alla avaneva musta uksega , mis mõjub majesteetlikuna ja on kui sisekujunduse osa . " Me ei tahtnud seda ust mingil juhul peita . Just mehhanismide liikumine on väga oluline . " Ukse avanedes moodustub justkui uus lagi . Teisel korrusel on veel teinegi etenduste koht - ovaalsaal . Kahte saali ühendab fuajee , kus on mobiilne kohvik . KUI KAHTE PROJEKTI võrrelda , siis tundub , et neil on olnud erinev lähteülesanne . Esimene on perekeskne ja orienteeritud väikelastele , teine aga peab silmas eeskätt linnakodanikke , kes tuleksid kohvikusse või vastuvõttudele ka etendust vaatamata . Teise projekti puhul on nukuteater kui selline unustusehõlma vajunud . Soome ajaloolane Arto Luukkanen arutab Tarmo Vahteriga seoseid Venemaa tänapäeva ja ajaloo vahel . Küsimus " Kas Venemaa laguneb ? " on tekitanud sel kevadel Soomes ägeda vaidluse . Põhjuseks on ajaloolase Arto Luukkaneni ( <arv> ) samanimeline raamat Vene riiklusest aastatel <arv>-<arv>. Luukkanen andis Ekspressile intervjuu mai algul pärast Tallinnas Soome instituudis peetud loengut . Ta räägib Vene ajaloost kirglikult . Tal on sellega isiklik suhe . " Minu esiisasid on tapnud tsaari kasakad . Esiisad omakorda püüdsid neid taevasse läkitada . " Näitan laulusõnu , mis ilmusid hiljuti Vene kaitseministeeriumi ajalehes Krasnaja Zvezda ( vaata kõrvallehekülge ) . Mis see laul sulle kui teadlasele ütleb ? See on masendav . Mis sest vihast abi on ? Tänane Venemaa meenutab mõnes mõttes president Carteri järgset USAd , kus oli rahvuslik pohmell . Ameerika oli kaotanud Vietnami sõja . Iraanis pantvangi võetud ameeriklaste vabastamiskatse kukkus haledalt läbi . Putin esineb samasuguse rahvuse päästjana nagu Reagan . Jah , ka Reagan alustas jõuga . Viime Euroopasse Pershing-raketid ! Afganistani sissidele saadame Stingereid ! Grenadas on <arv> kuuba ehitustöölist , saare vallutamisega saame kerge võidu . Rambo ruulib ! Sa oled loonud Putini valitsemise kohta uue sõna - sekurokraatia . See on ilus sõna ! Securitate oli Rumeenia salateenistus . Kes on Venemaal võimul ? Tri bukv ! President Vladimir Putin on KGBst . Kaitseminister Sergei Ivanov on KGBst . Ta on töötanud Soomes , oskab soome ja rootsi keelt . Välisministri asetäitja on KGBst . Ja nii edasi . Ja sõjaväelased jäid võimust kõrvale ? See on uskumatu ! Kaua pole armeel olnud Venemaal nii vähe võimu kui nüüd . Sõjavägi ei saanud aru , kuidas see juhtus . Putin kavatseb vähendada armeed ja siseministeeriumi <arv> <arv> mehe võrra . Kas ohvitserid hakkavad ikoone maalima ? Nendel koondamistel on veel oma mõju . Kas sekurokraatia on uus nähtus ? Aleksander II langes <arv> atentaadi ohvriks . Järgnenud Aleksander III valitsemisaeg kuni aastani <arv> tähendas politseiriigi sündi ja võitlust sisevaenlasega . Ohranka ajas taga revolutsionääre . Impeeriumi äärealadel algas väikerahvaste venestamine . Seejuures oli Aleksander III edukas , sest ta ei pidanud sõdu . Majandus arenes , kultuur õitses . Vene televisioon näitas hiljuti seriaali " Impeerium löögi all " , kus ohranka mehed olid head ja revolutsionäärid pahad . Mõelda vaid , et kümne aasta eest oli see vastupidi ! Andrei Hvostovi arvates on Putini ideaaliks preisilikult toimiv riik . Teravmeelne võrdlus . Putin töötas ju Saksamaal . Saksa ühiskonna ülesehitusvõime on teda kindlasti hüpnotiseerinud nagu boamadu jänest . Putini eeskuju Peeter I juurutas Venemaal edukalt imporditud ideid . Juba Kiievi vürsti Vladimiri astumine ristiusku <arv>. aastal oli majanduspoliitiline otsus . See oli samasugune brändivalik , kui noor mees kõlistab baariletil beibe silme ees Mercedese võtmetega . Nestori kroonika järgi lasi Vladimir tutvustada endale ka teisi uske . Näiteks islam ei sobinud karskusenõude tõttu , sest " Rusi jest vesjolõe piti , ne mozhem bez togo bõti " . Kreeka-katoliku usu tunnistamine võimaldas Vladimiril naituda Bütsantsi keisri õe Annaga . Peaaegu tundmatule vürstile oli see hiilgav karjäär . Rahval jäi üle vürsti otsus heaks kiita , et mitte tema viha pälvida . Pärast Hersoni vallutamist käskis Vladimir vangivõetud papid Kiievisse saata . Nutika valitsejana nägi ta ette , et vajab nende teeneid oma riigiaparaadis . Kuidas sobitub Vene valitsejate ritta Putin , kellest ei tea suurt midagi ? Putini taust pole nii lihtne , nagu ta ise mõista annab . Putini vanaisa oli povar , kes töötas <arv>ndatel Lenini majapidamises ja hiljem Stalini datshas . Lääne inimesel on Stalini kokkade rollist raske aru saada . Nad olid osa kõrgemast nomenklatuurist . Stalin juhtis riiki " kaukaasia " kombe kohaselt ja arutas otsuseid tundidepikkustel õhtusöökidel . Ta nõudis , et külalised suhtuksid söögitegijatesse nagu võrdsetesse . Hrushtshovile see ei meeldinud . Millise ajaloolise tegelasega Putin kõige rohkem sarnaneb ? Soome poliitikutest meenutab ta kõige rohkem Kekkoneni . Mõlemad olid sportlased , juristid ja veetsid oma nooruse " salapolitseis " . Võõrale on raske seletada sportlaste maailma . Erilise inimliigi moodustavad need , kes on harrastanud noorest peale " võitluskunste " . Putini intervjuudes torkab kogu aeg silma just võitluse mentaliteet : " võit on kõige tähtsam " , " higi ja veri " , " pole tähtsust , kuidas eesmärgile jõuda " . Emotsionaalsus on tema arvates ilmselt nõrkus . Ta ise ütleb , et tema vähesed sõbrad on võitlusalade harrastajad . Poleks paha , kui Soome välisministeeriumis oleks maratonijooksjaid . Sportlased saavad alati üksteisest aru . Nii lihtne " Putini mõistatus " ongi ? Putini sekurokraatia on tugevasti ankurdatud stalinistlikku mentaliteeti . KGB-lased pidasid end nõukogude korra garantiimehikesteks . Vennaskond uskus , et nendeta on riik hukas . Täna võimul olles on neil suur kiusatus kasutada vanu võtteid . Maskides maksupolitseinike läbiotsimised on loogiline vahend , selgitamaks ärimeestele , et sekurokraatia ei talu konkurente . Mis on Putini eesmärk ? Ta on gosudarstvennik . Mitte üksnes impeeriumi säilitaja , vaid ka selle päästja ja ehitaja . Võimu koondamine Moskvasse paistab olevat tema ainus võimalus . Putin käib tsaaride jälgedes . Venemaa riiklus on põhinenud sajandeid kahel põhimõttel . Need rajas Peeter I kubermangude loomisega <arv>. aastal . Esiteks kontrollis kõiki tähtsamaid otsuseid pealinn , mis välistas võistleva võimukeskuse sünni . Teiseks raputas riik ametnikke nagu pesumasin Riga . Nad liikusid rotatsiooni korras ühest riigi otsast teise . Sama jätkus NSV Liidus . Brezhnev elas lausa sumadani otsas . Partei käsul töötas ta Moskvas , Kaug-Idas , Ukrainas , Moldaavias , Kasahstanis . Kuni Jeltsin masinavärgi õhku laskis . Jeltsin " ostis " võimu laiali jagamisega endale kohalike võimukandjate poolehoiu . Ta vajas tuge võitluses kommunistidega . Juba <arv>. aastal õhutas ta Venemaa piirkondi võtma endale nii palju võimu , kui hing ihkab . Ta jätkas seda hiljemgi . Kubernerid valiti valimistega . Rikaste piirkondade ( Tatarstan , Tjumen , Komi , Krasnojarsk ) juhtidest said tähtsad mehed . Putin on alustanud kuberneride võimu piiramist . Kui Peeter I alustas kaheksast kubermangust , siis Putin jagas eelmisel aastal kogu Venemaa seitsmeks piirkonnaks . Märk sellest , et Venemaa tahab uueneda , aga vanade eeskujude kohaselt . Endine USA asevälisminister Strobe Talbott ülistas aastaid Vene reforme . Talbott uskus <arv>ndate algul , et maailmas on nüüd sündinud lõplik ühiskondlik ja poliitiline süsteem . Triumf ! Aga ajalugu ei lõppenud , vaid jätkus . Talbott oli romantik nagu Chamberlain , kes läks Hitleri juurde Münchenisse ja sai paberi . Usk on imeline asi . Inimene hakkabki nägema maailma sellisena , nagu tahab . Kogu Vene majanduse reformimine käis Washingtoni näpunäitel . Miks ristiretk läbi kukkus ? Ma saaksin Nobeli majanduspreemia , kui oskaksin vastata . Ameeriklased õpetasid Venemaad nagu koera . Kui Venemaa tuppa tegi , siis teda ei karistatud . Ja kui Venemaa püüdis õieti käituda , siis ei kiidetud . Tänavu Moskvas ilmunud raamat " Globaalne Kurjuse impeerium " süüdistab kõigis Venemaa hädades USAd . Vene valitsusel pole see võimalik , sest vaja on majandusabi . Vaenlane tuleb leida abstraktsete jõudude hulgast : rahvusvahelisest terrorismist ja Kaukaasiast . Rahval on kalduvus kaugetest sõdadest ära väsida . Motivatsiooni tõstmiseks tuleb luua uusi kriise . Eriolukorrale toetuvale valitsusele on rohkem kui teretulnud uued pommiplahvatused . Ükskõik , kes neid ka teeks . Mis teeb Venemaa , kui NATO võtab Eesti oma liikmeks ? Putin peab oma au nimel sellele vastama . Dessanti Tallinnasse ei tule . Mida ütleks Saksamaa ? Mida ütleks Euroopa ? Putin võib kasutada Eesti liitumist NATOga ettekäändena kruvide kinnikeeramiseks Venemaal . Teie julguse eest maksavad venelased oma kodumaal , kes saavad piitsa . Aga see on spekulatsioon . Kto znajet ? Mis arengud on võimalikud ? Neid on kaks . Norra politoloog Carol Leff on kirjutanud , et kui mitmerahvuselised totalitaarsed riigid muutuvad demokraatlikuks , siis lagunevad nad alati . Nii juhtus Tshehhoslovakkia , Jugoslaavia ja Nõukogude Liiduga . Kui tänast Venemaad saab pidada demokraatlikuks , siis lagunemist ei tule . Kui Venemaa ei ole demokraatlik , on ees kriis . Kui see riik ei muutu , taandub ta uues maailmakorras toorainetega varustaja rolli . Venemaast saab suur vaesteküla , mil on tuumarelv ja mis on ohtlik naabritele . Kui Putin võimule tuli , lootis Lääs talt väga palju Mulle meenutab Putin Prantsuse keisrit Napoleon III . Bismarck nimetas teda " tunnustuseta jäänud andetuseks " . Ka Mauno Koivisto avaldas äsja Venemaast raamatu . Esitlusel ütles ta , et Venemaa ja USA vahel valiks ta naabriks Venemaa . Koivisto on tshudesnõi tshelovek . Helsingin Sanomate välispoliitika kolumnist on sind " sekurokraatia " kasutamise pärast hurjutanud . Eestis ei oleks selline höpö-höpö vaidlus nagu Soomes lihtsalt võimalik . Mis sest , et vabale ajakirjandusele tehakse lõpp . Anname Putinile aega . Skoro budet ! Lutshe budet ! Kolbasa budet ! Vodka budet ! Mida venelased sest arvavad ? Mul oli profilaktivnaja beseda Vene diplomaadiga . " Artjo hjuvä , kõigest võib kirjutada , aga tasakaalukalt . " Üks vene diplomaat soovitas eestlastel pidada meeles Urho Kaleva Kekkoneni lauset : " Loll on see , kes otsib vaenlasi lähedalt , aga sõpru kaugelt . " Venelased ei saa aru ühest asjast . Nad arvavad , et kes pole nende poolt , on nende vastu . Nad peaksid vabanema piiramismentaliteedist . Kas me mõtleme , kuidas Soome sõdur pääseks Kremlisse ? ! Kekkonen saab nüüd soome ajaloolastelt kõvasti nahutada . Finlandiseerumine on väikese rahva ellujäämisõpetus . Selleks on vaja kahte asja . Lolli rahvast , kes on valmis kaevikutes , relv käes , langema . Ja härrasid , kes teevad kavala diili . Kekkonen oli nagu hõimupealik . Soomlased austavad sportlasi üle kõige ja Kekkonen oli vana sportlane . Ta tegi kõike kõigist paremini . Suusatas kõvasti , jõi kõvasti ja oli kõva naistemees . Diplomaadid räägivad , et venelased on alustanud viimasel ajal üliaktiivset suhtlust Euroopa Liiduga . Moskva ei saanud Euroopa Liidu tähtsusest aru tükk aega . Nad taipasid seda vist alles siis , kui sakslased otsustasid margast loobuda . Mis juhtub Venemaal lähemal ajal ? Sekurokraatia tugevneb . Olukord meenutab Hitleri esimeste võimuaastate Saksamaad , kui toimus Gleichgestaltung . Terves riigis kehtestati üks kord . Sa võrdled Putinit Hitleriga . Ma ei võta ajaloolasena moraalset seisukohta . Ma juhin ainult tähelepanu sarnasustele , miks ja kuidas sündmused arenevad . Tsarism ja nõukogude võim olid ootamatult sarnased . Vene ajalugu on ainulaadne . Tekkinud on omalaadne tsükkel , kus " piiritu maa " on liikunud ühest äärmusest teise . Lõpuks on lagunemisprotsess viinud üha tugevama ja tsentraliseerituma riigini . Mis oleks optimistlik lahendus ? Kujutame ette , et Venemaa oleks sama võimas riik nagu USA . Siis õpiksid eestlased ja soomlased innukalt vene keelt . Lapsed tahaksid pääseda Tshuktshimaale vahetusõpilaseks ja paljud meist hiiliksid sinna üle piiri tööle . Kas Venemaa laguneb ? Ei mina tea . Kirjastaja ütles , et pane raamatule seksikas pealkiri . Arto Luukkaneni kodulehekülg <hyperlink> Hei , Ameerika , sul on nii rikkust kui oidu , Istud , jalad laual , planeet jalge all . Naerad me üle . Aga kuidas siis muidu ? Selles gigantide matshis me väravat tabas su pall . Lõpuvilet siiski veel pole kosta , Tablool pole süttinud lüüasaamise nulle . Hambad ristis , nüüd tormame võitlustulle , Sest et venelased me ! ( <arv> korda ) Sina , Saksamaa , puhas ja klanitud igati , Naudid rahu ja vaikust , õllepurk nina ees . Naerad me üle ! Siin pole ütelda midagi , Armuande jagad rõõmsalt kui peremees . Vahel tuletad meelde möödunud aegu : Kui saksa saabas Moskvani välja sammus . Me tõestame taas , meil on põlvedelt tõusta rammu , Sest et venelased me ! ( <arv> korda ) Jah ! Planeet , on hämmastust täis su palged - Sa ei suuda taibata , kuidas küll juhtus , et Ei kanna me uhkelt võimsa suurriigi lippu , Vaid ripub me küljes vaeseima maa etikett . Ainult et vara on panna sellega punkti Ja otsida omale kohta tagahoovides Maa , Me tõuseme põrgust üles - nagu Fööniks tuhast , Sest et venelased me ! ( <arv> korda ) Arhangelski oblasti õhudessantväelaste lauluansabli Golubõje Baretõ ( Helesinised Baretid ) laul . Tekst om tõlgitud Vene kaitseministeerumi ajalehest Krasnaja Zvezda , <arv>. Ei NATO laienemisele ! Stephen F. Cohen : Failed Crusade . America and the Tragedy of Post-Communist Russia . New York <arv>. <arv> otsustasid USA juhid teha Venemaast teise Ameerika . Lääne nõu osutus ekslikuks ja vene rahvas vaesus <arv>. sajandi tasemele . Kontroll tuumarelvade üle on Venemaal nõrgem kui kunagi varem . NATO laienemine pole USA huvides . Stephen Cohen on New Yorgi ülikooli vene uuringute professor . Venemaa tõuseb veel ! Mauno Koivisto . Venäjän idea . Helsinki <arv>. Venemaa tänane nõrkus on erandlik . Venelased leiavad , kuidas oma riiki uuesti tugevdada . Vene mõtteviisi kohaselt on ükskord vallutatud maa endiselt Venemaa osa . See kehtib ka Soome puhul , kuigi praegu oht idast puudub . Mauno Koivisto on endine Soome president . Maha USA maailmavalitsemine ! Vladimir Lisitshkin , Leonid Shelepin . Globalnaja imperija Zla . Moskva <arv>. USA on Kurjuse impeerium , mille siht on hävitada Venemaa . Ka Gorbatshovi pani pukki CIA . Muuhulgas oli Molotov-Ribbentropi pakt õige asi . Ilma selleta oleksid leedu fashistid alustanud juutide tapmist juba <arv> , mitte alles <arv>. Vladimir Lisitshkin on majandusprofessor , endine Vene riigiduuma liige , sõjaväelaste toetusfondi juht . Leonid Shelepin on füüsika-matemaatika professor . Novgorodi vürsti Aleksander Nevskit peetakse Venemaa päästjaks , kes võitis <arv> Jäälahingus Saksa rüütleid . Tegelikult teenis ta Kuldhordi ja surus muuhulgas maha mongolite-vastase Novgorodi ülestõusu . Kulikovo lahingu võiduga pani Moskva suurvürst vürst Dmitri Donskoi <arv> aluse Venemaa vabastamisele mongolitest . Tegelikult jäi ta pärast Kuldhordi tugevnemist elu lõpuni mongolite ustavaks alamaks . Levinud müüdi kohaselt vabastasid Moskva suurvürstid <arv>. sajandil Venemaa mongolite ikke alt . Tegelikult hakkasid nad ise teistelt vene vürstidelt makse koguma . <arv>. sajandit kutsutakse Vene ajaloos segaduste ajaks ehk smutaks . Tegelikult jätkasid kohalikud ametnikud oma tööd sõltumata sellest , kes valitses ja mis riik parajasti Venemaad okupeeris . Ivan Groznõi ajast <arv>. sajandi lõpul peab Moskva ennast kolmandaks Roomaks , mis püsib igavesti . Tegelikult võrdles tolleaegne õigeusu kirik Moskvat hoopis Iisraeliga ja tsaari piiblitegelaste Taaveti , Moosese ja Saalomoniga . Roosa veini ehk rosee joomine on meie maal küll üsna haruldane , ent suvel tasuks seegi veinisort harrastamist . Jahe rosee on suurepärane verandavein , aga klapib hästi kokku ka suviste kergete roogadega . Roseed soovitatakse ka idamaise köögi , näiteks kanawoki juurde . Kuidas roseed tehakse ? Ei , ei tehta roosadest viinamarjadest , tehakse ikka punastest - viinamarjakesti lastakse <arv>-<arv> tundi värskelt pressitud mahlas liguneda . Mida kauem liguneb , seda punasemaks läheb . Nii et värv tuleb viinamarjakestast , põhimõtteliselt on võimalik ka punastest viinamarjadest täitsa valget veini teha . Olen joonud nii valget Cabernet Sauvignoni kui Merlot'd , aga mõistagi on need pigem kurioosumid kui veinid . Parem on neist ikka punast või roseed teha . Rosee joomine on üldine Lõuna-Prantsusmaa kuumades piirkondades . ( Eriti kahvaturoosat veini kutsutakse seal vin gris - hall vein . ) <arv>ndatel läks Californias moodi roosa White Zinfandeli joomine . Kuulsaim roosa vein on ilmselt suhteliselt tugev ja täidlane Tavel , mis valmib Rhone'i orus Avignoni lähedal . Supermarketi riiuli ees seistes valin ise kõige meelsamini Julian Chivite Bodega valmistatud Gran Fuedo rosado Navarrast . Kõige kuulatum veinimees Hugh Johnson ütleb , et Chivite veinitehas on Navarra suurim ja parim , ning tema rosaado olevat värskendav . Täitsa nõus . Ka hinna ( Tridensi laopoest <arv> krooni , muidu <arv>-<arv> ) ja kvaliteedi suhtelt on see saadaolevaist parim . Gran Fuedo on valmistatud Garnacha viinamarjast ja pisut eripärasel meetodil : marju ei purustatagi , vaid lastakse mahl raskuse mõjul marjadest välja voolata . Ja eks ole see mahl siis juba kestavärvist roosaks läinud . Tulemus maitseb pisut rabarberi ja punase sõstra järgi , on selline hästi mahlakas , täidlane ja puhtamaitseline vein . Leidub piisavalt värsket hapet , aga see ei häiri kuidagi . Roseed valides pöörake tähelepanu ka sellele , kas vein on kuiv ( nagu Gran Fuedo ) või poolkuiv ( California White Zinfandelid ) . Head roosad on veel näiteks B &amp; G toodetud Rose d'Anjou ja Torrese Santa Digna , aga need on juba kallimad . Vahel on roosa vein peaaegu sama hea kui roosad prillid . KALEV KESKüLA Alkohol päästab aastas Inglismaal üle <arv> <arv> inimelu rohkem , kui hukutab . Sellise väitega astusid hiljuti üles Briti terviseuurijad Annie Britton ja Klim Mcpherson . Kui joomine lõppeks päeva pealt , tooks see kaasa suremuse suurenemise meestel <arv>,<arv>% ja naistel <arv>,<arv>% võrra . Nende Timesis refereeritud arvutuste kohaselt kaalub alkoholi mõju südamehaiguste vältimisel statistiliselt üles kõik alkoholiga seotud surmad - autoõnnetused , enesetapud , kukkumised , vähi ja maksahaigused . ( Muide , mis puutub vähki , siis alkoholi mõjust sellele haigusele on väga vastukäivat teavet . On autoreid , kes väidavad , et vein on hea preventiivne abinõu ka paljude vähivormide puhul . Viimane rahvusvahelises ajakirjanduses levitatud teade kinnitas , et veinist on kasu koguni HIV-positiivsetel - KK . ) Nood alkoholi poolt päästetud on eeskätt üle <arv>aastased mehed ja üle <arv>aastased naised , kellel kõige suurem risk haigestuda südamehaigustesse . Kõikides teistes vanuserühmades tõstab alkohol surmariski . Alkoholiga seotud surmajuhtumite ohvriks langevad eelkõige alla <arv>aastased mehed . Mis sellest järeldub ? Briti uurijate arvates ei tohiks meditsiinilisest vaatekohast alkoholi täielik vältimine olla " ühegi mõistliku valitsuse eesmärk " . Juua tuleks optimaalselt . Alla <arv>aastased mehed ja alla <arv>-aastased naised ei peaks üldse alkoholi tarvitama . Seejärel peaksid nad aga mõõdukalt ja pidevalt tõusvas tempos napsitama hakkama . Üle <arv>aastane mees peaks jooma nädalas kaheksa annust , üle <arv>aastane naine kolm annust . ( Annuseks peetakse tavaliselt pudelit lahjapoolset õlut , pitsi viina või klaasi veini . ) Tahtmata kuidagi vaidlustada Briti tohtrite uuringuid , meenutan siiski , et veinikaubandusega seotud ekperdid soovitavad tervisliku heaolu tagamiseks märksa suuremaid alkoholikoguseid . Näiteks Tallinnaski korduvalt käinud Saksa Veiniinstituudi direktor dr Michel on kinnitanud , et ( vanemad ) mehed peaksid jooma kolm klaasi veini päevas , naised kaks klaasi . ( Saksa vein on mõistagi lahjem kui meil populaarne Tshiili oma . ) Micheli sõnul ei ole tema kodukandi Nahe veinipiirkonna vanurid " mitte üksnes hea tervise juures , vaid ka õnnelikud " ! KALEV KESKüLA Bomb the Bass - Lali Puna " Clear Cut " ( Morr Music ) Lali Puna on saksa neo-indie( mis tähendab antud juhul Stereolabi traditsiooni ) bänd . Bomb the Bass aga tunnustatud ( dnb- ) pommitaja , kes on mh teinud koostööd ka DM-i jt-ga . Siin on ka teiste artistide remiksid , mis kõik kukuvad sedapuhku electronica /dnb valda . Dnb pole aga ei old ega nu skool , vaid nn " crossover-peavool " , kus eri stiilid " populaarsuse " huvides omavahel segatud on ( umbes nagu oli EBTG , Massive Attacki , Sneaker Pimpsi ja muude selliste erakordselt sitt idee , mis nüüdseks juba kaduda võiks ) . See ongi too kuulus crossover ( antud juhul cross dnb , popi ja elektro vahel ) , millel ( nagu peaaegu kogu crossover-dnb'l ) puudub tegelikult igasugune crossover-potentsiaal . Või olen ma lihtsalt liiga dumb , et selle olemasolu taibata ? Ok , nõus , sest dnb-l on mu meelest väärtus ainult autentsena . <arv> Manual " Until Tomorrow " ( Morr Music ) J. M. Jensen on üks ajuti trummimasinat paugutav elektro-masinist Taanist , kes kannab nime Manual . Et plaadil on , nagu Morr Musicul sageli , meloodilisevõitu elektroonika , siis see paugutamine isegi häirib . Kui see prõmmimine ära unustada , võiks rahumeeli keskenduda glitch'ile ja ilusatele meloodiatele , aga see ei unune ju ka niisama lihtsalt . Samas , ehkki vähemal määral , kehtib jälle see , mida ma ütlesin eelmise plaadi kohta : liiga suur " crossover-potentsiaal " . <arv> *zoviet : france* " The Decriminalization of Country Music " ( Tramway ) Need on vihased mehed . Vähemalt teoreetiliselt . *zoviet : france* on juba hulk aastaid ( <arv> ? <arv> ? ) tegutsenud piirkonnas dark ambient / industrial . Tumeda ambient'i määratlus on sest ajast muutunud palju tumedamaks , ja/või on mehed ise leebunud , nii et see plaat on tänapäeva mõistes rohkem keskpõranda-ambient . Mis on muidugi ka tore . Antud plaadi " kiiks " seisneb selles , et mingi kitarr tõmbab aeg-ajalt millegipärast mingeid reverbivaid kantri-akorde . Teate küll , neid saundträkkide omi . <arv> Isan " Lucky Cat " ( Morr Music ) Isan on kolmepoolne elektrooniline partnerlus , milles osalevad <arv> lõuna-inglise isikut , Robin Saville ja Antony Ryan , ja nende analoog-aparaadid , kusjuures aparaadid näivad olevat esikohal , või vähemalt tõstetakse sinna . Meloodiline analoog-ambient , nt aparaat , kus mõningad puust munad sees keerlevad , on tegelikult üsna õige vastus igasugu nüüdisaegsele jamale . <arv> " Pure Rock Fury " ( Atlantic/Warner ) Nad tulevad pisikese Marylandi osariigi väikelinnast , millel naljakas nimi - Germantown . Plaat , mille Clutch on salvestanud , on aga naljast kaugel ja pealkirigi " puhas rokiraev " iseloomustab täielikult sisu . Black Sabbathi spektriga psühhedeelsed põrutamised on sügavalt raske ja harvakuuldavalt toore kõlaga . Just nimelt mõnusalt toore ( loe tooreks praegu värskust , mitte brutaalsust ) kõlaga . Ei mingit kliinilist lihvitust , mis enamiku metalbände maru igavaks teeb . Neil Falloni lüürika on küüniline ja sarkastiline , kohati teravalt poliitiline . Vokaal on räme , kuid ilma korporatiivsele hevile iseloomuliku võltspaatoseta . Siin plaadil on iga lugu hümn . Kiidulaul rock-energiale , teesklematult ausale raevupöörisele , mida raskes rock'is vaid harva nii puhtal kujul kohtab . Unustage seebistunud Monster Magnet , mingi Metallica saatke üldse pikalt ja tundke hea stoner - rock 'i siirast edasiviivat jõudu . <arv> KOIT RAUDSEPP Addis Black Widow " ABW " ( Instant Karma ) Oi , ma olen haige . Pea valutab , kõht valutab , kondid ka ja süda on paha . Mingi viirus , ütlevad nad . Päiksepiste , arvan ma . Peaks kodus lesima , aga ei saa ning Addis Black Widow' plaat teeb mu olukorda ainult halvemaks . Need on mingid Rootsi kolinud ameeriklased , kes ilmselt loodavad , et pop-gigant-riigi Rootsi ja ka Euroopa kaudu on nende muusikal läbilöömiseks suuremad shansid kui USAs . Väga hästi kalkuleeritud . Päriselt . Taolisel läägel , uhkel , ilueedilikul ja lapsikul hip hopi , r'n'b ja disko kokkusulatamisel leiduks kuulajaid ainult maitsemeelest ilma jäänud eurooplaste hulgas . Oma parimatel hetkedel kostab ABW kui mee sees ülekeedetud Jimi Tenor , Eurovisioonile sobiv acid jazz ning tipp totakas laste-jungle . Need märkmed on kõik enne haigust tehtud , nii et haigus selles arvamuses süüdi pole , aga ... Jeesus , paha on . ( Kui sul on kah see viirus , siis surfa internetis uute Basement Jaxxi lugude piraat-lõigukeste otsa ja hakkab veidi parem . Mul hakkas . ) <arv> SIIM NESTOR Ocean Colour Scene " Mechanical Wonder " ( Island ) Kui mu mälu ei peta , pole ükski kriitik tolle Birminghami bändi kohta iial midagi heatahtlikku öelnud . Nii et mul on võimalus olla esimene . Aga kui ma ütlen , et Ocean Colour Scene mängib oma instrumente päris hästi , ega see vist tunnustusena läbi ei lähe ? Hea küll , siis pole põhjust ka pingutada ja vassida . Sest " Mechanical Wonder " on <arv>ndate rock'i kõiki nimetuid igavusi markeeriv juhm-uimane trad-rock ja parim , mida teil õnnestub tema saatel teha , on magada norinal nagu Okasroosike . Tundlikumad näevad ehk ballaadide aegu mõnd luupainajat - need laulud on tõesti hirmsad . <arv> TÕNIS KAHU Air " <arv> <arv> Hz Legend " ( Astralwerks ) Omal ajal teati täpselt , et aastal <arv> käib kogu elu Maal naudingu tähe all . On lihtsalt üks suur olesklemine , vääneldakse tantsupõrandal ning naerdakse valjult ja narkootiliselt . Säherduse visiooni esitlemine aastal <arv> on miskipärast aga puhas retro . Müütiline tulevik on kuhugi oleviku ja mineviku vahele ära kadunud . Vaid õrn aimdus käestlastud paradiisist immitseb kulunud reaalsuse pragudest . Ehk vist seepärast teevadki popid ansamblid sel kurikuulsal aastal oma muusikat just nende minevikust tulnud juhiste järgi - naudingu tähe all ja uimastavalt naerdes-vääneldes ; Air muuhulgas ka . Eelmistest plaatidest on " <arv> <arv> Hz Legend " jupp maad eklektilisem , vihjeid on siin igasuguseid . Kolmas lugu " Radio #<arv> " võiks vabalt kanda nime " Radio Ga-Ga " ja Becki vokaaliga ( suurepärane idee , muide ) " The Vagabond " rokib nagu eriti funky Beta Band . Kõige diibim on " Radian " ja kõige rohke üllatab " Don't Be Light " , kus silmi sulgedes näeb vaheldumisi Tim Burtoni multikat ja idiootse soenguga kaheksakümnendate fusion-kitarristi . <arv> SIIM KALDER Brian Eno &amp; J. Peter Schwalm " Drawn from Life " ( Virgin Venture ) <arv> lugu . Paar väga pikka pausi . Peened sätendavad konstruktsioonid . Banaalsete koduarvutisaundide kooskõla keeruliste sämplingutega . Plaksumasin ; Eno väikeste tütarde vadistavad hääled , nagu lobiseks kaks jänest ; Laurie Andersoni lihtsameelne aforism - või mida muud on sumedahäälne ütlus " Some things are just the picturessss " ; ühehäälse araabia orkestri taoline veniv keelpillihuugamine , palju trumme , mida mängivad pigem väikesed jazzitrummarid , siis järsku väsind trip-hopi vaim , mis lahkub vahepeal , et plaadi jooksul palju kordi tagasi tulla . Koos sakslasest trummari ja DJ J. Peter Schwalmiga tehtud " Drawn from Life " on kõige pärdilikum Eno plaat , vähemalt ütleb see tobe võrdlus midagi neile , kes on kuulnud Pärdi orkestripala " Orient &amp; Occident " . See võiks olla ka Briani venna , naivistliku muusikaterapeudi ja akordionisti Roger Eno plaat . Ja lugude " Night Traffic " ja " Rising Dust " elektrooniliselt absurdi moondatud lauluhääl oleks nagu hea- ja kurjatundmise piiri ületanud Sven Grünbergi oma . Kas meil on Brian Enolt midagi paremat loota ? Elava klassiku alaline saatja on ebainimlikult kõrgele tõstetud lootustenivoo . Latt kukub muidugi , aga siiski teatud uhkusega . <arv> TõNU KAALEP DJ Smash " Phonography " ( Blue Note/EMI ) Wayne Hunter , ehk DJ Smash , on USAs umbes Gilles Petersoni masti mees . Maast-madalast jazzmuusikaga seotud nii mängimise , remiksimise kui enda labelitele kogumike koostamise kohapealt . Juba kümmekond aastat . Arvestades sünnimaad , pole ka ime , et tema arusaamine jazzist on Petersoniga võrreldes märksa hip-hopilikum , kuigi tugev annus house-baasil muusikat kuulub samuti legendaarse Giant Steps klubi esimese residendi stammpagasisse . " Phonography " on miks-plaat Blue Note'i firmale Blue Note'i plaatidest . Õigemini küll kaasaegsete originaalide veel kaasaegsematest remiksidest . Põnev on see , et vähetuntud ja suhteliselt vähetuntud remiksidest . Juba avaja pani suumulgu täis . Üks minu lemmikuid tänapäeva jazzis , Medeski Martin &amp; Wood , on saanud räpptöötluse Gurult . Sama saagat jätkavad Ronnie Jordan ja Mos Def DJ Spinna " tõlkes " , misjärel lõdvalt kokku miksitud sett siirdub juba Bob Beldeni kahe biitlite cover'i ( remiksijateks DJ Smash ja Amalgation Of Sounds , vokalistideks Cassandra Wilson ja Dianne Reeves ) kaudu lõplikult Joe Clausselli , Todd Terry , St. Germaini ja Blaze'i majamuusika maadele . Smash on selle CD üles ehitanud klubiseti põhimõttel ja idee töötab . Mulle ei meeldi reeglina arvustada kogumikke , eriti aga miks-albumeid . See siin on aga meeldiv erand , sest sisu ja vorm on nõnda hea . <arv> KOIT RAUDSEPP Zero <arv> " Simple Things " ( Ultimate Dilemma ) Zero <arv> äratas tähelepanu paar aastat tagasi debüteerija kohta erakordselt tugevate remiksidega Radioheadist ja Terry Callierist . Seejärel tuli duolt tuhande eksemplarini limiteeritud esimene EP . Viimasel leidus pala nimega " This World " - kummaliselt lummav pala , mis jõudis ka eesti kuulajate südamesse saatest " Vibratsioon " . Pärast teist , mitte nii limiteeritud EPd tänavu oli Zero <arv> kindlustanud koha paljude true head'ide kultus-ansamblite nimistus . Zero <arv>st räägitakse kui inglise Airist , kuid tegemist on siiski kohmaka võrdlusega . Zero <arv> muusikas puudub prantslastele omane maneerlikkus . Mõlemad artistid on melanhoolsed , kuid " Simple Thingsil " puudub iroonia ning huumor , mis on vist Airi ainukesed relvad . Tänu kahele esimesele EP-le , milliste lugusid ka siin albumil leidub ( ka see mainitud " This World " ) , ootasin sellelt albumilt ausalt öeldes rohkemat . Ja mis veel hullem , vanad lemmikud uute keskpärasemate lugude kõrval ei sära enam nii nagu varem . Selgub , et olin sellest ansamblist natsa valesti aru saanud . Ja mul on kahju ka . Sellegipoolest on tegemist albumiga , mida soovitaks inimestele , kes armastavad nn lounge-muusikat . See on võib-olla parim seda sorti album üldse . Mitte nii depressiivne kui Portishead , aga kindlasti muusikalisem kui enamik teie lounge-albumeid kokku . No joke . <arv> RAUL SAAREMETS Marillion " Anoraknophobia " ( EMI ) Marillionil on mulle palve . Nad tahavad , et ma ei kasutaks nende <arv>. albumi arvustamisel sõnu 'progerock' , 'Genesis' , 'Fish' , 'heavy metal' , 'dinosaurus' , 'ettearvatav' ja 'kontseptalbum' . Püüame ilma läbi saada jah . Veel antakse mõista , et pigem võiks oopust võrrelda Massive Attacki asjadega . No ei tea , vist ei peaks . Kuna vahepealsed Marillioni albumid olid väga igavad ja ka bändi praegune laulja Steve Hogarth ei ole mulle erilist muljet jätnud , siis pidin end plaadi kuulamiseks sundima . Ja siis selgus , et oma vanast imagost üliväsinud meestel oli natuke õigus . Uus plaat toob võrdlusi pigem U<arv> või Simple Mindsiga , muusika on vali , suuresti kitarrikeskne ja sirgjooneline . <arv>minutine " Quartz " , mis toetub osalt väga eba-marillionlikule dub-põhjale , ei tundugi nii pikk . Muidugi paistab nende agressiivsete helimassiivide vahelt natuke seda , mis inimesi tegelikult võib praeguseni Marillioni küljes hoida , pisut sentimentaalseid ludinaid segi pompöössusega , aga selle täpsem kirjeldamine viiks paratamatult alguses mainitud terminite kasutamiseni . Marillioni saatus lihtsalt on selline . <arv> TÕNU KAALEP David Byrne " Look Into The Eyeball " ( Luaka Bop/Virgin ) Kui see plaat peale panna , siis hakkab üks poolteiseaastane Mihkel tantsima . Ta teeb seda ka siis , kui mõni Byrne'i uus lugu Kuku hommikukavas välja ujub . Mihkel ei tea absoluutselt mitte midagi Talking Headsist ega sellele järgnenud sambade ja rumbade ja pseudo-tropicalismo perioodidest , ta on oma muusikavalikus täiesti spontaanne . Heas mõttes spontaansus on ka Byrne'i albumi eeliseks . See võiks vabalt olla Talking Headsi mitte kunagi ilmunud plaat <arv>ndate algusest . Sundimatu , elegantne , vaba ja südamlik , tulvil dünaamikat , meeldejäävaid kujundeid ja refrääne , keelpille ja ladina-ameerika trumme laulja äravahetamatu hääle kõrval . Mitte liiga lõbus , pigem selline kergelt resigneerunud , aga siiski optimistlik plaat . <arv>ndate souli meenutav lugu " Neighborhood " sisaldab mingit habrast tasakaalu- või heaoluseisundit , mis on sedavõrd liigutav , et pisar tuleb silma . See ei kao ka paarikümne kuulamiskorraga , uskuge mind . <arv> TÕNU KAALEP Janet Jackson " All For You " ( Virgin ) Destiny's Child " Survivor " ( Columbia ) Missy Elliott " Miss E ... So Addictive " ( Elektra ) Kordame siinkohal üle , et meinstriim-popmuusikas teevad kõige innovatiivsemat müra mustad naised . Mustad naised kompuutrite taga . Janet Jackson on naine , kes on kogu karjääri jooksul kajastanud loomingus seda , millises seisus on ta seks-laif . Noh ... vaadake : kolmandal , Janetist staari teinud albumil " Control " ( <arv> ) laulis <arv>aastane neiu nõnda : let's wait awhile before we go too far . Ootamine kestis kolm aastat , kuni ta tagasihoidlikult teatas , et " Someday Is Tonight " ( albumilt " Rhythm Nation <arv> " '<arv> ) . Järgmisel kauamängival ( " Janet " '<arv> ) lõi ta seksuaalselt õitsele ja selleks sobis " Any Time Any Place " , ning sealt edasi lasi ( " Velvet Rope " '<arv> ) ta kuuldavale juba nii sado-maso-oigeid kui ka lesbi-fantaasiaid . Tuttuuel albumil " All For You " läheb ta isegi nii detailseks , et küsib märja häälega lauldes : Baby would you mind coming inside of me ( " Would You Mind " ) . Mmm ... mõtlemapanev . Nii viimati nimetatud kui ka kõik eelmised Janeti laulud seksist on ballaadid ning " Would You Mind " - koos veel kolme lauluga - moodustab " All For You " erootilise ja muusikaliselt põneva südame . Kuid - I'm sorry Ms Jackson - need on ka ainsad mitut ja mitut kuulamist kannatavad palad sel uudisteosel . Plaadi teinud tiim - ikka see Janet ja Jimmy Jam &amp; Terry Lewis - läheb tantsulisemates ning " pop-loomates " lugudes sellega käest ära , et arvestab üleliia ajaga kaasas käimisega ja pealekasvava , teismelise plaateostva publikumiga . Lahmakas kiddy disco . Kui Janet on parim just ballaadides , siis über-fiimeilidega ansamblist Destiny's Child on lugu vastupidine . Nende ballaadid , mis siin keerutada , imevad . Mitte seepärast , et neil on ballaadide teemaks sootuks armastus , vaid et need on pompöössed vanamoelised võimas-tädi-võimas-hääl laadis ballast , mis sellele eelneva veidra ja viskleva pop-karnevali üldmulje ( word ! ) maotult ära lagastavad . Kui " Survivor " pooleks saagida , siis esimene pool - need rabelevad uus-feminism-pop-hümnid ( " Independent Women pt <arv> " , " Survivor " ) ja segi paisatud , kuid korrapäraste biitidega funk-plahvatused - on raske klassik . Ja mis Destiny's Childi puhul ekstra kiiduväärt on : kui oma esimestel albumitel olid nad lihtsalt ühed Timbalandi-Missy revolutsiooniliste võtete ärakasutajad , siis tänavusel albumil kuuled sa , kuidas nad - ja eriti fotograaf Rene Velli unelmate date Beyonce , kes on albumi co-producer ja -kirjutaja - on nendesamade võtete seest välja kasvatanud täiesti oma stiili . Ütleme siis , et destinys-saundi - nii laulude kirjutamises kui produtseerimises . Uue-kooli-r'n'b vanaema Missy Elliotti plaadilt ei leia te ainsatki iluuisutamiseks sobivat ballaadi . Timbalandi ja Missy firmarütmid , justkui isepäiselt ei-tea-kuhu arenevad laulud , ootamatud karjed ja muu süntesaatori-lärm pop-sürrealismi äärealadelt . Midagi varasemast Missyst väga erinevat ja uut siin pole . Missy oma tuntud hullumeelsus , mõnede diskost ja house'ist läbi astumistega . Ja lisaks , et mõnevõrra vaevav on tema flirt räpparite moe-uimasti ecstasy'ga ( ise ta seda neelanud pole , vannub ta - sn ) , puudub see uskumatu thrill , mis Missy puhul vanasti lausa ehmatas , kuid iga järgneva kuulamiskorraga astun sammu lähemale allakirjutamisele , et " Missy E ... So Addictive " on tema parim töö üldse . Pisut uskumatu . Janetile <arv> , destinitele <arv> ja Missyle <arv> punkti . SIIM NESTOR Me vajame räppa ja sodi ! Kui kogu elukeskkond on antibakteriaalne , steriilne , klanitud ja lõhnastatud , igatseb inimene tagasi saasta sisse . Kas või natuke ja mängult , arvab Anu Samarüütel . Sa oled must nagu põrsas ! Lapsepõlvest mäletame , et sellisele karmile kohtuotsusele järgnes vannituppa talutamine ning ohtralt ebameeldivat seepi , vett ja nuustikut . Räpasus kuulub lapsepõlve juurde , sest laps ei mõista mustuse kontseptsiooni . Kõik tited roomavad maas ja panevad leitud objekte suhu . Nende jaoks on üks mateeria kõik - nii täiskasvanu arust jälk ja räpane junn kui kaunis ja puhas lilleõis . Puhtus on alati olnud kõrgemate klasside privileeg . Läbi ajaloo on seda endale saanud lubada need , kellel teenijad ees ja taga . Vaesemate jaoks oleks klanimine tähendanud asjatut energiakulu - aega kasutati elatise teenimiseks ja puhtad riided pandi selga vaid nädalalõpul pärast sauna ning erilistel puhkudel . Rikastel polnud füüsilise tööga tegelemiseks vajadust ning seetõttu püsisid nad juba iseenesest puhtamatena . <arv>. sajandi tööstuse areng kaotas klasside vahelt sellised erinevused . Nüüd undab nii lihtinimese kui aristokraadi kodus pesumasin ning on olemas soe vesi ja kanalisatsioon . Puhtus pole enam väheste luksus , vaid norm . HüGIEENITEADLIKKUSE levik algas siis , kui hakati nägema seost haiguste ja kasimatuse vahel . Tänapäeva pesuained mitte ainult ei pese puhtaks , vaid ka tapavad baktereid . Seetõttu on arenenud lääneriikide elukeskkond muutunud liigsteriilseks , nii et inimorganismi enesekaitsevõime on soikumas - pole enam pahasid pisilasi , kelle vastu võidelda . Siiski kaaluvad plussid miinused üles : puhtuses elame kauem ja püsime tervemad . Mida veel tahta ? Ega ometi tagasi saasta sisse ? Käisin mõni aeg tagasi moeüritusel , kus tutvustati firma Diesel järgmise sügistalve kollektsiooni . Uurisin telkide taga uudseid hilpe lähemalt . Ja mida ma näen - keegi on neid juba kandnud kas aiatööl või korterit remontides . Püksid kõik puha võidunud , mustusevorbid sügavale riidekiududesse imbunud , teisal kõntsakoorik kanga külge kuivanud . Selgus , et rõivad olid tuliuued , kuid kooskõlas uusima moesuunaga . Eesrindliku teksafirma tehnoloogid olid mitut sorti mustuse imiteerimisega kõvasti vaeva näinud , ning tulemus oli igati loomutruu . Sarnase põhimõttega , kuigi veidi vähem võidunud dirty denimi 't müüb Tallinnas ka Calvin Klein . Ajakirja Stiil moetoimetaja Anu Lensment kinnitab räpatrendi olemasolu ning ütleb , et see on demokraatlik mood . Püütakse välja näha nagu töölisklass , olenemata sellest , mis päritolu tegelikult oled . " Inimesed on shikkidest riietest väsinud , " kinnitab Lensment . Räpakas välimus on glamuurile vastukaaluks . DIESEL ALUSTAS MUSTUSE kiitmist juba mõni aeg tagasi , tulles välja reklaamikampaaniaga , mille hüüdlauseks oli Luxury of Dirt . Mustusetrendi järgib ka firma Dunlop oma tossukollektsioonis , mille naelaks on erimudel : määrdunud tossud . Nagu neid niigi kõik kohad täis poleks . Remondimehe värviseid riideid on müünud nii Helmut Lang kui Alexander McQueen . Ameerika disainer Miguel Adrover lasi aga oma modellidel enne Egiptuse-teemalist moeetendust Luxori kõrbe liivas püherdada , et saavutada just see õige Põhja-Aafrika välimus . Reeglina glamuuri ja elegantsi jutlustavad moeajakirjadki on mustusest võlutud . Näiteks ajakiri Nova soovitab kanda räpaseid ketse ning Itaalia Vogue'i modellid on mudamaadluse viinud uutesse glamuursetesse kõrgustesse . Reklaamitootjad peavad aga õigeks lukstooteid just mustuse abil reklaamida : Christian Diori reklaamides hoiavad kümnetuhandekrooniseid käekotte kaenlas mootoriõlised ja kasimata naisterahvad . Mustusetrend on jõudnud isegi ilutööstusse . Moekas juuksetoode ei anna teie juustele mitte kaunist läiget , vaid muudab nad takuselt matiks , nagu oleks te jahuvabrikus kotte tõstmas käinud . RäPASTIILI TAGA ON tõenäoliselt tüdimus liigsest hiilgusest . Sarnaseid kannapöördeid on moe ajaloo jooksul varemgi juhtunud . Näib koguni , et trendiloojad on moeajaloo raamatust näpuga järge ajanud . Hetke üks kuumimaid trende on rockabilli stiil . <arv>. aastatel olid rockabilli'deks valged töölisklassi poisid , kes oma välimuse eest püüdlikult hoolt kandsid . Kui <arv> Elvis Presley veoautojuhi istmelt muusikaareenile sattus , kandis temagi dändilikke ülikondi ja valgeid kingi . <arv> anti aga Elvisele filmiroll , kus tema riietuseks olid hoopis määrdunud teksatagi ja -püksid ning saapad . Kontrast endise ilueediga oli shokeeriv . Veel <arv> kandsid rockabilli'dest välja kasvanud teddy boy 'd ülikondi , kuid samal aastal teddy boy 'de leer lõhenes . Osa neist tõmbas jalga võidunud teksatunked ning traditsioonilised teddy'd mõistsid reeturid hukka . <arv> oli Briti räpa-rockabilli'de lemmikpaigaks klubi nimega Dirtbox ( Räpakast ) ning rahvas kandis musti ja räbaldunud teksasid . Kuna mood on tagasi toonud kõik <arv>ndate moeõudused , alates kivipesu teksadest ja lõpetades nahkhiirvarrukaga , siis on selge , et ega <arv>ndate rockabilli'de võidunud teksadki tulemata jää . Nad ongi juba kohal ! TEINE TäNANE MOETREND , mis räpakusele õhutab , on rockstiil : nahk , needid ja tõmblukud igal pool . Rock-muusika peale mõeldes ei saa aga ei üle ega ümber rock'ifestivalidest . Kui staarid on laval , möllab publik vihmas ja poris . Pressis on küllalt nähtud pilte muusikast joobunud mudakollidest . Mudane fänn on glamuurse rock-staari vastaspoolus . Räpasust on märgata olnud ka mõnedes teistes urbanistlikes alakultuurides . Näiteks küberpunkide riietus on segu Mad Maxist ja Blade Runnerist , juhuslikult leitud tööstusrämpsust , lisaks kõrgtehnoloogilised kangad . Palged on aga määrdunud : ega maailmarevolutsiooni puhaste kätega tee . Loomulikult on <arv>. sajandi räpamood lihtsalt mäng . Kui võidunud teksasid kandvasse trendikasse seltskonda ilmuks üks haisev ja tõeliselt räpane tõhk , kirtsutaksid trendikad tema peale loomulikult nina . Dieseli ja Calvin Kleini proletaarse välimusega teksad deklareerivad kandja soovi olla teistmoodi , mitte soovi olla räpane . Kasimatusega võib koketeerida tõeliselt puhtas keskkonnas , mõnes mustas lõunamaa linnas kaotaks see mõtte . Eestiski pole liigse steriilsuse pärast vaja muretseda . Kui Euroopa suurlinnas võib valgete pükstega vabalt kolm päeva järjest käia , siis Tallinnas muutuvad nad kandmiskõlbmatuks ühega . Tallinnas on aga võidunud moel hoopis praktilisem funktsioon : varjata riiete tegelikku määrdumust . On see elegantne või mitte , on loomulikult maitse küsimus .