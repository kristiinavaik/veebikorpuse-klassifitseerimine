kirjak	tea_dr8060.tasak.ela	 Käesoleva uurimuse eesmärgiks on selgitada inseneriühenduste osa Eesti riigi ülesehituses , majanduslikus kindlustamises ja ühes sellega kultuuriprotsessis üldisemaltki . Oma riigi algusaastatel tuli Eestil läbi ajada väga nappide tehniliste jõududega . Riias , Peterburis või kaugemal inseneripaberiteni jõudnud eestlastest olid enne I maailmasõda vähesed oma teadmistele vastavat rakendust Eestis leidnud ja seetõttu siirdunud tööle mujale . Olukord leevendus pisut , kui Vabadussõja lõppedes algas optsioon ( Karjahärm , Sirk <arv> ) . Kuid kaugelt tulnuid kohalikud olud üldjuhul ei rahuldanud . Ettevaatlikult suhtus sünnimaast võõrdunud tagasipöördujaisse ka võim . Riigikogus vaieldi kohaliku insenerihariduse üle . Haridusministeeriumi süüdistati hoolimatuses reaal-ja kutseharidusse . Hakati mõtlema inseneri koha üle ühiskonnas . Suhtumist tehnikasse varjutas äsjalõppenud sõda . Ajakiri “ Looming ” tõi ära kirjanik J. Galsworthy ( <arv> ) arutelu teaduse ja hävitusvahendite vahekorrast , siit johtuvast kõlbelisest šokist . Et jahmunud rahvad keelduvad olukorrale näkku vaatamast ja puudub üksmeel vastuseismisel uutele hävitavatele relvadele , näitab , et inimene ei ole küps mõistlikult tegutsema , kõik on juhtunud otsekui liiga vara . Tehnika rolli mõistmisel otsiti tuge saksa mõtlejalt R. Weyrauchilt , kelle teos “ Die Technik , ihr Wesen und ihre Beziehungen zu anderen Lebensgebieten ” autori kodumaal laineid lõi ja mille järelkajad otsapidi Eestissegi jõudsid ( Sapotzky <arv> ) . Tehnika ajalugu näitab , et niipea kui sihid ähmastuvad , aeglustub edasiminek , ja vastupidi - iga uus , põhjalikum arusaamine loodusest kiirendab arengut . Tegelikus loometöös hajub vahe teaduse ja tehnika vahel , teaduslik ja tehniline mõte sulavad ühte . Professor Paul Kogerman ( <arv> ) Tartu Ülikoolist lisas vaidlustesse vürtsi ühiskondliku rollijaotuse nõudega . Riigielu juhivad valdavalt humanitaarid . Nii on see ajalooliselt kujunenud , mis aga ei tähenda , et kõik peaks endistviisi jätkuma . Elu pikib alailma muutusi ühiskonna igapäevatoimingutesse , kuid vähesed oskavad õigesti hinnata täppisteaduste funktsiooni esilenihkumist riigi korraldamisel . Tehnikat kardetakse , ometi tegutsevad loodusteadlased - füüsik , keemik , insener - koos , ühise eesmärgi nimel . Vaadatakse mööda lihtsast tõsiasjast - tehniline edu sillutab teed vaimsele . Insenerihariduse piiratus , iseäranis Euroopat tabanud majanduslike vapustuste taustal , nõudis ümberkorraldusi ülikoolide tegevuses . Düsseldorfis ( <arv> ) ja Dresdenis ( <arv> ) peetud haridustegelaste kokkutulekud andsid üksmeelse seisukoha : kõrgem tehniline haridus on muutunud ühekülgseks . Tehniline ülikool ei tohi endasse sulguda , tähtis on põhialuste omandamine . Puhtalt tehnilise ja teadusliku ettevalmistuse kõrval peab akadeemilise haridusega insener omama võimalikult avarat silmaringi , eeskätt majanduslikes , õiguslikes ja sotsiaalpoliitilistes küsimustes .. Inseneritöö tähtsamaid reegleid on : minimaalsete vahenditega maksimaalsed tulemused , vastasel korral ei püsita võistlusvõimelisena . Insenerilt nõutakse odavat , tulusat toodangut . Tema mureks jääb , kuidas korraldada tööjõudu , hankida energiat , leida tehnoloogia ja töövahendid . Arvestada tuleb mitte ainult produtseerimise , vaid ka investeeritud kapitali kuluga . Eesti nende aegade nimekamaid insenere Evald Maltenek ( <arv> ) tunnistab : kui palju oleks meil produktiivset , loovat tööd inseneri jaoks ! Kuid igal sammul , igal hetkel põrkub ta ikka ja jälle sama takistuse vastu - kapitali puudus , kapitali kallidus . Eesti insener töötab keerulistes tingimustes . Tööstuse suutmatus välisturul end maksma panna on suuresti põhjustatud vananenud tehnoloogiast ja masinapargist . Ebamäärane on inseneri vastutus . Seadused sunnivad ettevaatlikkusele , samal ajal kui tegelik elu ja konkurents eeldavad riski . Inseneri ühiskondlik tagasihoitus , koguni tõrjutus , kõrvalseismine riigielust oli <arv>. aastate alguseks Eestis tõusnud teravaks probleemiks . Nii pühendas Eesti Inseneride Ühingu aseesimees dr. ins. Egon Leppik ( <arv> ) ühingu X aastapäeva puhul peetud kõne suures osas nimelt selle küsimuse lahtirääkimisele . Eesti insener seisab eemal riigist ja rahvast . Tema häält pole kuulda ei Riigikogus , omavalitsustes ega ühiskondlikus elus . Milles asi ? Küllap selles , et insenerikutset tuntakse Eestis ikka veel vähe . Insenerid on koondunud peaasjalikult Tallinna , teistes linnades ja maal näeb neid harva . Jääb loota , et edasidi olukord muutub . Tehniliste jõudude ilmumine maale aitaks kaasa kultuuri levikule rahva hulgas ning lammutada müüri inseneri ja avalikkuse vahel . Sama meelt oli E. Maltenek ( <arv> ) . Eesti insener seisab tõepoolest elust kõrval , mis nii enam kesta ei tohi . Tehnika areng seab inseneri ette uued ülesanded . Tehnika ise nihkub omaaegselt empiiriliselt aluselt ikka enam teadusliku poole . Tööd jätkub kõigile . Teadmiste põhjalikkus ei tohi koomale suruda vaatenurka . Kitsas erialastumine ülikoolis , mis on vääraks osutunud arenenud tööstusriikides , ei sobi ammugi Eesti oludesse . Meie insener peab olema kõiketeadja universaal . See muudab tema töö kindlasti keerulisemaks , see-eest aga ka huvitavamaks . Võib-olla kannatab küll töö edukus säärase mitmekesisuse tõttu , ent see on paratamatu lõiv tegelikkusele . Majandusliku tõusu künnisel <arv>. aastate keskel süvenes püüd mõista tehnikat ja inseneritööd . Sooviti selgust , mis ikkagi juhtus ? Oli kogu maailma haaranud kriisis süüdi masin või inimene ? Insenerikoja kuukiri “ Tehnika Kõigile ” avaldas kõnealusel teemal rea erineva nurga all kirjutatud artikleid , unustamata seejuures ameeriklaste filosoofilisest pragmatismist sündinud tehnokraatlikku maailmakäsitlust ( Alver <arv> , Liidemann <arv> , Sapotzki <arv> ) . Paul Kogerman tuli välja väitega , et ühiskond oma üldises arengus ja majanduskorralduses ei suuda enam sammu pidada kiirelt edasi tormava tehnikaga ( Võti <arv> ) . Ei osata anda vastust küsimusele : kui sügavalt tuleks muuta ühiskondlikku struktuuri ulatusliku tehnilise edu korral . Hõlpsat lahendust siin pole . Vaja läheb üldisemaid kokkuleppeid ja õigesti valitud seisukohti . Sama küsimuse juurde tuli oma esiloengus Tartu Ülikoolis lääne-euroopa haridusega ja inseneripraktikaga professor Vladimir Paavel ( <arv> ) . Masin iseenesest on kahjutu , ohtlikuks muutub ta inimese käes . Tehnika on kogu oma aastatuhandete pikkuse arengu jooksul inimese elu hõlbustanud . Mis siis nüüd on sündinud , et äkki ta iseloom on teiseks saanud , heategijast painaja kasvanud ? Tehnika nõuab raha ja toodab omakorda ise raha . Nii on kerge langeda jõudude mõju alla , kel puudub vähimgi respekt tehnika sihtide ees , kelle ainsamaks eesmärgiks on võimu ja jõukuse kuhjamine . Või on tsivilisatsioon pöördepunkti jõudnud ? Kui seni oli inseneri tegevus suunatud kvantiteedile , kas nüüdsest tehakse panus kvaliteedile ? Tehnika tõrjub tagasi O. Spengleri mõttekäigu , kes tembeldab teda õhtumaise kultuuri hauakaevajaks . O. Spengler tõusis neil aegadel Eestis üheks enimsoositud kaasaja mõtlejaks , kellelt oodati tuge kultuuri mõistmisel ja kellele pidevalt viidati . Esimese sissejuhatava käsitluse O. Spengleri vaadetest andis eestikeelses kirjasõnas H. Oldekop ( <arv> ) . Autor oli Spengleri suhtes üsna kriitiline , ometi kasvas sakslasest erudiidi tuntus meil kiiresti . Väide , et ükski kultuurisaavutus või teadus pole kohustav teistele kultuuridele , on ju mõjuv . Iga kultuuri lugu on selle võimaluste kehastus . Spengler tegi loengureisi Skandinaaviasse ja Soome , nõustudes ka Tallinnast läbi tulema ning pidas siin Mustpeade majas ettekande rahvastest , rassidest ja keeltest . Eesti Kirjanduse Selts ilmutas “ Elava Teaduse ” sarjas L. Vahteri kokkuvõtte O. Spengleri ( <arv> ) peateosest “ Õhtumaa allakäik ” . Samalt autorilt ilmus refereeriv käsitlus ka “ Varamus ” ( Vahter <arv> ) . Tehnikainimeste lugemislauale kuulus Spengleri teinegi kuulus teos “ Der Mench und die Technik ” . Spengleri vaateid kultuurile ja tehnikale meenutasid Tehnikainstituudi avaaktusel piiskop H.B. Rahamägi ja rektor P. Kogerman . Tehnikat kultuuriga võrreldes peetakse viimast kõrgemaks , tehnika näib kuuluvat tsivilisatsiooni tagakambrisse . Inimene on masinat ja tehnikat ikka neednud , rusikas käsi vabrikute vastu tormanud , kuid ühes tuleb Spenglerile õigust anda - kurjades kätes saab tehnikast needus ( Piiskopi <arv> ) . Piiskopi mõtet jätkas rektor : just viimastes töödes on Spengler tehnika tõsiselt käsile võtnud ( Kogerman <arv> ) . Tema sõnad on eksperimentaalteaduse esindajale seda kaalukamad , et tulevad filosoofilt . Rousseau-aegsed mõtlejad vaatasid tehnilisest arengust kõrgelt üle , või kui juttu ka tegid , siis alati kui millestki alaväärtuslikust . Aga nii kestis vaid senikaua , kui tehnika saavutused hakkasid ise enese eest kõnelema , kui tehnilist arengut polnud enam võimalik eirata . Spengleri arvates see , mida harilikult nimetatakse tehnikaks , on vaid teatava protsessi tulemus , mitte sisu . Ja viga , mida tavaliselt tehakse tehnikale hinnangut andes , on , et lähtutakse vormist , aga sisu jäetakse kõrvale . Mitte tarberiistalikust vaatevinklist ei tohiks tehnikat käsitleda , vaid nende nähtuste seisukohalt , milleks riistad on määratud . Nõnda küsimusele liginedes , näeme , et tehnika on inimese taktika tema igikestvas suhtluses loodusega . Tsivilisatsiooni arenguteel on tehnika diferentseerunud . Järjest raskemaks läheb tabada temasse kätketud ideed . Eks siit johtu inimese enesegi koht ja ülesanne . Tartu Prantsuse Instituut avaldas oma toimetiste sarjas kuulsa prantslase füsikokeemiku Henry Le Chatelier' ( <arv> ) poolt Mulhouse'i kõrgemas keemiakoolis peetud kõne teksti “ Intellektuaalse eliidi loomine teaduses ja tööstuses ” . Igal riigil , kes tahab püsida iseseisvana teiste riikide seas , peab olema esmajärgulise tähtsusega probleemiks vaimse eliidi kujundamine . See kehtib ka Eesti kohta , meilgi tuleb iga arukat mõtet ja tulemuslikku tegevust tähelepanelikult silmas hoida ja järele katsuda . Inimene õpib maailma tundma ainult isikliku töö läbi . Igaüks teeb seda erineva eduga , vastavalt oma isiklikele võimetele ja võimete eelnevale treenituse astmele ( Siirde <arv> ) . Peab jatkuma innukust tööks , loomevõimet , arukust , haridust ja põhjalikke teadmisi oma probleemi valdkonnast . <arv> jaanuaris tegi prof P. Kogerman ( <arv> ) Eesti Inseneride Ühingus ettekande inseneri ülesannetest moodsa riigi kodanikuna , kus juhtis tähelepanu tõsiasjale , et evolutsioon väljendub selgemalt neil ühiskonna tegevusaladel , mis tihedamalt kokku kuuluvad loodusteadustega . Tehniliselt arenenud ühiskonnas oleks väär inseneril piirduda ainuüksi tootmisküsimustega . Inimkultuuri tõusu , mugavuste loomise eest on ühiskond tänu võlgu füüsikule , keemikule ja insenerile . Juba seegi oleks piisav põhjus inseneril ühiskonna ja riigi juhtimises kaasa teha . Mitte juhusliku nõuandjana , vaid tegeliku juhina . Pidevuse säilitamine ühiskonna elu korraldavates normides , isegi põhiseaduses , mida nõnda südilt kaitsevad õigusdogmaatikud , saab kõne alla tulla üksnes sotsiaalselt stabiilses ühiskonnas , sama energeetilise taseme puhul . Nivoo muutumisega peab kaasas käima seadusandluse kohandamine uuele tasemele vastavaks , mis omakorda tingib normide ümberhindamise riigis . Inseneril kui tähelepanelikul vaatlejal ja täpsel mõtlejal on selle kohustuse täitmiseks paremad eeldused kui enamikul teistel . Teadus ja kunst otsivad tihtipeale õigustust olemasolule iseendas , õigutus tehnika olemasolule peitub tema teenindavas funktsioonis ( Paavel <arv>a ) . Tunnetus ja uurimine nõuavad kehade ja energia omaduste tundmist . Loova külje inseneri tegevuses moodustab kavandamine , projekteerimine , püstitatud eesmärgile vastavate kujundite saavutamine , millele järgneb tehnilise mõtte kehastamine . Sisemiste väärtuste arendamine sünnib läbi töö . Pole sugugi ükspuha , kas teeme tööd või mitte , nagu pole ükspuha , kas teeme head tööd või halba . V. Paavel ( <arv>b ) viitab siinkohal jälle Spenglerile - kõrget kultuuri kandvad rahvad on vormis . Kes soovib kindlustada oma olemasolu , peab kõikidel elualadel näitama kõrget vormi . Seda on võimalik saavutada ainuüksi pideva usina töö kaudu . Tehnika , ehitatud üles loodusteadustele , on kunst tulla toime loodusega . Tehnika olemuse ja ülesande valis oma päevakõne teemaks prof Ottomar Maddison ( <arv> ) II Eesti inseneripäeval <arv> kevadel , esitades omanäolise vaate looduse ühtsuse olemuslikule seotusele inimloovuse suursaavutustega tehnikas . Mõlemad püüavad täiuse poole . Tehnika öeldakse olevat eetiliselt ükskõikne , indiferentne . Iga riik saadab maailmaturule seda , mille poolest ta teistega võrreldes on üleolekus . Eks kehti see ka Eesti kohta . Et aga teised omavad võrreldes meiega soodsamaid toorainevarusid , tuleb eestlasel mahutada oma toodetesse rohkem vaimset ollust - intellekti - , meeles pidades , et ainult sinna peidetud vaimukülluse tõttu ollakse nõus meie toodangut ostma ja et tehnika , tähendades intellekti võitu tõrkuva mateeria üle , evib väärtust üksnes sel määral , kuivõrd täiuslik on intellekti võit mateeria üle . Olemaks võistlusvõimeline teistega , tuleb Eestil püüda tõsta võimalikult kõrgele oma kultuurilist ja intellektuaalset taset . Ainult kõrge kultuuritase , süvendatult väljaarendatud intellekt koos Immanuel Kanti neljanda riigi - potentsis , valmisolekus olevate ning ühemõtteliselt ettemääratud tehniliste ideede parimate lahenduste riigi - olemasoluga kindlustab Eestile väärilise koha teiste kultuurrahvaste seas . <arv>.<arv>. TÖÖSTUS Eesti tööstust iseloomustas üldiselt toodangu kiire kasv . Elades üle nii tõuse kui ka mõõnu , läbis tööstus oma arengus kolm järku . Esimene , aastad <arv>-<arv> , hõlmas rekonstrueerimist , ümberstruktureerimist , stabiliseerumist ja jõudsat kasvu . Ettevõtluse hoogustumise ja investeeringute suurenemise tulemusena kasvas nii tööstustoodangu maht kui ka uute töökohtade arv . Aastail <arv>-<arv> oli maailm haaratud üldisest majanduskriisist , mille mõju ulatus ka Eestisse . Siiski suutsid siseturule töötanud tootmisharud , nagu rõiva-ja põlevkivitööstus , säilitada kriisieelse tootmistaseme või koguni seda suurendada . Eesti krooni devalveerimine <arv> avas tee ekspordile ja selle kaudu majanduse elavnemisele ( Hinto <arv> ) . Tööstuse ekstensiivne arendamine ja laiaulatuslik ehitustegevus põhjustasid tööjõupuuduse . Riigi Majandusnõukogu , pidades ebamõistlikuks kutsuda tööstusesse võõrtööjõudu , nägi lahendust rõhu nihutamises tööstuse ekstensiivselt arendamiselt tootlikkuse tõstmisele ajakohase tehnika rakendamise ja töötajate kutsealase kvalifikatsiooni tõstmisega . <arv> loodud ratsionaliseerimiskomitee peamiseks tegevuseks saigi nende ülesannete lahendamine . Täiesti uue ilme sai keemiatööstus , kus kõige kiiremini arenevaks tootmisharuks tänu suurtele investeeringutele ja tugevale konkurentsivõimele välisturul tõusis põlevkivikeemiatööstus . Tootmisharu põhines kohalikul loodusvaral . Terava küttepõua lahendamiseks alustati põlevkivi kaevandamist <arv> Kohtlas , <arv> läks käiku esimene katseseade õli ajamiseks . Neli aastat kulus tehnoloogia loomisele ja <arv> alustas esimene suur õlivabrik . <arv>. aastate lõpul tõid kaevandused aastas maapinnale <arv> mln tonni põlevkivi ja õlivabrikud tootsid <arv> tuh tonni toorõli ( Raud <arv> ) . Suurt tähelepanu pöörati allmaatööde mehhaniseerimisele . Toorõlist õpiti saama kütteõli , immutusaineid , lakke , bituumenit , petrooliumi , asfalti , putukamürke jm. Riiklikule põlevkivitööstusele pakkus tugevat võistlust eratööstus . Eesti põlevkiviõli peamised tarbijad olid Soome , Rootsi , Norra ja Saksamaa . Edukalt lahendati põlevkivi kasutamine kütteks . Elektrijaamad ja suurtööstuse katlamajad töötasid eesti inseneride poolt konstrueeritud restkolletel . Alustati fosforiidi kaevandamist , Maardusse rajati fosforiiditehas . Metallitööstus kaotas I maailmasõjaga mitte ainult turu , vaid ka oma peamise tooraine ja kütusega varustaja , mistõttu enamik suurematest ettevõtetest sattusid raskustesse ja lõpetasid tegevuse . Riiklikud tellimused tagasid siiski küllalt keerulise toodangu väljalaske nagu teedeehitusmasinad , vedurid jm. Suhteliselt hästi kohanes uute majandustingimustega Fr. Krulli masinatehas , kus valmis põhiline osa põlevkivitööstuse tehnoloogilistest seadmetest . Tellimusi tuli kaugeltki . Kolmekümnendate aastate lõpul ehitati Austraalias Glen Davises firma National Oil Properity Ltd poolt eesti tehnoloogial rajanenud õlivabrik ( -pik <arv> ) . Põllumajanduse edenemine kasvatas nõudlust põllutöömasinate järele ( Essen <arv> ) . Põllutööriistad ja piimatalituste sisseseaded olid ühtlasi metallitööstuse tähtsamad ekspordiartiklid . Uue tootmisharuna rajati aparaaditööstus . Rahvusvahelisel turul tegutses edukalt Tartu telefonivabrik . Raadiotööstuse esimesed ettevõtted kasvasid välja remonditöökodadest . <arv> tegevust alustanud Raadio-Elektrotehnika Tehas ( RET ) oli juba puhtalt uue põlvkonna käitis , kus tootmise korraldamisel rakendati sihikindlalt F.W. Taylori ratsionaalsete töömeetodite süsteemi ( Tamera <arv> ) . Vastuvõtjate kõrval alustati siin ka mitmesuguste mõõteriistade ja saatejaamade tootmist . Mineraalainete töötlemise tööstuse suurimaks tootmisharuks jäi tsemenditööstus , kus õpiti tsementi põletama põlevkivi abil . Kolmekümnendatel aastatel võetud suund tulekindlale kiviehitusele tingis tellisetootmise põhjaliku ümberkorraldamise . Endistest tööstusharudest esimesena suutis tootmise teisenenud sise-ja välisturu nõudmistele ümber korraldada kodumaisel toorainel põhinev paberitööstus , peamiselt ekspordiks Kehrasse rajatud sulfaattselluloositehas seadmestati ajastu tehnoloogia parimal tasemel . <arv>.<arv>. EHITUS Eestis toimus intensiivne ehitustegevus . Ühelt poolt oli selle põhjuseks maareform , mille tagajärjel tuli endiste mõisate asemele püstitada uued eluasemed asunikele , teiselt poolt linnade kasv , seal valitsevad korteriolud , kindlasti ka nõudmine suuremate mugavuste järele . Hoonete arvult oli kogu ehitusasjandus suunatud maale , rahaliselt linnadesse . Valdavalt püstitati puitehitisi , seda ka linnades . Linnad kasvasid kaootiliselt , ainsana paistis silma väljapeetud ehitusjoonega Pärnu ( Volberg <arv> ) . Arhitekte ja insenere rakendati ehitustööde juures küll linnades , maal üksnes tähtsamate avalike hoonete puhul . Tugevalt jättis soovida nii ehitusettevõtjate kui ka -tööliste teadmiste ja oskuste tase ( Johanson <arv> ) . Ehitustegevus arenes peamiselt väikekorterite arvel . Tallinnas ja Tartus valminud eluruumidest moodustasid enamiku <arv>-kuni <arv>-toalised väikekorterid , mis kujunesid omamoodi standardtüübiks ( Neuman <arv> ) . Kuna ehitustegevus elustas tõhusalt siseturu konjuktuuri töövõimaluste loomisega ja ehitusmaterjalide toodangu kasvuga , oli valitsuse poliitika ehitustööstuse elujõulisemaks muutmise suunas tervitatav . Murrangu ehitusasjanduses tõid kolmekümnendad aastad . Kõigepealt hakati mõistma puitehituse ebaökonoomsust . Riik oli eelnenud poolteise aastakümne jooksul kaotanud sellega olulisel määral ekspordivõimalusi ning kandnud kahjusid ehitiste amortisatsiooni ja tulekindlustuse arvel <arv> mln krooni ulatuses ( Zeren <arv> ) . Võeti suund tulekindlate materjalide ja konstruktsioonide kasutamisele . Samu põhimõtteid hakati rakendama ka maaehituses . Lääneriikides õppinud või praktiseerinud insenerid tõid koju naastes sealt kaasa värsket edumeelset ehitusmõtet , mitte üksnes ehitustehnilist , vaid ka -korralduslikku . Uute ideede tutvustamiseks hakati korraldama ehitusnäitusi . Ehituspraktikasse ilmusid uued otstarbekad ja materjalisäästlikud tarindid - puitsõrestikseinad , tellistest kergseinad , täiustati tehnosüsteeme , suuremad hooned varustati keskkütte ja sooja veega . Uutele alustele seati ehitustööliste väljaõpe . Lisaks mitmesugustele koolidele avas kursused ehitustöölistele ka Ehitusasjanduse Ühing . Hoolimata sellest jäi ehitustöö Eestis esialgu veel käsitöönduslikuks . Siiski valmis rida silmapaistvaid ehitisi . Kadrioru staadioni tribüünist kujunes tänu selle funktsionaalsusele ja konstruktiivsele täiuslikkusele <arv>. aastate ehituskunsti musternäidis , kus kujukalt avalduvad andeka arhitekti ja kõrgtasemelise inseneri teineteist täiendava koostöö viljad ( Kulbach <arv> ) . Veel väärivad selleaegsest ehitusloomingust tähelepanu mitmed koolihooned , elamud , sillad ja linnapiirkonnad Tallinna kesklinnas . Arhitektide töös märgiti tunnustust väärivate joontena rahulikkust , materjalikohasust , konstruktsioonitunnetust ja ehitise funktsioonidega arvestamist ( Bölau <arv> ) . Ehitustööstus arenes eriti kiiresti kolmekümnendate lõpuaastatel , mitmekordistus ehitusettevõtete arv , paranesid töökultuur ja kvaliteet . <arv>.<arv>. KOMMUNIKATSIOON Määrav koht siseriiklikus liikluses oli raudteedel . Uusi teid ehitati <arv>-<arv> juurde <arv> km , sellest kolmveerand kitsarööpmelised . Kokku oli raudteid <arv> km . Rajati metsaekspordi seisukohalt olulised Riiselja-Orajõe-Ikla ja Sonda-Mustvee liinid . Lelle-Papiniidu kitsarööpmeline tee hõlbustas ühendust Pärnuga ja Rapla-Virtsu teelõik Läänemaa ja saartega . <arv>-<arv> loodi uue laiarööpmelise teega otseühendus Tartu ja Petseri vahel . Vedurid viidi üle alul põlevkiviküttele , seejärel põlevkiviõlile . Tänu Ellamaa jõujaama töösseandmisele sai võimalikuks Tallinn-Pääsküla teel panna käima elektrirongid . Elektrile viidi üle ka Tallinna tramm . Raudteedel ehitati üle <arv> silla , neist suurim , Eestis konstrueeritud ja valmistatud <arv> m pikkune terassild üle Narva jõe ( Maddison <arv> ) . Raudteede tööea tõstmiseks võeti kasutusele põlevkiviõliga immutatud liiprid , milleks Valka rajati immutustehas . Maanteed olid vabariigi algusaastail kehvas seisus , eriti vilets oli sildade olukord . Üksikuid kivisildu leidus vaid Põhja-Eestis , liiklemine üle suuremate jõgede käis enamasti parvedel . Korra loomiseks teedemajanduses asutati maanteede valitsus , mille ülesandeks seati uute teede ja sildade ehitamine , korrashoid toimus naturaalkohustuse korras . <arv>-<arv> kuulusid teed maavalitsuste pädevusse . Ehitati või parandati kapitaalselt ligi <arv> km teid ja ehitati <arv> uut silda , sh Vabadussild Emajõel Tartus , Jõgisuu sild Keila jõel ja Jõesuu sild Vasalemma jõel . <arv> algas maanteede seaduse alusel maanteekorralduse reform . <arv>-<arv> ehitati teedekapitali arvel <arv> km kõvakattega ja <arv> km kruusateid , <arv> uut silda ja kohendati põhjalikult <arv> silda . Tähtsamatest uutest sildadest olgu märgitud Pärnu Suursild , Pirita sild Tallinnas , Kärevere ja Tõravere sild Tartumaal , Tori sild Pärnumaal ja Pikasilla sild Valgamaal . Kujunes välja kohalik sillaehitajate koolkond , ehitati rohkem suursildu kui kunagi varem , veelgi valdavamaks said erinevates tarindussüsteemides raudbetoonsillad ( Matve <arv> : <arv> ) . Järgmiseks suuremaks tööks oli kavandatud üle Viljandi kulgeva Tallinn-Riia magistraaltee väljaehitamine . Teetöödeks ja korrashoiuks vajalikud teehöövlid valmisid kohapeal “ Ilmarises ” . Linnade heakorrastamisel asus tähtsal kohal tänavate sillutamine , paremas seisus olid siin suuremad linnad . Tallinnas jõuti kõik tänavad sillutise alla viia <arv>. aastaks ( Toompark <arv> ) . Üldse oli Eesti linnade tänavatest sillutamata veidi üle poole , peamiseks põhjuseks hõre asustus . Suurt tähelepanu pöörati mereteede korrastamisele . Tallinna sadam varustati uue muuli ja muude vajalike rajatistega , püstitati ajakohane reisijatehoone , ehitati ümber elevaator , parandati ühendust linnaga . Põhjalike ümberehitusi viidi läbi samuti Pärnus ja Paldiskis , ehitati ja seati korda sadamad Vergis , Triigis , Rohukülas , Virtsus ja mujal . Mereteede tähistamiseks rajati arvukalt uusi tuletorne , neist paarkümmend raudbetoonist . Tõhusat tööd tehti sadamate ja mereteede süvendamisel Tallinnas , Pärnus ja Narva-Jõesuu merekanalis . Vabariigi algusaastatel jätkus randades endiste aegade eeskujul suurte purjelaevade ehitamine . <arv>. aastal algas üleminek aurulaevadele . <arv>. aastal kuulus kaubalaevastikku <arv> alust , millest <arv> olid purjekad . Eesti lipu all tegutses viis välisreisiliini . Sisevete reguleerimisel toimusid suuremad tööd Peipsi järvel ja Narva kärestikel , ehitati sadam Mustveesse , süvendati Emajõge , Kasarit , Paalat ja Võhandut . Süvendustöödel oli otsene kultuurtehniline mõju ka põllumajandusele ( Leppik <arv> ) . Esimesed posti-ja reisiveolennud tehti Eestis <arv> sõjaväelennukitel . Järgmisel aastal asutati lennundusettevõte “ Aeronaut ” , mis välisliinide kõrval arendas lennuühendust ka sisemaal . Selts rajas Tallinnas kaks lennusadamat ja korrastas lennuväljad Pärnus ja Viljandis . Seltsi <arv> lennukist <arv> olid ehitatud Eestis , mida selleaegsetes oludes tuleb pidada erakordseks saavutuseks . Lennukite ehitamise algatuse haaras hiljem oma kätte Tallinna Õhuasjanduse Ühing , kes ehitas esimesed kolm lennukit Saksast ja Poolast saadud jooniste järgi , <arv> jätkati lennukite ehitamist juba eesti inseneride projektide põhjal . Kuna kogemused näitasid , et meie lennukikonstruktorite töö suudab täiesti võistelda välismaiste konstruktsionidega , alustas ka Eesti Aeroklubi õppelennukite ehitamist , võttes aluseks eesti projektid . Lennuohutuse tagamiseks rajati peilingaatorjaam Ülemistele . Side alal oli ulatuslikumaid ettevõtmisi Tallinna ja Tartu telefoniside üleviimine automaatsüsteemile ( Nurm <arv> ) . Ühenduse pidamiseks Lääne-Euroopaga rajati Haapsallu üldkasutatav raadiotelegraafijaam . Kuna Lätil ja Soomel võimsad raadiosaatjad puudusid , saadeti ka sealt läänesuunalised telegrammed Eesti kaudu . <arv> suvel toimusid Haapsalu saatja meeskonna algatusel esimesed ringhäälingu katsesaated Eestis . Korrapärast tegevust alustas ringhääling <arv>. aastal ( Olbrei , Wõrk , Sillart <arv> ) . Lasnamäele püstitati <arv> kW saatja , mis aga ei suutnud kogu riiki leviga rahuldavalt katta . Olukorda ei toonud leevendust ka abisaatja paigutamine Tartusse . Ringhäälingu riigistamisel <arv> asuti otsima uut asukohta saatjale , milleks mõõtmiste põhjal osutus Türi . Riigi Ringhäälingu uus saatja , sellase Euroopa moodsamaid , valmis <arv> ja varustati Ameerikast hangitud <arv> m vabaltseisva terasmastiga , esimese omataolisega kontinendil ( Stürmer <arv> ) . Tallinnas valmis ajakohane stuudiohoone . Merel viibivate laevadega suhtlemiseks oli ette nähtud Kopli rannaraadiojaam . <arv>.<arv>. ENERGEETIKA Eesti riik sündis terava energiakriisi tingimustes . Sõda oli halvanud kivisöe juurdevoolu . Tööstuses , raudteel ja olmes kasutati kütteainena peamiselt puitu , mille varumine ei suutnud sammu pidada järjest suureneva nõudlusega . Metsade kiire kahanemine sundis piirama halupuidu kasutamist , asendades selle osaliselt turba ja põlevkiviga . Turbatootmise otsustavaks suurendamiseks ei jätkunud masinaid ega tööjõudu . Põlevkivi kütteainena oli uus . Selle kasutamiseks puudusid vähimadki kogemused , pealegi erines põlevkivi oma omadustelt tugevasti kõigist senituntud kütustest . Juba esimesed katsetused näitasid , et selle põletamiseks läheb tarvis täiesti teistsuguseid tingimusi ja koldekonstruktsioone ( Truu <arv> ) . Neist raskustest ülesaamine osutus oodatust aga palju keerukamaks . Võimatu oli leida vajalike teadmistega tehnikaasjatundjaid isegi tuntud välisfirmadest . Ka nõudis põlevkivile kohaste kollete projekteerimine ja ehitamine märkimisväärseid rahalisi kulutusi . Tööstuse juhid olid nõus küttemajandust ümber korraldama üksnes tingimusel , et pakutaks valmis projektlahendusi kolletele . Kõige selle tõttu levis põlevkivi esialgu äärmiselt visalt . Seesuguses sundseisus püüti alates aastast <arv> kõigepealt käima saada turbatööstust . Esimeseks suuremaks turbatootjaks kujunes Riiklik Kütteainete Keskkomitee . Aja jooksul asutati rida riiklikke , omavalitsustele kuuluvaid ja eraturbatööstusi , samal ajal laienes ka labidaturba võtmine . Küttepuidu tarbimise vähenemisele tööstuses järgnes puiduhindade järsk kukkumine , mis omakorda sai saatuslikuks turbatööstusele . Energeetika arendamisel hakkas tundma andma üleriigilise koordineeriva keskuse puudumine . Kuna elektrijaamade ja -võrkude valdajaiks olid linnad , tööstusettevõtted ja mitmesugused asutused ning seltsid , puudus koostöö üksikute jaamade vahel ja kogu jõumajanduse areng kulges tahes-tahtmata sihipäratult . Eesti Inseneride Ühingu algatus vastava keskuse loomiseks ei leidnud alul valitsusasutustes toetust , mispeale otsustati tegutseda iseseisvalt , moodustades ühiskondlikel alustel tegutseva jõukomitee . Viinud läbi energiavarude analüüsi ning prognoosinud võimalikke arenguid , valmis komiteel <arv>. aastaks esimene Eesti ülemaalise elektrifitseerimise kava ( Kink <arv> ) . Koormuse tasakaalustamiseks pakuti välja tselluloosivabriku rajamise idee Narva . Kava elluviimine nõudnuks <arv> mln krooni , kaasa arvatud hüdrojõujaama püstitamine Narva kosele ühes Peipsi järve veetaseme reguleerimisega . <arv>. aastatel kujunenud majanduslik situatsioon tõotas energeetika arendamiseks küllalt soodsaid võimalusi . Rohkem energiat vajas tööstus , mõningat edasiminekut jõuseadmete rakendamisel võis märgata põllumajanduses . Põlevkivivarude näol oli olemas arvestatav energiaressurss . Et aga põlevkivi tähendas ühtlasi hinnalist tooret keemiatööstusele , tuli viimase laiendamiseks mõelda uute energeetiliste võimsuste kasutuselevõtule . Jõuseadmete töösse rakendamisel osutus mõistlikuks ühtne tegevuskava vastavalt kohalike looduslike jõuallikate kasutusvõimalustele ja kapitaliinvesteringute otstarbekusele . Sai selgeks , et energeetika arenemisel tuleb edaspidi toetuda läbimõeldud sihikindlale tegutsemisele . Viimane saigi <arv> ellu kutsutud Eesti Rahvusliku Jõukomitee ( ERJ ) tegevusjooneks ( Radik <arv> ) . Nähti ette kõigi võimalike energiaallikate arvelevõtt , nende rakendamise tehnilismajanduslilike aluste selgitamine ja ülemaalise energiavõrgu kavandamine . <arv> sügisel toimus Washingtonis III ülemaailmne jõukonverents . Korraldajamaa ettepanekul valiti kokkutuleku juhtmõtteks rahvuslik jõumajandus , millega insenerkonnale koputati südamele pöörata energeetika tehniliste küsimuste lahendamise kõrval enamat tähelepanu sellega seonduvatele rahvamajanduslikele ja sotsiaalsetele nõuetele . Eestile viljakaks osutusid ka arutelud kavakindla lähenemise üle rahvuslike energiaallikate rakendamisel ning energia jaotuse ratsionaliseerimisel ( Veerus <arv> ) . Tegeldes küll kogu energiamajandusega , keskendus Rahvuslik Jõukomitee tähelepanu elektroenergeetikale ja elektrifitseerimisele , kui kõige perspektiivsemale suunale . Elektrifitseerimise üldkava koostamiseks moodustati komisjon , kes visandas lähtekavandi tähtsamate jõujaamade ja ülekandeliinidega ning määras majandusarvutuste alused . Elektrifitseerimist käsitleti üldkavas energialiikide kasutamise ümbermoduleerimisena , seni tunduvas osas mehaanilise energia asemele astus elektrienergia . Seega kujunenuks elektrifitseerimisest esmajoones energiamajanduse ratsionaliseerimine . Elektrifitseerimise üldkava jõudis avalikkuse ette <arv> kevadel . Elav mõttevahetus selle ümber puhkes II Eesti inseneripäeval , kus üks põhiettekandeid oli pühendatud riigi energiamajandusele ( Veerus <arv> ) . Kava tegelikuks rakendamiseks loodi aktsiaselts Elektrikeskus , milles juhtiv osa kuulus riigile . Ehk küll sügisel puhkenud Teine maailmasõda ei võimaldanud elektrifitseerimise üldkava teostada , oli insenerkonna poolt astutud väga oluline samm Eesti energiamajanduse tuleviku mõtestamisel . Eesti Tehnika Selts ( ETS ) loodi Tallinnas <arv> sügisel , esimene koosolek peeti <arv>. novembril . Seltsi liikmeteks võisid astuda kutselised tehnikainimesed , aga ka kõik teised , kes seltsi sihtide saavutamise nimel olid nõus koostööd tegema . Eesti Tehnika Seltsi eesmärgid olid : · loodusvarade tundmaõppimine ,  · omaabi korraldamine . Nende eesmärkideni jõudmiseks peeti vajalikuks : · anda välja tehnikakirjandust , · asutada tehnikaajakiri , · avada koole ja raamatukogusid , · rajada laboratooriume , kabinette ja kollektsioone , korraldada tehnikakongresse , näitusi ja uurimisretki . ETS pidas tähtsaks , et riik toetaks tööstuslikke algatusi ja tööstus seotaks teadusega . Eeskuju nähti lääneriikides , kus sõja lõppedes kõikjal rajati rakendusteaduslikke uurimis-ja katseasutusi . Asutava Kogu rahaasjade komisjoni ettepanekul loodi riigi majandusnõukogu , mis hakkas koordineerima tööstuslikku tegevust üle riigi . Rahaasjade komisjoni enese juurde asutati majanduspoliitika sektsioon ülesandega selgitada kohalikke loodusvarasid kasutava tööstuse tulevikuvõimalusi , samuti uute elektrijaamade , sadamate ja raudteede rajamise vajadust . Kõik need sammud eeldasid haritud tehnilise tööjõu olemasolu ja tegema pingutusi selle ettevalmistamisel . Vajadusele tõhustada valitsuse ja omavalitsusasutuste vahelist koostööd kutsehariduse edendamisel juhtis tähelepanu ka <arv> sügisel kokku tulnud teine ülemaaline tööstusettevõtjate kongress . Selguse saamiseks tööjõuturul valitsevas olukorras moodustas ETS tehniliste tööjõudude korraldamise komisjoni . Oluline töösuund ETSil oli tehnikakirjanduse väljaandmine . Tehnika oskussõnavara saamiseks moodustati keelekomisjoni . Rahaliselt toetas ettevõtmist kirjastusühisus “ Rahvaülikool ” . Vastsed oskussõnad jõudsid avalikkuse ette seltsi ajakirja vahendusel . Väljaanne pakkus oma veerge ka keelevaidlusteks , millist võimalust laialt kasutati . Selleaegsest sõnaloomest on igapäevakeelde juurdunud sõna joonlaud . Hiljem keelekomisjonist loobuti ja sellealast tööd hakkas juhtima seltsi juhatus , vastavalt vajadusele eri-ja keeleteadlasi abiks kutsudes . Põhitähelepanu koondati kolmele valdkonnale : elektrotehnika , maamõõtmine ja raudteeasjandus ( Hacker <arv> ) . Kokku tuli seltsi vahendusel käibele kuni paarsada uut tehnikaalast oskussõna . Seltsi pingutuste vilju omakeelse tehnilise sõnavara soetamisel ja tehnikakirjanduse rajamisel hakkab märkama <arv>. aastate lõpust , mil ilmus ridamisi eesti autorite kirjutatud kõrgkooli tehnikaõpikuid . Selts osales aktiivselt seadusloomes ning riigi tööstuse ja energeetika arengukavade koostamises . Oma esindajate kaudu võttis selts osa asutuste ja erinevate küsimuste lahendamiseks moodustatud komisjonide tööst . Eesti Tehnika Seltsi tähtsamad saavutused : · aluse rajamine insenerikoolitusele Eestis Tallinna tehnikumi näol , · tehnilise tööjõu korraldamise komisjoni töösse rakendamine , · “ Eesti Tehnika Seltsi Ajakirja ” ja “ ETS Tehnilise Ringvaate ” käivitamine , · keelekomisjoni loomine ja tegevus eesti tehnikaoskuskeele arendamisel . Seltsi osavõtul viidi läbi : · rahvusvaheline võistlus põlevkivikollete konstruktsiooni ja · maareformi tulemusel tekkinud uute talude hoonestuskavade saamiseks . Olgu märgitud ka see suur töö , mida selts tegi Eesti oludele sobivate põllutööriistade ja masinate väljatöötamisel ja tootmise ettevalmistamisel . Eesti insenerikooli käivitajaks tuleb lugeda Eesti Tehnika Seltsi , eesti insenerihariduse taseme määras ja kindlustas aga Eesti Inseneride Ühing . Eesti Inseneride Ühingu ( EIÜ ) asutamiskoosolek toimus <arv>. märtsil <arv>. Sügisel loodi ühingu tööorganid , milleks esialgu olid teaduskomisjon , majanduskomisjon ja inseneride tööbüroo , hiljem lisandusid juriidiline komisjon ja töökorralduskomisjon . Ühingu juures tegutses mäesektsioon . Kavas oli ka teedeinseneride sektsiooni moodustamine , mis aga kujunes omaette ühinguks . Eesti Inseneride Ühingu eesmärgid olid : · liikmete kutseline tehnikateaduslik ja ühiskondlik koondamine , · riigi majanduselu arendamisele kaasaaitamine , · liikmete kutse-ja majandushuvide kaitsmine . Nende eesmärkideni jõudmiseks peeti vajalikuks : · korraldada kursusi , ettekandeid , õppereise ; · anda välja kirjandust , · kutsuda kokku kongresse , · võtta osa kutseküsimuste alhendamisest , tehniliste normide ja seaduseelnõude algatamisest , koostamisest ja elluviimisest ; · lahendada kutse-eetika küsimusi , · hoolitseda inseneride erialase rakendatuse eest . Oma esmaseks ülesandeks pidas ühing inseneritöö maine jaluleseadmist , mis pikka aega kestnud sõja tõttu oli madalseisus . Suurt tähelepanu pöörati inseneride kutseõiguste kaitsmisele . Arusaamatuste vältimiseks ja tehniliste õppeasutuste liigitamiseks lõpetanute õiguste määratlemisel loodi Haridusministeeriumi juurde tehnikaeriteadlaste registreerimise komisjon . Inseneride ühingu näol ilmus Eesti avalikku ellu ühiste huvide ja vaadetega teotahteline haritlaste koondis , mis aja kulgedes täitis järjest otsustavamat osa riigi tehnika , jõumajanduse ja tööstuse suundumuste kujundamisel ( Kink <arv>b ) . Ühingu algatusel ja kaastegevusel võttis Riigikogu <arv> vastu inseneride , arhitektide ja tehnikute kutseõiguste seaduse . Ka kehtestas ühing inseneritöö tasumäärustiku . Teine tähtis küsimustering , millega ühing pidevalt tegeles , oli tehniline haridus , eriti kõrgema tehnikahariduse korraldamine Eestis . Ühing kaitses taganematult seisukohta , et insener peab koolituse saama kodumaal , mitte võõrsil . Tallinna Tehnikumi saatuski võinuks teistsuguseks kujuneda , kui algusest peale oleks kõrghariduse suhtes tunnustatud vaateid , mida esitas ühing . <arv> hakati välja andma ajakirja “ Tee ja Tehnika ” , mida <arv> jätkati koos Eesti Arhitektide Ühingu ja Eesti Keemikute Seltsiga nimetuse all “ Tehnika Ajakiri ” . Oma teaduskomisjoni kaudu osales EIÜ tehnikaoskuskeele arendamises ja Tartu Õpetajate Seltsi kutsekooliõpetajate koondise algatusel ettevõetud tehnika sõnaraamatu koostamises . EIÜ tegi algust riigi energeetiliste võimaluste väljaselgitamisega . Ühenduses tööstuse laienemisega kerkis rida lahendamist ootavaid küsimusi , pakilisim neist - Eesti kaupade konkurentsivõime välisturul . Lõhet kohaliku ja tööstuslikult arenenud naaberriikide tootlikkuse vahel oli võimalik ületada üksnes tööstuse otsustava kaasajastamise teel ( Erit <arv> , Horm <arv> ) . Uute energeetiliste võimsuste kasutuselevõttu ja kapitaliinvesteeringuid tasakaalustava tegevuskava väljatöötamine jäi ERJ peale . Kokkuvõtete tegemiseks , samuti aga üldsuse teavitamiseks olukorrast inseneriasjanduses ning riigi tehnilis-majanduslikust arengust hakkas ühing läbi viima inseneripäevi . Esimesel , <arv> toimunud inseneripäeval keskenduti tööstuse ja ehituse probleemidele . Põhiliste edasiliikumise teedena nähti tootmise moderniseerimist , oskustööjõu laialdasemat rakendamist ja inseneriharidusega seotud küsimuste lahendamist . II Eesti inseneripäeval ( <arv> ) olid vaatluse all riigi üldise elektrifitseerimise kava ja põlevkivitööstus , eriti selle koht riigi majanduse energeetilisel kindlustamisel . EIÜ tegevust riigi insenerkonna organiseerimisel tuleb hinnata nii omariikluse arengu kui ka inseneride kutseõiguste tagamise seisukohalt . <arv> läks kutseõiguslike küsimuste lahendamine inseneride ühingu algatusel ja osavõtul loodud omavalitsuse Insenerikoja pädevusse . <arv>.<arv>. EESTI KEEMIKUTE SELTS Esimeseks iseseisvas Eestis asutatud teaduslikuks tehnikaühinguks sai keemikuid ühiseks kutsealaseks tegevuseks koondanud <arv> loodud Eesti Keemikute Selts ( EKS ) . Õppinud keemikute kõrval võisid esialgu sellesse kuuluda ka tegelikus töös omandatud keemiateadmistega isikud . <arv> põhikirja uuendati , laiendati tegevushaaret ja täpsustati tööülesndeid . Liikmetelt nõuti nüüd keemiaalast kõrgharidust . Eesti Keemikut Seltsi eesmärgid olid : · keemikute ühendamine ühiseks kutsealaseks tegevuseks , · keemiateaduse ja -tööstuse ning üldise majanduselu arendamine , · keemikute kutsehuvide toetamine ja kaitse . Nende eesmärkideni jõudmiseks peeti vajalikuks : · korraldada loenguid , kursusi , õppereise , · asutada laboratooriume ja ettevõtteid , · kutsuda kokku keemiakongresse , · osaleda tehniliste normide algatamises ja väljatöötamises , · lahendada keemikute kutse-eetikasse puutuvaid küsimusi . Selts oli osaline Riigi Kesklaboratooriumi loomises , kuhu vabariigi algusaastatel koondus põlevkivi , fosforiidi ja tervismuda alane uurimistöö ( Dreyer <arv> ) , mis hiljem jätkus Riiklikus Katsekojas , ülikoolides ja tööstuslaboratooriumides . Tarbekeemiatoodete nappusest ülesaamiseks kutsuti ellu keemiatööstuse komisjon . Algusest peale otsiti võimalusi välissidemete arendamiseks . Ülemaailmse keemikuid koondava Rahvusvahelise Puhta ja Rakenduskeemia Liiduga ( International Union of Pure and Applied Chemistry , IUPAC ) ühines EKS organisatsiooni V kongressil Kopenhaagenis ( <arv> ) . Seltsi aktiivsus tõusis märgatavalt <arv>. aastatel : asuti korrastama keemikute kutseõigusi , otsiti teid keemikkonna kutseoskuste süvendamiseks , tegevusse rakendati keemikute tööbüroo ( Puksov <arv> ) . Tihenes koostöö EIÜga . Viimase väljaantav “ Tehnika Ajakiri ” sai ühtlasi ka keemikute häälekandjaks , kus korrapäraselt ilmusid keemia erinumbrid . <arv> saatis selts märgukirja valitsusele nõudega osutada senisest suuremat tähelepanu olukorrale tööstuses . Inseneride kutsehuvide kaitsmisel arendati koostegevust teiste inseneriühendustega , selts oli osaline Insenerikoja seaduse ettevalmistamises . Teravalt sekkuti keemiainseneride ettevalmistamise ümber puhkenud vaidlusse , pidades ainuvõimalikuks nende koolitamist kohapeal , siinseid olusid arvestades ( Mikkal , Siirde <arv> ) . Uued õppekavad tehnikaülikoolis keemiainseneride õpetamiseks valmisid keemikute seltsi osavõtul . Põlevkivikeemia edasiminekule aitas kaasa algul Tartus , hiljem Tallinnas tegutsenud õlikivide uurimise laboratoorium , kuid uuringuid tehti ka väljaspool ülikoole . Keemiaalase insenerimõtte areng leidis väljundi jõulises keemiatööstuse esilekerkimises . Käiku läksid mitmed uued põlevkivikeemia- , sh õli-ja bensiinivabrikud , tarbekeemiaettevõtted , sulfaattselluloositehas Kehras . <arv>. aastaks moodustasid keemiatööstuse suurettevõtted ühe neljandiku Eesti suurettevõtetest , andes samas toodangu koguväärtusest ühe kolmandiku . <arv>.<arv>. EESTI ARHITEKTIDE ÜHING Eesti Arhitektide Ühing ( EAÜ ) asutati <arv> eesmärgiga koondada arhitekte ühisele tegevusele arhitektuurilise kultuuri edendamiseks . Ühingu tegevuse kõrgperiood langes aega <arv>. aastate lõpust kuni <arv>. aastate keskpaigani . Esimeste aastate tagasihoidliku tegevuse üheks põhjuseks võib lugeda asutajaliikmete ebaühtlast koosseisu . Tegusamaks muutus olukord siis , kui kümnendi teisel poolel hakkas õpingutelt tagasi Eestisse saabuma teotahtelisi eelarvamustevabu noori arhitekte . Kohapeal koolitas arhitekte Tallinna Tehnikum ( Kalm <arv> ) . Pärastpoole jäi ühingu tegevus mõneti Insenerikoja varju , kes võttis üle mitmed seni ühingu pädevusse kuulunud tegevusliinid . Oma häälekandjat arhitektidel polnud , küll osaleti koos Eesti Inseneride Ühingu ja Eesti Keemikute Seltsiga “ Tehnika Ajakirja ” väljaandmisel . Avaldatud materjalide põhjal saab jälgida vaidlusi Tallinna ehitusplaani , Vabaduse väljaku ruumilise kujunduse , Pärnu südalinna väljaehitamise jpm küsimuste üle . EAÜ oli Comit© permanent international des architectes ( CPIA ) ja International Federation for Housing and Town Planning liige . Sihilt jagunesid arhitektide ühingu tegemised omavahelisteks kutsekorralduslikeks ja ühingust väljapoole suunatud arhitektuuri ja ehitusasjandust edendavateks . Sama on täheldatav publikatsioonide puhul . Kui EAÜ väljaandel ilmunud “ Ehituskäsiraamat ” ( <arv> ) oli esmajoones suunatud arhitektidele , sisaldades ehituslikke arvutusi ja projekteerimisandmeid , siis “ Eesti Arkitektide Almanak ” ( <arv> ) avalikkusele . Sealt leiame esindusliku ülevaate Eesti arhitektide silmapaistvamatest töödest . Ehitusseaduse vastuvõtmiseni jõuti <arv>. aastal . Ühing osales ka muinsuskaitseseaduse ettevalmistamises . Esines veel mitmesuguseid vähemaid vabatahtlikke erialakoondisi , mille ridadesse kuulus arhitekte . Aastail <arv>-<arv> teguytses Tallinnas Eesti Arkitekt-Kunstnikkude Koondis , mille liikmed kohustusid tunnistama ehituskunsti mitte ehitusalana , vaid kõrgema kunstina , nähes seejuures oma peamist eesmärki eestipärase arhitektuurijoone väljaarendamises . Mõnelgi puhul andis arhitektide ühingu silmatorkav Tallinna-kesksus põhjust kohalike ühenduste sünniks , kus arhitektid koopereerusid tavaliselt inseneridega . Nii koondusid Pärnus tegutsenud insenerid oma ühingusse , mis oli avatud ka arhitektidele . Ühine koondis oli ka Tartu arhitektidel ja inseneridel . <arv>. aastal registreeriti iseseisva organisatsioonina Tallinna Tehnikumi lõpetanud inseneride ja arhitektide kogu . <arv>.<arv>. INSENERIKODA Insenerikoda ( IK ) moodustati <arv> riigivanema dekreedina antud seaduse põhjal . Nagu teisedki sellased kojad kutsuti ka Insenerikoda ellu riiklikes huvides ühiskonna korraldamiseks , millele vastavalt lasusid tal mitmed riiklikud kohustused . Koda asutati inseneride , arhitektide , keemiainseneride ja keemikute kutsehuvide kaitseks ja nende kutselise tegevuse järelevalveks ( Mõttus <arv> ) . Koja tegevus algas <arv>. aastal . Inseneride avalik-õigusliku kutseorganisatsioonina oli Insenerikoja ülesanne :  Kojal oli viis sektsiooni : arhitektuuri- , ehitus- , keemia- , elektri-ja mehaanikasektsioon . Lisaks neile moodustati teaduslik ja tehnilise hariduse korraldamise toimkond . Esindajate kaudu oli koda esindatud Eesti Rahvuslikus Jõukomitees , Eesti Rahvuslikus Ehituskomitees , Ratsionaliseerimise Komitees jm. organisatsioonides . Töötati välja IK liikmetega täidetavate riigi-ja omavalitsusasutuste ning ettevõtete ametikohtade loetelu , samuti insenerikohtade loetelu eraettevõtetele . Koja tegevliikmetest insenerid , arhitektid , keemiainsenerid ja keemikud said uue kutsetegevuse seaduse järgi õiguse vastavalt oma erialale esineda haldusasutustes isikute volitusel , kelle ülesandel nad teostasid kutsealalist tööd , samuti esineda volinikuna haldusasjus , patentidesse , kaubamärkidesse ning tööstuslikesse joonistesse ja mudelitesse puutuvates küsimustes . Varem kuulusid need õigused üksnes advokaatidele . Olulist tööd tehti inseneride ja arhitektide tasumäärade reguleerimisel . Täispingega tegutses koja tööbüroo , kuna <arv>. lõpuaastail hakkas Eestis järjest enam tunda andma inseneride nappus . Kuid koja tegevus ei piirdunud kutseala korrastamisega , kaasa töötati ka mitmesuguste seaduseelnõude ja eeskirjade ettevalmistamisel ja läbivaatamisel , millest olgu märgitud järgmised : tööstusseadus , ehitusseadus , jõuvankrite seadus , õppejõudude teenistusseadus , raadiomäärustik , elektriliinide ehitusmäärustik jmt. Järjekindlalt arutas koja juhatus insenerihariduse ja tehnilise keskhariduse edendamist ( Uesson <arv> ) . Koda toetas arhitektuuri ja elektrotehnika eriala avamist Tallinna Tehnikaülikoolis . Tehnikateadmiste rahva sekka viimiseks hakkas Insenerikoda <arv>. aastal välja andma populaartehnilist kuukirja “ Tehnika Kõigile ” . Tehnikakirjanduse välja andmiseks asutati kooperatiivsetel alustel tegutsenud ühisus Tehniline Kirjastus , mille vahendusel jõudis lugejateni rohkesti inseneritöös vajalikke käsiraamatuid ja muid teoseid . <arv>.<arv>. AKADEEMILINE TEHNIKA SELTS Seoses tehnikateaduskonna avamisega Tartus asutati seal <arv> Akadeemiline Tehnika Selts ( ATS ) . Liikmeteks võisid olla ülikooli õppejõud ja üliõpilased , endised Tallinna Tehnikumi üliõpilased ja lõpetanud insenerid ning teised tehnilise kõrgharidusega isikud . Akadeemilise Tehnika Seltsi eesmärgid olid : · tehnikaküsimuste tundmaõppimine , · tehnikateaduse ja -hariduse edendamine , · tehnikakultuuri tõstmine ja tutvustamine . Nende eesmärkideni jõudmiseks peeti vajalikuks : · korraldada arutelusid , töökoosolekuid , õppereise , · asutada tehnikaraamatukogu , · ergutada ühist tegevust Eesti tehnika arengu heaks . Selts soovis olla kohaks , kus üliõpilased tutvuksid tegutsevate inseneridega ja nende kaudu tegeliku inseneritööga ( Akadeemiline <arv> ) . Teaduskonna Tallinna üleviimise järel ja seal tehnikainstituudi töösse rakendamisega seltsi tegevus soikus . Siiski tuleb hinnata selle kohta uue põlvkonna tehnikainimeste ühendamisel ja tehnilise mõttelaadi virgutamisel . Ühenduse ridadest sirgus arvukalt tunnustust leidnud insenere ja teadlasi . <arv>.<arv>. TALLINNA TEHNIKUM Eesti Tehnika Seltsi tähtsamaid eesmärke loodusvarade tundmaõppimise ja tööstuse edendamise kõrval oli tehniliste ja praktiliste oskuste levitamine ning tööjõu ettevalmistamine tehnikaaladele . Tallinna Tehnikum alustas tegevust <arv>. septembril <arv>. Saksa okupatsioonivõimude vastuseisu tõttu kasutati algul nimekuju - Eesti Tehnika Seltsi tehnilised erikursused . Osakondi oli vastavalt õpetatavatele erialadele kuus : masinaehitus , elektrotehnika , laevaehitus , inseneriehitus , hüdrotehnika ja arhitektuur . Kursuste tööruumid paiknesid A.M. Lutheri uue mööblivabriku hoones . Järgmisest sügisest jätkati Kanuti gildi majas Pikal tänaval , kust <arv> koliti ümber Koplisse endise Vene-Balti laevatehase peahoonesse . <arv>. mail <arv> kinnitas Asutava Kogu seadusandlik delegatsioon Tallinna Tehnikumi põhikirja , millega kool kuulutati riiklikuks õppeasutuseks . Tehnikum pidi koolitama tegelikinsenere ja tegelikarhitekte ning tehnikuid . Põhikirja järgi jagunes kool eeltehnikumiks ( kestusega <arv> semestrit ) , tehnikumi alamastmeks ( <arv> semestrit ) ja ülemastmeks ( <arv> semestrit ) . Eeltehnikum oli eelastmeks tehnikumile , valmistades algkooli lõpetajaid ette tehnikumis õppimiseks . Tehnikumi alamaste valmistas ette tehnikuid , ülemaste tegelikinsenere ja tegelikarhitekte . Eeltehnikum tegutses kuni <arv> , siis muudeti riiklikuks tehnikagümnaasiumiks . Siitpeale võeti tehnikumi üksnes keskkooli lõpetanuid . Pakutav erialade valik aastate lõikes varieerus , millele vastavalt muutus ka osakondade loetelu . Esialgsetele erialadele lisandusid pärastpoole maamõõtmine , kultuurtehnika , tehniline keemia ja mereinsener-mehaanika . Üliõpilaste arv saavutas maksimumi <arv>. aastal - <arv> , et siis uuesti vähenema hakata , kuna uute üliõpilaste juurdevool lakkas . Esimesed lõpetajad jõudsid lõpuprojektide kaitsmiseni <arv> sügisel , viimased kaitsmised toimusid <arv> kevadel . Analüüsides lõpuprojektide temaatikat , tuleb tõdeda tööde elulisust ja head ühilduvust neil aegadel Eestis päevakorras seisnud tehniliste ja uurimuslike probleemidega ( Seidra <arv> ) . Aastatel <arv>-<arv> Tallinna Tehnikumi juures töötanud laevamehaanikute koolis said hariduse <arv> meremeest , <arv>-<arv> tegutsesid tehnikumi juures tööstuslike kutsekoolide tehniliste ainete õpetajate ettevalmistamise kursused . <arv>. aastate alguseni puudus Eestis tehnikauuringuid korraldav ja suunav teaduskeskus . Tallinna Tehnikum alustas tegevust õppeasutusena . Esimene asutus , mis eesmärgistas tehnikateadusliku uurimistegevuse Eestis , oli <arv>. aastal Tallinna Tehnikumi juurde loodud Riiklik Katsekoda . Seaduse järgi oli see kohustatud kas omal algatusel või ametiasutuste , ettevõtete ja eraisikute tellimisel tegema mehaanilisi , keemilisi ning füüsikalisi katseid , analüüse ja proove , uurima ja normima mõõteriistu ja tööstusmasinaid . Tööalalt jagunes katsekoda mehaaniliseks , soojustehniliseks , elektrotehniliseks , tehnokeemiliseks ja analüütilise keemia osakonnaks . Keerukamate küsimuste lahendamisele kaasati tehnikumi õppejõude ( Maddison <arv> ) . Hiljem töö käigus katsekoja struktuur lihtsustus , tehnokeemiline ja analüütilise keemia osakonnad liideti ühtseks keemiaosakonnaks , mis töösuundi ei muutnud . Keemia osakonna jooksvast tööst moodustasid suure osa põlevkivi ja selle saaduste ning fosforiidi analüüsid . Mehaanotehniline osakond oli seotud ehitusainete tundmaõppimisega . Seoses põlevkivikütte laienemisega tööstuses ja jõujaamades tõusis uudse probleemina hulgaliselt tekkiva tuha utiliseerimine . Et põlevkivituhal täheldati sideaine omadusi , hakati sellest valmistama ehituskive . Tuhakivide tugevusomaduste väljaarendamisel oli Riikliku Katsekoja eriteadlastel silmapaistev osa . Elektrotehniline osakond tegeles valdavalt tugevvooluküsimustega , võeti osa Ellamaa , Ulila jt. suuremate elektrijaamade käikulaskmisest . Soojustehniline osakond korraldas võistlusproove sisseostetavate sisepõlemismootorite ja traktoritega , selgitamaks nende sobivust Eesti oludes . Uuriti põlevkivi raskeõlide kasutatavust traktorikütusena , korraldati põlevkivibensiini ja importbensiini võrdluskatseid . Märkimisväärse osa tööst moodustas kohalike masinaehitajate nõustamine . <arv>.<arv>. ÜLIKOOLI POOLE Kevadel <arv> muutis Riigikogu Tallinna Tehnikumi põhikirja , järgnes valitsuse määrus kooli ümberkorraldamise kohta . Õppetöö koondati ehituse-ja mehaanikaosakonda , keemia-ja laevaehitusosakond suleti . Ministeerium teatas kavatsusest hakata diplomeeritud insenere koolitama Tartus . Õppemahu suurendamisest ei tahtnud ministeerium kuulda , tehnikumi süüdistati õppekavade ülepaisutatuses teoreetiliste loengutega ning praktiliste tööde alahindamises , mis ei lase õppijatel omandada tegelikke oskusi . Eesti Inseneride Ühing suhtus Tallinna Tehnikumi lõpetajatesse esialgu tõrjuvalt , keeldudes neid täisinsenerideks tunnistamist . Pärastpoole suhtumine leevenes , tehnikumi kasvandikel avanes võimalus ühingu liikmeks astuda . Ka tehnikaeriteadlaste registreerimisel ei tehtud diplomeeritud inseneride ja tegelike inseneride vahel suurt vahet . Kool lähenes üha enam tõelisele kõtgkoolile ( Kink <arv> ) . Oktoobris <arv> esitati Riigikogule Tallinna Tehnikumi eelnõu , seadus võeti vastu novembris . Sisuliselt tähendas see otsust asutada uus kool inseneriabide - inseneriabide ettevalmistamiseks . <arv> vastu võetud Tallinna tehnikumi põhikiri kaotas kehtivuse . Eesti Inseneride Ühingu seisukohti ei arvestatud ja <arv> lõpetati uute üliõpilaste vastuvõtt vanasse inseneride tehnikumi . Vahepeal suhtumine inseneriharidusse muutus . Maksvusele pääsesid tööstusringkondade huvid . Haridusministeerium saatis EIÜle seisukohavõtuks Tallinna Tehnika Instituudi seaduseelnõu . Tehnikainstituut kui tehniline ülikool pidi ette valmistama vajalike tadmiste ja oskustega insenere ja arhitekte , viljelema tehnikaprobleemide uurimist Eesti riigi vajadustele vastavalt ning viima teadust ja oskust rahva sekka . EIÜ ei olnud rahul , et seaduseelnõu sidus instituudi tegevuse üksnes õppetööga , jättes kõrvale teaduse . Õpetatavate ainete loetelu koostamisel peeti vajalikuks arvestada küll teiste ministeeriumide ettepanekuid , kuid lõplike õppekavade kokkuseadmine peab jääma teaduskondade õlule . Veel nõudis EIÜ instituudile suuremat autonoomiat , rektor olgu valitav . Teadustöö arendamiseks soovitati põhikirja täiendada vastavate kohustuste ja õigustega , sealhulgas võimalusega omandada teaduskraadi ( Leppik <arv> ) . Tehnikainstituudi loomise mõte Riigikogus tarvilikku toetust ei leidnud . EIÜle oli vastuvõetamatu idee koolitada Eestile insenere ainult välismaal , isegi mitte Soomes . Mis puutub aga riigi väljaminekutesse , oldi seisukohal , et pole olulist vahet , kus kohal välismaal õppimas käiakse ( Kink <arv>a ) . Haridusministeeriumi andmeil teenis Eesti riigi-ja omavalitsusasutustes paarisaja inseneri ringis . Raudteede ehitus lõi <arv>. aastate lõpul uusi töökohti . Eratööstuses ja ehitusel arvati tegutsevat samuti kuni paarsada inseneri . Enam-vähem samad andmed olid EIÜ käsutuses . Insenerikooli taseme ja asukoha probleem jäi kummitama veel kauaks . Vaidlusi ei lõpetanud ka tehnikateaduskonna avamine Tartus . EIÜ algatusel <arv> kevadel peetud I Eesti inseneripäeval tõusis taas keskseks inseneride väljaõppe probleem . Ka Insenerikoda pidas enda ees seisvatest küsimustest tähtsaimaks noorte inseneride ettevalmistamist , kuidas tagada pealekasvava põlvkonna asjatundlikkust ( Esimene <arv> ) . Ületamaks tootmist kammitsevat paigaltammumist arvati vajalikuks rakendada seal rohkem tehnilise haridusega juhte . Inseneripäeval vastu võetud resolutsioon nõudis otsustavat egutsemist tehnilises hariduses tekkinud umbseisu lahendamisel . Õppetegevuse otstarbekust silmas pidades loeti kõrgema tehnikakooli loomulikuks asukohaks Tallinna . Ka ministritevahelise komisjoni kiri valitsusele sisaldas terve loetelu põhjendusi Tallinna kasuks , mis saigi määravaks ( Tehnikateaduskonna <arv> ) . Majanduselu kriisijärgne elavnemine Eestis <arv>. aastate keskel avaldus tuntavate nihetena tööstuse struktuuris ning toodangu ja tööliste arvu kasvus . Kriisi mõju üksikutele tööstusharudele ei olnud ühesugune , samas tuli ilmsiks selle edasiviiv toime tööstuse ümberkorraldamisele ja moderniseerimisele , tänu millele kulges hilisem stabiliseerumine suhteliselt kiiresti ( Saat <arv> ) . Märgatavalt suurenes metalli-ja masinatööstuse osatähtsus , eriti laienes põllutööriistade ja -masinate väljalase . Tööstuses oli kõige enam eeldusi riikliku sektori arendamiseks riigile kuuluvate loodusvarade kasutamisel . Teistest tööstusharudest kiiremini laienes keemiatööstus , eelkõige põlevkivikeemia . Aina suuremat mahtu omandas estobensiini tootmine . Uue probleemina kerkis vajalike uurimistööde korraldamine põlevkivikeemia edasiseks arendamiseks . Põlevkivitööstuse kõrval võis olulist edasiminekut täheldada tselluloosi valmistamises . Kehra tselluloositehas kujunes kõige uuema tehnikaga varustatud suurettevõtteks Eestis ja vajalikuks täienduseks ratsionaalse metsamajanduse arendamisel ( Karma <arv> ) . Samal ajal kerkis päevakorda ehitustegevuse ümberkorraldamise vajadus . Puidu tähtsuse vähendamine ehitusainena seadis ehitusmaterjalidetööstuse ette vajaduse luua ja toota uusi materjale , kusjuures erilist tähelepanu pöörati tulekindlate ehitusmaterjalide väljalaske suurendamisele . Metsade säästmise nimel otsustati ümber korraldada kütusemajandus , suurendades põlevkivi ja turba tarbimist tööstuses ja olmes . Tundma andma hakkas tööjõu nappus , eriti mis puutus oskustöölistesse ja teistesse asjatundjatesse . Kolmekümnendatel aastatel toimunud koolireformi tulemusena asutati uusi kutsekoole ja tõhustati õppetööd . Kutsehariduslike õppeasutuste seadus liitis kutsekoolid ühtsesse süsteemi ja püstitas eesmärgid kutsehariduse arendamiseks . Siiski valitses tööturul silmatorkav põud tehnikat tundvate inimeste järele . <arv>.<arv>. TALLINNA TEHNIKAÜLIKOOL Tallinna Tehnikaülikool loodi riigivanema poolt <arv>. juunil <arv> dekreedina antud “ Eesti Vabariigi Tallinna Tehnikainstituudi seadusega ” , mis sätestas õppeasutuse tehnilise ülikoolina , mille ülesandeks oli edendada teadust , ette valmistada tarvilike teadmiste ja oskustega insenere ja arhitekte , uurida ja lahendada tehnilisi probleeme vastavalt riigi vajadustele ning viia tehnilist teadust ja oskust rahva sekka . Otsus rikastas oluliselt kultuuriprotsessi , Eestil oli nüüd kaks ülikooli . Samas osutati sellega tehnikahariduse kohale ja tähtsusele riigi üldises hariduselus . Õppetöö algas <arv>. septembril <arv> ja algusest peale pandi kehtima range arvestus õppetööst osavõtu ja soorituste kohta . Tekitatud töömeeleolu märkis tunnustavalt avalikkus ( Maripuu <arv> ) . Kohe tehnikainstituudi loomise järel algas välismaa tehnikakõrgkoolides õppivate eestlaste tagasivool koju . Kuna kinnitatud õppekavad puudusid , töötati alguses ajutiste alusel . Uute õppekavade kinnitamiseni jõuti alles <arv>/<arv> . õppeaastal . Õppekavade üldine ideoloogia järgis Tallinna Tehnikumis kehtinud tõekspidamisi , samuti EIÜ poolt varem välja öeldud seisukohti . Oluline erinevus teiste riikide tehnikaülikoolide õppekavadega võrreldes , oli silmatorkavalt suur kursuseprojektide arv ja lõputöö maht ning nõutav üksikasjalik läbitöötluse aste , millega sooviti anda lõpetajale praktilist küpsust projekteerimise alal . Lisaks nõuti veel teoreetilist seminaritööd , et viia õppija lähemale teadusliku uurimistöö põhimõtetele tehnika alal ( Oengo <arv> ) . Inseneridiplomi saamiseks tuli üliõpilasel sooritada vähemalt <arv> kuud praktikat , mida insenerkond pidas ebapiisavaks , soovitades tagasi pöörduda Tallinna Tehnikumis kehtinud <arv>-kuulise praktikaaja juurde . <arv>. aasta “ Ülikoolide seaduse ” alusel muutus senine instituut alates <arv>. jaanuarist <arv> Tallinna Tehnikaülikooliks . Ümber korraldati ka struktuur , osakondade asemel moodustati kaks teaduskonda : ehitus-ja mehaanikateaduskond ning keemia-ja mäeteaduskond . Üliõpilaste arv stabiliseerus , jäädes <arv> piirimaile . Õppejõudude põhituumiku moodustasid endised Tallinna Tehnikumi ja Tartu Ülikooli matemaatikaloodusteaduskonna ning tehnikateaduskonna õppejõud . Enamus neist omas juba varasemast küllaldasi kogemusi tehnikas , teaduses ja õppetegevuses . Nooremaid jõude püüti leida Lääne-Euroopas või USAs töötanud ja seal doktorikraadi saavutanud inseneride seast . Õppeülesande täitjana rakendati ka tunnustatud eriteadlasi väljastpoolt ülikooli . Õppetöö maht Tallinna Tehnikaülikoolis oli üliõpilasele väga suur , mis ka seletab , miks ettenähtud ajaga suutsid kõik nõutud eksamid ja arvestused sooritada vähesed . Nii jõudis ajavahemikus <arv>-<arv> TTÜs inseneridiplomini ainult <arv> lõpetajat . Nimetatud asjaolu sai ka põhjuseks , miks uute õppekavade väljatöötamisel nõudeid leevendati . Alates <arv> vastu võetud õppekavad arvestasid juba paindlikumalt reaalset õpikeskkonda ja õppimisvõimalusi . Teadustegevus ülikoolis kulges sujuvamalt . Ka oli ühiskonna tellimus teaduslikule uurimistööle järjest kasvav . <arv> alustati ülikooli toimetiste publitseerimist . Eesti tehnikakeele korraldamiseks moodustas ülikooli nõukogu vastava komisjoni . Valitses põhimõte : kõik keele arendamiseks tarvilik peitub keeles eneses ( Jürgenson <arv> ) . Tehnikaülikooli teadlased andsid arvestatava panuse Eesti tööstuse , energeetika ja ehitustegevuse edasiminekusse . Tehnikaülikooli juures tegutsenud Riiklikus Katsekojas jäi tööle kolm osakonda : mehaanotehniline , elektrotehnikaja keemiaosakond . Osavõtt katsekoja tööst võimaldas õppejõududele vahetut kokkupuudet tehnika päevaküsimustega . KOKKUVÕTE Eesti insenerkonna tekkest saame rääkida alates <arv>. sajandi lõpu aastakümnetest . Algul väikesearvulise ja õhukesena tuli uuel tärkaval haritlaskihil arvestada märkimisväärsete kadudega , sest haridus , mis oli igal juhul võõrkeelne , tähendas ühtlasi ka ohtu ümber rahvastuda , sulanduda õppimispaiga kultuurikeskkonda . Pärastpoole , õppijate arvu suurenedes ja rahvusliku iseteadvuse kasvades , hakkas teiseks saamise ahvatlus vähehaaval taanduma . Võõrasse keskkonda tuli üldjuhul jääda ka pärast stuudiumi lõppemist , sest sünnimaal eestlasest inseneri ei vajatud . Siinsed inseneriharidust nõudvad töökohad olid täidetud muulastega . Nii jäädi tööle kas oma õpingute linna või siirduti hoopis kaugemale , tihti Siberisse , mis meelitas soodsate tööpakkumistega . Ka inseneripraktika omandamise seisukohalt loeti seda heaks võimaluseks . Tulemuseks oli , et saatusaastal <arv> , mil Eestil avanes esmakordselt ajaloos võimalus ise oma asju otsustama hakata , leidus siin vaid käputäis tehnika alal pädevaid isikuid . Eesti Tehnika Selts , mis kiiruga loodi , kujunes tekkinud olukorras vägagi eriilmelise haridusliku taseme ja veendumustega inimeste kogumiks , ega suutnud pikemaks ajaks püsima jääda . Siiski väärivad tunnustust tahe , haare ja ettevõtlikkus , millega tegutsema asuti . Selts osales seadusloomes , riigi tööstuse , ehitustegevuse ja jõumajanduse arenguvõimaluste selgitamises ja vastavate kavade koostamises . Oma esindajate kaudu võeti osa asutuste ja erinevate küsimuste lahendamiseks moodustatud komisjonide tööst . Kindlasti kõige tähtsamaks tulemuseks seltsi tegevuses oli kõigi asjaolude kiuste Tallinna Tehnikumi näol eesti tehnikakooli käimapanemine . Et sellest võiks saada inseneride koolitamise koht , seda ei osatud , ega nähtavasti ka julgetud esialgu veel mõelda . Kuid kool alustas esimeset hetkest eestikeelsena ja eestimeelsena ning läbi küllalt valulise arengu kasvas lühikese ajaga tõsiseltvõetavaks kõrgemaks tehniliseks õppeasutuseks . Selleks kulus napilt viis aastat . Nüüd tagantjärele tundub see otse uskumatu , alustati ju sõna otseses mõttes täiesti tühjalt kohalt . Kõigest tunti puudust . Õppetöö käis küll emakeeles , kuid eesti tehniline oskuskeel oli veel olemata . See tuli alles luua . Õppejõud , peaaegu eranditult eestlased , olid kõik muukeelse kooliharidusega . Siingi tuleb üksnes tunnustust avaldada nende missioonitundele . Eesti Tehnika Selts rakendus keeleloomesse , mis eesti kultuuri arengut silmas pidades osutus äärmiselt oluliseks ja ühtlasi viljakaks . Vähem kui kümne aasta jooksul ilmusid käibele eesti autorite sulest kõrgkooliõpikud enam-vähem kõigis tähtsamates inseneriainetes . Tehniliste teadmiste ja oskuste viimiseks rahva sekka pandi käima “ Eesti Tehnika Seltsi Ajakiri ” . Tööstuse abistamiseks loodi Riiklik Katsekoda , mille ülesannete hulka ei kuulunud küll otseselt teadustöö , ometi pandi nimelt selle asutuse seinte vahel alus tehnikateaduslikule uurimistööle Eestis . Pärast Vabadussõja lõppu kodumaale tagasi saabuvaid diplomiinsenere ei rahuldanud tehnikaseltsis valitsenud meelelaad , iseäranis aga selle liikmeskonna hariduslik hajusus , ning nad lõid uue ühenduse , Eesti Inseneride Ühingu . Oma osa mängis siin diplomeeritud inseneride teatav üleolek , iselaadi seisusekõrkus , mis ilmnes eriti siis , kui inseneripaberiteni jõudsid esimesed Eestis koolitused saanud insenerid . Ainult diplomiinseneridest koosnenud inseneride ühing keeldus neid tunnistamast ja oma ridadesse võtmast , põhjendades seda tehnikumi põhikirja kinnitamisel sellesse sisse kirjutatud määratluse tegelik insener determineerimatusega . Siiski peame nägema selles ka positiivset alget . Ühing asus väga selgejooneliselt võitlema eesti insenerihariduse kvalitedi eest . Tegelikult peitus lahvatanud konflikti olemus ülikooli ( instituudi ) teadushariduse ja rakenduskõrgkooli oskushariduse erinevas eesmärgistuses , mida hiljem ka mõisteti ja kutseõiguste seadusega tasandama asuti . Kui <arv> avas tööstusringkondade ja Eesti Inseneride Ühingu tugeval survel uksed Tallinna Tehnikainstituut ( ülikool ) , teati ohtu vältida ja instituudi seadus sõnastati kombel , et kaksitimõistmine polnud enam võimalik . Ühing jätkas tehnikaseltsi alustatud tehnika oskuskeele arendamist , kandis hoolt tehnikateadmiste levitamise eest , tutvustas eesti insenerimõtet välisilmas , andis koos Eesti Keemikute Seltsi ja Eesti Arhitektide Ühinguga välja “ Tehnika Ajakirja ” , korraldas rahvuslikke tehnikakongresse . Eesti Inseneride Ühingu näol ilmus meie avalikku ellu ühiste huvide ja vaadetega teotahteline haritlaste ühendus , mis aja kulgedes täitis järjest otsustavamat osa riigi tehnika , tööstuse , ehituse , energeetika , põllumajanduse , transpordi ja side , samuti ka hariduse arengusuundade kujundamisel ja elluviimisel . Insenerikoja loomisel läks osa ühingu funktsioone üle sellele . Koda pidi arendama ja kaitsma oma liikmete kutsehuve ja ära hoidma ebatervet konkurentsi , aga ka valvama inseneride kutselise tegevuse ja kutse-eetika üle . Teiselt poolt kujutas Insenerikoda enesest kõrgema tehnilise haridusega inimeste omavalitsusasutust , saades niiviisi riigi bürokraatlikuks käepikenduseks . Samas ei saa eitada koja positiivset osa sotsiaalse kindlustunde loomisel insenerkonnale . Koda tegi oma populaarse kuukirja “ Tehnika Kõigile ” kaudu tänuväärset valgustustööd värskete tehniliste ideede viimisel rahvani . Töömees linnas ja põllumees maal võisid siit palju õppida . Eesti Inseneride Ühing alustas , valitsuse poolt esialgu toetust leidmata , riigi energeetiliste ressursside väljaselgitamist ja arvelevõtmist . Ühenduses tööstuse laienemisega kerkis rida lahendamist ootavaid küsimusi , mille hulgas teravaim oli Eesti toodete ebapiisav konkurentsivõime välisturul . Lõhet kohaliku ja tööstuslikult arenenud naaberriikide toodangu vahel oli võimalik ületada üksnes tööstuse otsustava kaasajastamise teel . Alles nüüd adus küsimuse tõsidust riik ja sekkus protsessi , moodustades rahvusvahelisi tavasid järgides Eesti Rahvusliku Jõukomitee , kelle ülesandeks pandi uute energeetiliste võimsuste kasutuselevõttu ja kapitaliinvesteeringuid tasakaalustava tegevuskava väljatöötamine ning mille tulemusena sündis kümne aasta peale mõeldud Eesti elektrifitseerimise üldkava . Eesmärk oli kasutatava energia ümbermodifitseerimine , mehaanilise jõu asemele elektrijõu toomine , vabastades niiviisi hävimise ohust meie metsad ning kasvatades sedakaudu ühtlasi riigi ekspordivõimet . Laia rahvusvahelist tähelepanu pälvis Eestis tehtav töö põlevkivi energeetilisel ja keemiatehnoloogilisel utiliseerimisel . Eesti tõus üheks vähestest mootorikütust eksportivaks maaks Euroopas oli üllatav . See oli meie inseneride oma mõttetöö vili , mitte sisseostetud võõras oskus . Et kogu maailma raskelt puudutanud majanduskriisist väljumisel kolmekümnendate keskel Eesti jõudis silmatorkavalt lühikese ajaga dünaamiliselt areneva majandusega riikide hulka , tuleb suurel määral lugeda majandust kandva loova insenerimõtte arvele . Eesti suutis <arv>. aastaks müüa mitte üksnes oma tööstus-ja põllumajandustoodangut , vaid äratada juba ka huvi oma insenerkonna intellektuaalse loomingu vastu .  