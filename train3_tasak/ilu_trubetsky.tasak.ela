kirjak	ilu_trubetsky.tasak.ela	Mererand oli tühi . Ainult kolm kahtlustäratavt tüüpi lonkisid piki randa . Neil olid peas tülpinud näod , juuksed üle pea kammitud , jalas kitsad püksid ning teravaninalised jalavarjud . Esimesel oli seljas punane nailonsärk . Särgi kaeluses rippus kingapaelu meenutav kaelaside , mida kurgu alt kinnitas püroopidega ehitud vaskne lohepea . Teisel sepal , kolmikust kõige soliidsema välimusega , oli kollakas- beež ülikond , mida meie päevil harva näha võib , ja peas kaabu . Kõik kolm panid suitsud ette . " Mida teeme ? " küsis kaabu ja võttis oma mustad paksude klaasidega päikeseprillid eest- päike oli juba loojumas . " Teeme suitsu , " ütles kolmas , üleni musta rõivastatud kuju , kelle mustad juuksed olid lehviga " hobusesappa " seotud ning kelle kaeluses helkis metalne surnupealuu . " Peaks midagi tekitama , " ütles kaabu ja vaatas igatseval ilmel Pirita tulede suunas . " Vaat see on mõte , " kiitis nailonsärgiga tüüp püksitaskust tikke otsides . " Ma nukralt leban kuumal rannaliival ja ümisen üht ammutuntud viisi . Siis tõusen üles , vaatan kuhu sammud viivad ja juba lendan linnutiivul naiste paradiisi . " deklameeris patsiga tüüp , kui nad hakkasid lähenema vastavale lõigule Pirita rannal . " Kurat , kas jälle peame kuivama ? " läks Olaf ( nailonsärgiga tüüp ) närvi , kui ta oli lasknud mündi õlleautomaati ja asjatult märjukest ootama jäi . Paar hästisihitud lööki viisid mehe tasakaalu tagasi ning nad sammusid edasi . " Huligaanid ! " pistis kisama mingi koristaja-vanamutt , kes oli matsatuste peale kohale jooksnud ja märganud kergelt lömmis õlleautomaati . " Kaabakad ! Mis see automaat teile tegi ! Kõik peab ikka ära lõhkuma , tükkideks kiskuma ! " " Sa püia rohkem omaette olla ! " soovitas Olaf mutikesest möödudes ja nipsutas enda koni minema . " Ei maksa skandaali teha , neiu , " asus parlamentääri ossa kaabu ja pakkus eakale daamile juhuslikult taskust leitud iirist . " No mis see nüüd on ? Mina teie almust ei vaja , mina teenin ise endale ausalt toiduraha ! " ärritus vanamutt . Jättes vanaeide kägisema tänapäeva allakäinud noorusest , siirdusid härrad kangelased Rannahoone poole , mõttega kusagil hagu anda . Videvik hakkas juba kätte jõudma ning enam polnud nii lämmatavalt palav nagu keskpäeval . " Kas lähme uurime elu või ? " küsis Kaaren ( patsiga tüüp ) pilku restole suunates . Korraga jäi kõrtsi ette seisma takso , millest astusid välja kolm moemeest ja üks judy , kelle ainsaks kehakatteks oli kollane tiheda nööbireaga minikleidike . " Vaata , Võlur , " Kaaren tonksas küünarnukiga kaabut , " see lind sobib meile ka , " osutas ta tüdrukule . Viimane süütas parajasti ühe sigareti otsast teist ning taganes oma tikk-kontsadel paar sammu , et mitte tasakaalu kaotada- ilmselt oli ta purjus . " Kas noorhärrad ei arva , et tütarlapsel oleks meie seltskonnas huvitavam , kui teie seltsis ? " küsis Võlur ühe lögarites noormehe poole pöördudes . " Excuse , meil pole aega , ärge segage . Lähme Piret ! " Viimane oli öeldud tüdrukule . Tundus , nagu poleks see öeldut kuulnudki . Ta seisis abitult keset parkimisplatsi ning vedas ahnelt suitsu . Paistis , nagu ootaks ta lihtsalt , mida temaga nüüd ette võetakse . Tema näoilme oli täiesti tühi ja lõtv . " Kui mu kuulmine pole mind veel maha jätnud , siis ma arvan , et meist tahetakse lahti saada , " Seda öeldes äestas Kaaren jalaga mööda ühe moevenna lakutud molli , nii et too taganedes sillutisele lendas . Üks moemeestest tormas restosse , teine hüppas eemale ja haaras pihku kivi . " See ei tähenda veel ... , et ta visata julgeb . " sõnas Võlur Olafile , kes otsis mida pihku haarata . Samal hetkel vuhises tast mööda , akendesse , lamoonekas , mis oli Võlurile suunatud . Restoranist jooksid välja veel neli moevennikest . Järsku avanesid takso parempoolsed uksed . " Ronige peale ! " karjus valge nahkjopiga taksojuht , kes oli millegipärast Just . Oligi viimane aeg , sest kuskilt ilmusid juba mendid . Kaaren haaras libul , kes oli kaklust jabura näoga pealt vaadanud , käest ja tiris ta enda järel autosse . Oli kuulda kummide vilinat . Tüdruk istus tagaistmel Kaarna süles . Ta keha oli täiesti lõtv , välja arvatud vasak käsi , millega ta sigaretti hoidis . " Ära suitseta autos , " ütles Just üle õla tüdrukule , " Täna sul vedas , täna on sul tegemist korralike elementidega . " " Ma teen selle lõpuni , " pobises Piret , " On teil viina ? " " Sa pudelist võtad ? " küsis Just , kui oli auto peatanud Metsakalmistu juures , ja õngitses istme alt pudeli " Lemmikut " . Piret haaras pudeli ja rüüpas mitu pikka sõõmu . " Kust sa selle takso said ? " oli Olafil , kes ees istus , nüüd lõpuks mahti Justi käest küsida . " Kuule , vedeles poe ees . Tulin just veini järelt ja mõtlesin , millega see laadung Alfonsi juurde transsida . Mootor käis ja sohver oli vist leelet tõmmanud . Aga see pole oluline . " " Mehed , ma olen purjus , " naeris Piret totakalt ja pani pudeli endale jalgade vahele . " Meil pole kuigi kasulik sellesse kärusse enam jääda , " teatas Just , kui Piret oli pudelist veel rüübanud . Auto keeras kalmistule . " Millised toredad poisid ! " naeris Piret- ta oli tõesti juba päris purjus.Pudel oli peaaegu tühi , veidi oli veel põhja peale jäänud . Just peatas masina Valdo Pandi haua juures ja nad väljusid . Surnuaial oli juba päris pime . Osadel haudadel põlesid küünlad . Oli ilus ja pisut õudne . " Viige mind nüüd kuhugile ! " nurrus Piret . Tuikudes lähenes ta ühele hauaplaadile ja lõi pudeli vastu raudkivi puruks , kui nii õnnetult , et üks kild ta pihku suure haava lõikas . Piret vaatas lollakal pilgul verd , mis hauaplaadile tilkus . Veri täitis P-tähe , mis oli nagu ülejäänudki sügavalt kivisse raiutud . " Poisid ! " piuksatas Piret ehmunult . " Ilus , " nentis Kaaren kuidagi hajameelselt . " Poisid , ma jooksen verest tühjaks ! " kiunus Piret ja hoidis kätt kehast kramplikult eemal . Üle tüdruku põskede voolasid pisarad . Paistis , et iga hetk võib ta hüsteeriasse sattuda . Justkui ärgates võttis Kaaren püksitaskust oma musta taskurätiku ning vaatas otsivalt maas ringi . Piret nuuksus kõrge peenikese häälega ja vajus haua kõrvale istuma . Järsku kostis kõrvu läheneva auto mürin . " Mendid ! " hüiatas Olaf . " Ole vait ! " sisistas Kaaren , " Otsige teelehti ! " Just kükitas maha ja hakkas rohuliblesid uurima . " Surnuaial sul mõned teelehed , " porises ta endamisi . " Pole tarvis . Olge rahulikud , " sõnas Võlur . Ta oli Pireti juures ja tegi midagi arusaamatut . Veri hakkas kinni jääma . " Anna nüüd oma tatikalts , " sõnas Võlur Kaarnale . Kaaren ulatas talle taskurätiku . Võlur tõmbas selle ribadeks ning sidus Pireti haava kinni . Auto hääl eemaldus Motoklubi suunas . Kõik hingasid kergendatult . Kaaren tõstis Pireti püsti ning nad hakkasid mööda haudadevahelisi radu Võluri juhtimisel läbi kalmistu minema . Kaaren oli Piretil ümbert kinni võtnud ja sundis teda kiiremini kõndima . " Tere , Kaaren , " kostis korraga ühe värske hauakääpa tagant . Kaaren võpatas ja pööras pea hääle suunas . Kostis kuuseokste raginat ja pärgade vahelt ronis mingi vanamehenäss lagedale . " Ega sul ei juhtu kärakat kaasas olema ? " kähises vanamees mingi võõrapärase hääldusega , mis võis samahästi olla ka lihtsalt iseäralik kõneviis . Tema tumeda kübara alt , mille täpset värvust ei olnud pimeduse tõttu võimalik eristada , langesid salkus juuksed kulunud , kohati isegi räbaldunud põlvini mantlile , mis näis olevat sama karva , mis kübargi . Kaaren tundis vanamehe ära . " Mis kärakat sa , sopakas , mult tahad . Võib-olla tahad veel midagi ? " Kaaren osutas uudishimulikult vanameest uurivale Piretile . Võlur ja Just olid eespool seisma jäänud . " Kes see on ? " küsis Olaf Kaarna kõrval peatudes . " Lebra , " ütles Kaaren . Vanamees pani käe rinnale ja kummardus . " Võite mind edaspidi lihtsalt Krokuks kutsuda , aga ega mul midagi ka Lebra vasta põle , " sõnas ta ninaga tatti kurku tõmmates ja osavalt suunurgast välja sülitades . " Kutsume sind Mökuks , " ütles Kaaren , patsutas vanameest hüvasti jätuks õlale ja asus minekule . Vanamees tegi Olafile silma : " Lähete pidu panema ? " Olaf noogutas . " Õige värk . Pange aga pidu , nii et maa on must ! Mendid , raisad , sõitku sitale ! Õigus ? " Olaf noogutas veelkord ja ulatas vanamehele hüvastijätuks käe : " Sa ole ise ka tugev ! Vaata , varsti tuleb talv , siis katsu endale uus ulualune muretseda ! " Vanamees lõi käega ja ütles midagi roppu Brežnevi aadressil . Olaf jooksis teistele järgi . Nad ronisid mäest alla ja hakkasid mööda asfaltteed Motoklubi poole minema . Seljatagant , männimetsaga kaetud kõrgendikult , kostis vanamehe rõvedat vandumist . Stinger ei saanud lugemist jätkata , sest keegi koputas uksele . Tasa , vaikselt , nagu vaim . Stinger virutas pudeli vastu ust . See avanes ja seal ei olnud keegi muu , kui Walter , teme ammune sõber ja joomahunt . " Šeff , siin ma olen . Millal me algame ? " " Otsekohe . Kogu operatsioon tuleb läbi viia kiirkorras ja laitmatult . Vaheta riided . " Walter hakkas musta kummiülikonda selga ajama . " Raadiojaam on siin , " sõnas Stinger . Walter heitis pilgu nurka . Peale elegantse lameda kohvri , mille sees oli raadiojaam , seisis seal veel paar kasti dünamiiti ja terve hulk Ameerika päritoluga kuulipildujaid . Linte oli hunnikute viisi . " Komm mit ! " kõlas rusutult Stingeri hääl . Nad läksid läbi vahekäigu , mille laes põlesid stalakdioodid , lüüsikambrisse . Ja sealt algas lõpmatus . Järsku nägi Walter ebamääraselt enda ees maakera . See oli sinine ja valev . Öö oli sume ja soe . Piret kobas veidi oma kleiditaskutes , mis vedeles Kabelikivil kusagil käeulatuses , ja süütas viimase alles jäänud " Zolotoje Runo " . Tikk valgustas tema ümaraid valgeid roosade rinnanibudega tisse . " Peaks teised üles otsima , " ütles Kaaren Piretile , kes tardunud pilgul taevatähti vaatas . " Ma ei tea , " vastas Piret . Eemalt kostis vaikset mootorrattamürinat . " Just , " ütles Kaaren ja tõusis kuulatades istukile . Mürin muutus valjemaks ning juba vilkus võsa vahel läheneva mootorratta esilatern . Hetke pärast olid Kaaren ja Piret eredas valgusvihus . Piret ei püüdnudki ennast millegiga katta . " Mis sul asja oli ? " küsis Kaaren käega silmi varjates . " Tulin vaatama , mida te teete . " " Korraldasime onaneerimisvõistluse . " " No ja kumb võitis ? " Just oli laterna ära kustutanud . Pimedas helendas tema valge nahktagi . " Loll , " tähendas Piret ja tõusis püsti . Mõne hetke seisis ta alasti tähtede valgel ning võttis siis kummardudes kivilt oma kleidi . " Hea küll , tõmbame siit minema , ! " ütles Just , " Kutid on kõik Alfonsi juures , panevad veini . " " Ma lähen ujuma , " ütles Piret mööda Kabelikivi laugjat külge alla laskudes , " Kui tahate võite ka tulla . " " Eks vaata ise , Kaaren , " hoiatas Just , " Kas lähed sinna solberdama või tuled Alfonsi juurde . " Kaaren vaatas kõhklevalt Justi ja seejärel Piretit . " Ei , ma lähen ujuma . Praegu on suvi , peab ujuma , " " Praegu on suvi , peab jooma . " parandas Just , tõmbas oma valge " astronaudi " uuest pähe ja lõi sikli käima . Mootorratas nõksatas ja liikus lärmiga kohalt . Kaaren vajutas enda musta " astronaudi " samuti pähe , lõi enda sikli samuti käima ning istus sadulasse . " Istu taha , " ütles ta Piretile . " Sul on ju käsi katki , " meenus Kaarnale , kui Piret oli alasti sadulasse istunud . " Ei ole , " vastas Piret . " Kuidas ei ole ? " Piret näitas oma kätt . Haav oli kinni kasvanud . " Imelik , " ütles Kaaren . " Võlur puhus peale , " " Mismoodi , puhus peale ? " " Noh , lihtsalt puhus ja ma tundsin , kuidas haav kinni kasvab . " " Selge . " Rohkem Kaaren selle kohta ei küsinud . Ta pani käigu sisse ja lasi siduri lahti . Mootorratas liikus sujuvaltkohalt , põrises mööda kitsast jonklikku jalgrada , sõitis kohinal läbi madala oja ning pööras vasakule . Nüüd kihutasid nad juba mööda pimedat muuli- Kaaren ja alasti tüdruk , juuksed tuule käes lehvimas . Ees haigutas mustendav udune meri . Paremal , kaugel üle muuli kõrvalt algava roostiku , kumasid Kallavere öised tuled . Enne muuli lõppu võttis Kaaren hoo maha ning pööras üle paekivilahmakate muulilt alla kõvale rannaliivale . Ta seiskas mootori , võttis kiivri peast ja ahmis kopsudesse soolast mereõhku , ühtlasi ka viimase pahvaka vingugaasi , mis summutist välja tossas . Merelained loksusid sikli esirattale . Piret ronis sadulast ja kõndis sõnatult vahustesse lainetesse . Kohisev , udusesse pimedusse hajuv meri tekitas Kaarnas pisut kõhedust . Ometi tekkis tal Piretit vaadates soov ujuma minna . " Oota ! " hüüdis ta Piretile ja võttis pealuupannaldega kannibalisaapad jalast . Tüdruk seisis puusadeni vees ja valmistus ennast märjaks kastma . Püksilukk jupsis , oli kõvasti tegemist selle lahtisaamisega . Kaaren jättis rõivad mootorrattasadulale . Kui ta vette astus , ujus Piret juba kaugel . Vesi oli võrdlemisi soe . Kaaren sumas vööni vette , lasi ühel suuremal lainel ennast märjaks kasta ning hakkas siis kiiresti Pireti poole ujuma . Seejuures märkas ta , et on patsipaela pähe unustanud , aga see polnud suurem õnnetus . Kui ta jalad põhja lasi , oli Piret temast umbes kaheteistkümne sülla kaugusel . Nüüd oli vesi rinnuni , ent varsti pidi jälle madalamaks minema . Merepõhi oli siin laineline . Neli-viis korda läks sügavamaks ja madalamaks , enne kui vesi üle pea ulatus . Üle-pea vees oli külmem , kui kalda lähedal . Piret oli kuhugi silmist kadunud . Kaarnal hakkas juba kõhedaks minema , nii et enam kaugemale ta ei ujunud . Enne tagasi pööramist otsustas ta veel sügavust proovida , ent kohe puutusid jalad põhja . Kaaren tõusis püsti . Vesi ulatus siin ainult vööni . Kuid see polnud merepõhi . See oli mingi sile pind , nagu klaas või plastmass . Kaaren vaatas mässavates lainetes ringi- Piretit polnud kuskil näha . Kallas oli päris kaugel . Mootorratast ei suutnud ta pimedusest peaaegu eristada . Üle puudelatvade paistis punastes ja valgetes tuledes Telemast . Kaaren hakkas kobamisi kalda poole liikuma . Sile pind laskus kumeralt sügavamale . Lõpuks muutus kallak nii järsuks , et edasi polnud võimalik enam minna . Kaaren sukeldus , et asja , millel ta seisis , lähemalt uurida . Allveelaev , mõtles Kaaren , kuigi ühtegi illuminaatorit , ega midagi selletaolist polnud ta avastanud . Õhk hakkas kopsudest juba lõppema ning Kaaren tõusis pinnale . Kui ta pea vee alt välja pistis , pimestas teda helepunane valgus . Temast ligikaudu kuue sülla kaugusel seisis vööni vees tütarlaps . Seda valgust kiirgas vanaaegne latern , mida ta käes hoidis . " Kes sa oled , ilus tüdruk ? " küsis Kaaren . Tüdruk ei lausunud selle peale musta ega valget , ainult latern tema käes kustus aegamisi . Kaaren sumas paar sammu tüdrukule lähemale . Kui latern kustus , oli ka tüdruk kadunud . Kaaren läks kohta , kus tüdruk oli seisnud , ning kompis siledat pinda enda jalge all . " On libu , " mõtles Kaaren . Nõutult hüppas ta lainetesse ning hakkas hoogsalt kalda poole ujuma . Ta jõudis päris ära väsida , enne kui jalad põhja ulatusid . Juba eemalt nägi Kaaren , et Piret istub mootorrattal . " Mis punane valgus see oli ? " küsis Piret , kui Kaaren mootorratta juurde jõudis . " Ma ei tea , " vastas Kaaren . " Ma nägin ise ka seda , aga ma ei tea kust see tuli . " " Mis me nüüd teeme ? " küsis Piret , kui Kaaren oli ennast riidesse pannud . " Lähme Alfonsi juurde , " ütles Kaaren oma patsi välja väänates , " Mine oota seal muuli peal , ma sõidan üles ja võtan su peale . " Piret astus mootorrattalt maha ning jalutas muuli poole . Üle puudelatvade paistis punastes ja valgetes tuledes telemast . Kaaren tõmbas kiivri pähe ning lõi mootorratta käima . Segaste tunnetega sõitis ta muuli poole . Tee oli tühi . Esilatern valgustas mootorratta alt läbi libisevat katkendlikku valget joont . Just möödus paremal suvilate vahel kasvavast männitukast . Tuul laperdas tema valge nahkjopi lahtisi hõlmu . Enne " Õunapuu " peatust , kust asfalttee täisnurkse pöörde linna poole tegi , võttis Just hoo maha . Linna poolt paistsid lähenevad autotuled . Just sõitis otse suvilatevahelisele kruusateele ning lisas kiirust . Täiesti ootuspäraselt istus linna poolt tuleva auto roolis Manilast pärit ukrainlane Elpidio Potapov . Saatuse keerdkäikude tõttu sõitis ta nüüd oma sinise " Renault R<arv> Gordiniga " mööda Õunapuu puiesteed . Vasaku käega rooli hoides ja enda ees kulgevat teed jälgides jorises ta üht tagalogikeelset laulukest . Harilikult ei armastanud Potapov pimedas tuledega sõita , siin Naisteojal aga liikus palju mootorrattaid , nii et tuledeta sõitmine võinuks lõppeda avariiga . Vähimgi kriimustus uuel autol tähendanuks aga Potapovile midagi veel hullemat , kui Jaapani koonduslaager , kuhu teda sõja ajal mõneks ajaks komandeeriti . Näe , juba kihutaski üks graadepoiss risti üle tee , paremat kätt jäävale kruusateele . Nähtavasti Alfonsi juurde , kuhu Potapovgi teel oli . Alfons oli tema vana sõber , kes pidas siin Naisteojal salaurgast , kus motolõngused koos käisid . Alfons müüs neile veini ja tubakat ning üüris tube välja . Potapov mõtles eelseisvast kohtumisest Alfonsiga . Kell masina armatuurlaual näitas teist öötundi . Siin mööda suvilaaedadevahelisi pimedaid tänavaid ekseldes , meenus Potapovile üks episood . See oli Zamboangas <arv>. , Filipiinide taassõltumatuks kuulutamise aastal . Ööd . Zamboanga pilkased ööd . Tookord oli ta puhtjuhuslikult püstoli laeva unustanud , kui sadamakõrtsi kolama läks . Nad tulid neljakesi , nugadega . Potapov virutas ühele tooliga . See kukkus kuhugile . Teine viskas teda noaga . Potapov oli jõudnud õigel ajal pea kõrvale tõmmata . Kolmas ründaja sai metsiku jalahoobi kuhugile ribidesse , kuid siis tundis Potapov kaelas tuima tuiget ja vajus teadvust kaotades põrandale . Teda oli päästnud üks Ameerika leitnant , kes juhuslikult läheduses viibis . Lühidalt öeldes , see oligi toosama Alfons . Kaaren lükkas kiivriklaasi üles . Juba eemalt kostis vaikset makimuusikat ning kandus ninna koldesuitsu lõhna , mis segunes aedade ääres kasvavatejasmiinipõõsaste aroomiga . Mootorratas veeres vabal käigul Alfonsi väravast sisse . Kaaren oleks pimedas äärepealt vastu terrassi äärde pargitud " Renault'd " sõitnud.Selge pilt , Potapov , käis tal peast läbi . Kes muu sihukese riistapuuga sõidab . Kaaren paigutas sikli sirelipõõsasse , kuna terrassi ääres polnud enam ruumi . Peale " Renault' " seisid seal Võluri , Olafi ja Justi mootorrattad . Rohkem kedagi ei olnud . " Justi auto , " valetas Kaaren Piretile , terrassi ääres seisvale " Renault'le " osutades . " Oo ! " tunnustas Piret Kaarna järel trepist üles minnes . Viimane avas tammepuust ukse ja nad olidki trahteris . " Moens ! " pasundas Kaaren ning märkas alles siis , et kõrtsituba on peaaegu tühi . Ainult nurgalauas istus Alfons arvatavasti Potapoviga , kes oli seljaga tulijate poole . Laud oli koristamata ja leti peal sillerdas maha voolanud vein . Kumbki vanameestest Kaarna tervitusele ei reageerinud . Istusid laua ääres ja vaidlesid millegi üle . No mida on sellistel meestel vaielda , mõtles Kaaren . " Sa , Alfons , vala meile veini parem , mitte ära tüüta seal ukrainlast oma kiburate jutukestega , " sõnas ta mõne aja pärast , kui vanamehed ikka veel temast välja polnud teinud . " Oota , ma valan tattidele veini , " ütles Alfons Potapovile , seejärel Kaarnale : " Mis veini sa tahad ? " " Kõigepealt ütle , kus sa tatte näed ? " küsis Kaaren . " Teised on maja taga , kas sa sinna ei taha minna ? " küsis Alfons leti taha kummardudes . " Jaa-jaa , minge maja taha ! " sekkus nüüd ka Potapov , end lauaääres pöörates . Ta oli endal vuntse püganud ja nägi üsna nooruslik välja . Piret hakkas naerma , kui tema lõusta nägi . " Mida ma valan ? " kostis leti alt Alfonsi hääl . " Eleuterokokki , kaks klaasi , " Leti peale ilmus Alfonsi küsiv näolapp . " Sabin , sabin , " ütles Kaaren , " Mis veini sa jood ? " küsis ta Piretilt . Piret kissitas silmi ja uuris riiulil seisvaid pudeleid , mis meenutasid pakse tinasõdureid . Alfons oli nad pikkusejärjekorda paigutanud . Kõige taga seisis teenimatult " Napoleon " , paks ja lühike . " " Agdami " ei olegi ! " sõnas Piret lõpuks pettunult . " " Agdami " ei ole , " laiutas Alfonskahetsevalt käsi . " Kuidas ei ole ? On küll , " kostis välisukse juurest . Kõik neli vaatasid ukse poole , ka Potapov . Ukse juures seisis tumedas mantlis kogu . Napis valguses läikis tal paremas käes rohekas pudel . " Lebra , " toibus Alfons kõige esimesena . " Nii ta on , " sõnas Lebra ja astus pimedusest esile . Vilunud liigutusega eemaldas ta pudelilt korgi ning mulistas sisu endale kurku . Seejärel viskas ta tühja pudeli üle õla uksest välja , lasi rahuloleva röhatuse kuuldavale ning jäi ruumisolijaid väljakutsuval ilmel passima . Õuest oli kuulda , kuidas pudel vastu mingit plekk-asja ( Potapovi autot ) kõmathas . Kõik vaatasid kartlikult nurgalaua poole . Õhus oli tunda elektrit . " Oleksid võinud meile ka jätta , " ütles Kaaren pudeli " Chauteau'ga " uksest välja minnes . Muie Lebra suunurgast oli kadunud . Kui Kaaren ja Piretmajatagusele terrassile astusid , vedelesid Võlur , Olaf ja Just võbeleva koldetule valgel nähtavasti juba tundide eest tühjaks imetud peekrite taga ja kuulasid " Runaways'i " . Trahterist kostis ümberkukkuvate laudade kolinat . Kaarnat silmates kargasid nad kõik püsti ja tulid terve delegatsiooniga talle vastu , Võlur kõige ees . " Kuradi venelane sa , Kaaren , oled , " alustas Võlur . Kaabu oli tal silmile tõmmatud ja sel hetkel sarnanes ta tegelasega mingist <arv>-ndate aastate gangsterifilmist . " Tähendab , tuli välja , et täna on Han'i sünnipäev ja meil tuleb üsna kiiresti Merisallu sõita , kui me tahame enne hommikut kohale jõuda , " selgitas Olaf , viibates umbmääraselt selles suunas , kus pidi tema arvates Merisalu asuma . Kaaren vaatas näidatud suunas . Parajasti jooksid sealt Potapov ja Lebra mööda . " No selge , " ütles Kaaren , " Aga ma pean enne Pireti koju viima . Ma lähen toon ülevalt enda tagi ära . " Peagi täitus õu kõrvulukustava mootorimürinaga . Üksteise järel sõitsid mootorrattad väravast välja , öhe . Kaaren oli juba tüdinud mööda pimedat maanteed kihutamast , kui Võlur lõpuks käega märku andis ning tema punane stopptuli süngete puude vahele keeras . Rockerid sõitsid üksteise järel mööda kitsast metsavaheteed , Võlur teistest oma <arv> meetrit eespool . Lõpuks jäi Võluri mootorratas seisma . Esilaternad valgustasid kivist väravaposte , millel istusid kaks lõvikuju . Lõvidel olid üsna tülpinud näod peas , ilmselt oli neil posti otsas kükitamisest kõrini . Võlur avas väravad ja peagi avastasid nad ennast kõrge kivimaja eest . Mõned teise korruse aknad olid pärani ja akendest välja lehvivate kardinate tagant kumas hämar , pisut punakas valgus . Trepi ees seisis kuus mootorratast . Kui nad enda omad ka sinna kõrvale ajasid , oli neid täpselt kümme . " Vaadake , et te ennast viisakalt üleval peate , " ütles Võlur ja koukis pintsakukäisest kimbu sinililli välja . Seejärel vajutasid kõik korraga helisignaali , mispeale õu täitus metsiku ebakõlalise huilgamisega . Ülevalt trepilt kostis sammumüdinat ja vaheuste paukumist . Hetke pärast seisis uksel Han- üleni valges , mustade sukkade ja punase peaga . " Palju õnne sünnipäevaks ! " ütles Võlur mesimagusa häälega , ulatas sünnipäevalapsele helesinise pakikese ning torkas sinililled talle tisside vahele . Han tegi niksu ja rebis paki õhinal lahti . Seal sees oli Potapovi toodud player . " Elagu vaba Eesti ! " tähendas Just ja surus sünnipäevalapsel kätt . Han patsutas vaimustusest poisse õlale , lasi Olafil ja Kaarnal ennast põsele suudelda ning juhatas külalised trepist üles . Majas oli õdusam , kui väljast arvata oleks võinud . Kõikjal oli tunda naisterahva hoolitsevat kätt . " Han , ma armastan sind ! " sosistas Olaf , kui nad mööda pikka koridori elutoa poole sammusid . Koridori lõpus asetseva tualettpeegli ees istus tütarlaps ja minkis ennast . Peeglilaud kubises kõikvõimalikest kaunistusvahenditest . " Saage tuttavaks ! " sõnas Han ja osutas peegli ees istuvale kahvatu jumega tütarlapsele , kes endal vaikides huuli värvis , " See on minu sõbranna Zarah ... Zarah Leander . Ta sündis <arv>. aastal Rootsis ja ta on ka ainuke , keda ma pole täna oma sünnipäevale kutsunud . " Kaarnale tundus , et ta on seda tüdrukut juba kusagil näinud . " See on Olaf . Võlur . Just . Kaaren , " tutvustas Han järgemööda poisse . Tütarlaps heitis rockeritele põgusa pilgu , mis peatus pisut Kaarnal pisut kauem , ning vaatas siis uuesti peeglisse . " Geniaalne , " sõnas Võlur sigaretti läites . Elutoast kostis kellegi naerulaginat . Han lükkas ukse lahti ja nad astusid hämarasse elutuppa . Koldes põles praginal tuli . Suure ümmarguse laua ümber istus trobikond külalisi , kes rüüpasid veini ja tossutasid sigarette . Keset lauda seisis suur vahukooretort . Küünlad tordil polnud veel süüdatud . " Jõudsime õigel ajal , " sõnas Võlur kaaslastele ja nad istusid laua äärde . Kaaren nõjatus mahagonipuust toolileenile ja kuulas mida ümberringi räägitakse . Tema vastas istus kõrge tulipunase kukeharjaga punk , keda rockerid Super-Villuks kutsusid . Seltskonnast ainsana oli ta söandanud endale veel lahti lõikamata torti tõsta . Nägu vahukoorene , seletas ta midagi vigases inglise keeles kahele roimarinäoga tüübile , kes erinevalt teistest kohalviibijatest tirisid ilma filtrita sigarette . Aeg-ajalt kolmik naeris üksmeelselt . Nagu selgus , olid mõrvarinägudega mehikeste nimed Bill ja George ja mõlemad olid pärit Edinburgh'ist . Nende kõrval istus Hotõnn , lilla haleysoenguga rocker . Kaaren tervitas teda peanoogutusega . " Sina ja mina , me oleme ühte verd , " sosistas Hotõnn Kaarnale . " Võib-olla tõesti , " ütles Kaaren tordi küljest pudenenud kirsse noppides . " Kaaren , lõika tort lahti ! " ütles Han täpilistesse tassidesse kakaod valades . Kaaren tõusis püsti , võttis taskust oma nupuga noa ja hakkas torti lahti lõikama . " Kuule , Lydia , vaata , võta sealt kummutist veel neli peekrit neile poistele ja vala need ka täis , " pöördus Han seejärel lillas kostüümis neiu poole , kes samal ajal peekritesse hõõgveini kallas . Uksele ilmus Zarah , nagu Han teda oli tutvustanud . Kaaren saatis teda pilguga , kui ta üle parketi astus , laualt peekri võttis ning elegantselt suurde vanaaegsesse tugitooli heitis . Jälle ei tulnud Kaarnale meelde , kus ta tüdrukut näinud oli , kuid tundis selgelt , et see ei ole tavaline tüdruk . Vahest ei ajanudki Han lihtsalt lolli juttu , nagu Kaaren algul oli arvanud . Kaua ei lastud teda juurelda , sest juba müksas Just teda ribide vahele : " Võta ka , mis sa uimerdad ! " Alles nüüd märkas Kaaren , et tal on tort alles neljaks lõigatud . Kähku lõikas ta iga neljandiku veelkord kolmeks ja lakkus noa puhtaks . Tema ees laual seisis tumepunase märjukesega täidetud peeker . Hõõgvein , kuum ja usaldusväärne , lõhnas hõrgutavalt . Kaaren võttis peekri sõrmede vahele ning jõi selle ühe sõõmuga tühjaks . " Päris hea rüübe , " ütles ta Võlurile ning kallas endale veel ühe . Peas hakkas sumisema . Ümberringi nosisid kõik isuga torti . Võlur ja George suundusid teineteist kutsuvalt viibates punase kaleviga kaetud kaardilaua juurde , mis oli vahepeal ühte elutoa nurka siginenud . Super-Villu lülitas sisse kõrvulukustava muusika . Olaf ja Just sööstsid korraga Hani juurde , kes ei suutnud aga kummagi kavaleri kasuks otsustada , mistõttu nad lõid tantsu kolmekesi . Kaaren puges laua tagant välja , võttis oma peekri ja läks Zarah juurde . " Üks tants , mademoiselle ? " ütles ta Zarah'kõrvale tugitooli maandudes . " Tänan , monsieur , ma ei tantsi , " vastas Zarah laisalt , " Jätke lori ja pakkuge üks sigarett . " Kaaren pakkus talle suitsu , rüüpas veel ühe lonksu veini ja heitis pilgu üle toa . Muusika mürtsus . Võlur , George ja Bill tagusid panuseid piiramata pokkerit . Han kepsutas Justiga rock'n'rolli tantsida . Lydia koristas lauda . Tassid , lusikad ja Olafid keerlesid nagu kärbsed ta ümber . Ükski nõu ei püsinud paigal- Kaaren sai plehkupaneval veinikannul hädavaevu sabast kinni ja kallas enda püksid täis . See oli viga . Neiu solvus ja läks minema . Siis astus Kaarna juurde Han ja palus teda tantsima . Hetke pärast oli Kaaren kindlalt veendunud , et peab oma saatuse siduma üksnes Hani- ja ei kellegi teisega . Hanil olid imekaunid silmad , jumalikud pehmed käed ning ta lõhnas nii meeliköitvalt . Kõik oli kõige paremas korras . Kastidest kostis Noddy Holderi ( " Slade'i " laulja ) käredat häält . " We were miles out to sea Did we float you and me Maybe one day we'll go back for more We were miles from the bay Did we float I should say Maybe next time we'll leave from the shore ... " Siis aga lõi Kaarnal pea äkki selgeks ning ta avastas , et viibib koos Haniga aknakardina taga . Tema käsi ole Hani pihal , Han oli oma pea tema õlale nõjatanud ning lausus : " Vaata ometi , kui kaunis vaade ! " Kaaren jäi nürimeelselt lahtisest aknast avanevat vaadet vahtima . Vaatel polnud muide tõepoolest midagi viga . Hani aed oli päris pime ja põlised puud sahisesid süngelt . " Kisub sügise poole , " tähendas Kaaren . Äkki märkas ta all Zarah't , kes kiiresti värava poole lippas . Kaaren pidas aru , kuidas saaks endal marki täis tegemata käe Hani pihalt ära võtta . Õnneks löödi kardinad kärinal lahti ja nende ette kerkis Hotõnn . Kaarna poole vaatamata tegi ta kohmakalt kraapjalga ja lausus kähedalt : " Permettez vous ... " " Palun , mu poiss , " kostis Han võluvalt naeratades , kinkis Kaarnale veel ühe pimestava naeratuse ning hõljus Hotõnni embuses üle põranda eemale . Mängurite kolmnurk nurgas tagus endiselt kaarte . Olaf ja Lydia olid kuhugile kadunud . Holder röökis nüüd poole vaiksemalt , Han ja Hotõnn demonstreerisid tähelepanuväärset meisterlikkust . Kaaren läks neist ettevaatlikult mööda , sammus läbi tühja koridori , läks trepist alla halli , sealt välistrepile ja jooksis kõigest väest lõvikujudega värava poole . Zarah't polnud loomulikult enam näha . Kaaren jooksis mööda pimedat metsateed , mida mööda nad Hani juurde olid sõitnud . Kui ta asfaltteele jõudis nägi ta Zarah' heledat kuju paarkümmend sülda linna pool puude vahele kaduvat . Kaaren lidus üle tee tüdrukule järgi . Kõrgete puude tihedad võrad tegid metsaaluse veelgi pimedamaks . Ebaühtlaselt allamäge minev jalgrada oli üksnes aimatav . Varsti jõudis Kaaren valge kruusaga sillutatud jalgteele . Mõne aja pärast istus Zarah teeäärsele pingile ja raputas kinga tühjaks . Siis pidi Kaaren peatuma , et mitte tüdrukule vahele jääda . Eemal kohises meri . Tundus , nagu oleks see siinsamas , kuigi sinna oli veel tükk maad . Pikkamööda läks mets madalamaks ning puude vahelt hakkas paistma öine taevas . Tüdruk oli juba metsast välja jõudnud ning kadus rannaäärsest kõrkjate vahele . Kui Kaaren läbi kõrkjariba rannaliivale jõudis , jooksis Zarah juba piki veepiiri kaugemal kalda ääres mustendavate rannakivide poole . Kaaren tõmbus kõrkjate vahele tagasi . Tüdruk hakkas kivilt kivile hüpates kaldast eemalduma . Lõpuks kargas ta koos riietega vette ning hakkas kaugemal juba hõredamalt paiknevate kivide vahel edasi kahlama . Nüüd tuli Kaarnale meelde , kus ta Zarah't näinud oli . Tema oligi see punase lambiga viirastus , keda ta õhtul Naisteojal ujumas käies meres näinud oli . Nüüd oli ta juba silmist kadunud . Kaaren oli teda justkui oodanud , nii et ta ei üllatunudki , kui lainetavale veepinnale kerkis ujumismask . Kaaren oli siin kivide vahel istunud ööläbi . Vastu hommikut oli ta juba täiesti kindel , et KEEGI PEAB TULEMA . Nüüd oli juba näha ka must kummiülikond ja hapnikuballoonid . Mehel oli käes mingi kohver . Ta sumpas kaldale ja suundus kõrkjate vahele . Kaarnal polnud vähimatki kavatsust takistada tumedaid isikuid oma tumedaid plaane läbiviimast , kes nad siis ka polnuks- Kaaren ei olnud oma maa patrioot- kuid uudishimu sundis teda tundmatule järgnema . Kummiülikonna oli mees kõrkjatesse peitnud ja kõndis nüüd hämaras metsas nagu härrasmees , ruuduline suveülikond seljas ning kohver käes . Hoidudes endistviisi jälitatava vaatevälja sattumast , juhul kui see peaks tagasi vaatama , lisas Kaaren sammu . Tundmatu oli samuti sammu lisanud ning vahemaa nende vahel suurt ei vähenenud . Korraga mees peatus ning suunas pilgu ees kerkivale kõrgendikule . Arvatavasti teda oodati- mäeveerul põles lõke . Jahedas hämaruses istusid lõkke ääres kaks tekidesse mässitud kuju . Mees hakkas mäkke tõusma.Üks lõkke ääres istujatest tõusis püsti ja vaatas hämaras suvehommikus ringi . Nähtavasti oli ta kuulnud mäest üles rühkivaid samme . Lõke heitis valgust üle pea heidetud teki alt välja paistvale näole . " Sa sade ! " käis Kaarnal peast läbi . Seesama suur kongus nina , see raskepärane , ent ümar lõug , see lai , justkui põlastavaks muigeks kõverdunud suu , mille ülahuult ääristas mustade vurrude kitsas triip , ning need keskelt kokku kasvanud mustad puhmaskulmud , mille all välkuvates silmades võis ühe hetke jooksul vahelduda trots pilke , rõõm viha ja kalkus kaastundega , kuid millest samal ajal polnud võimalik midagi välja lugeda , olid Kaarnale juba vägagi hästi tuttavad . Jah , see oli Elpidio Potapov- Kaaren tundis ta kohe ära . Niisiis polnud tema tumeda kübaraga kaaslaseski raske ära tunda joodikut ja päevavarast Lebra , kelle õige nimi oli Chrétien Le Brun . Kui Kaaren nüüd järele mõtles , siis oli see prantsusepärane nimi ka kõik , mis ta sellest vanamehest teadis . Tundmatu oli ennast mäest üles ukerdanud ning lähenes nüüd tekkidesse mässitud meestele . " Guten Morgen , " viskas ta tervituseks , mispeale Lebra end ümber keerates teda huviga seirama hakkas . " Guten Morgen , Walter ! " vastas Potapov ning võttis tulija käest kohvri . " Kas jälgi ei jäänud ? " küsis ta pisut kõheldes . " Kõik on O.K. , " vastas Walter , kes oli juba lõkke äärde istunud ja näkitses pisut kõrbenud karpkala kallal . Potapov avas kohvri . Seda täitis läikiv värviliste nuppude ja tuledega seadis , mis valgust saades õrnalt piiksuma ja tulesid vilgutama hakkas . Kaaren oli mäest üles roninud , põõsaste vahel vanameeste rummikastil istet võtnud ning vahtis üksisilmi teiselpool põõsast lebavat veidrat seadist . Lebra , kes sellest kummalisest seadisest eriti ei huvitunud , alustas juttu naistest ja sexist . Walterile istus see teema imehästi- hea meelega kuulas ta kõiki neid nilbusi , mida Lebra oma poolenisti hambutust suust välja ajas . " Noh , mis edasi sai ? " küsis Walter , kui Lebra oli katkestanud oma jutu selle koha peal , kui ta ühe korteri ukse taha oli sittunud . " Ah , edasi ei saanud enam midagi , " äigas Lebra käega . " Kuidas ei saanud ? " imestas Walter . " Noh , sellepärast ei saanud , et korterivaldaja , kes ukse peale tuli ja sita sisse astus , läks näost sini-lilla-roheliseks ja röögatas , nii et mul jäi kõht kinni . Siiamaani on mul seedehäired ... " Walter hakkas naerma . Lebra plärises veel midagi , kuid Kaaren sellele tähelepanu ei pööranud , ei jälitanud ta ju tundmatut selleks , et siin Lebra armuseiklusi kuulata . " Peremees , kas sul ei juhtu kusagil rummi olema ? " küsis Walter korraga Potapovilt . Ukrainlane oli just lõpetanud juhendi lugemise ja ütles Lebrale , et see pudeli rummi lahti teeks . Kuid Kaaren oli Lebrast kärmem . Ta võttis pudeli , keeras korgi pealt ning astus pimedusest esile . Potapov võttis talle ulatatud pudeli vastu ning pööras end Kaarna poole . Tema punetav nägu oli korraga lubivalge . " Moens , " ütles Kaaren . Keegi ei vastanud . Seadis piuksus pahaendeliselt oma koha peal , justkui aimates midagi kahtlast . Järgmisel silmapilgul oligi Potapov kohal . Kaaren tundis ainult , kuidas ta käed vastu maad nätsatasid . Ta taipas , et on pigisse jäänud . Abitus vihas kraapas ta käega maad ning virutas Potapovile peotäie mulda näkku . " Prrrhh ... " puristas Potapov summutatult . Ta turtsus ja sülitas ning näis , et hea meelega oleks ta taevani möiranud , aga küllap ei tahtnud ta hommikurahu häirida rohkem kui hädavajalik . Kära paisus siiski suureks . Seadis lõi põrgulärmi ning oli mingit musta tossu välja ajama hakanud . Lebra karjus midagi prantsuse keeles . Potapov , hoides ühe käega raudses haardes Kaarna kukalt ning pigistades teisega suud kinni , tiris teda nüüd armutult keset põõsaid seisva järelvanker-suvila poole , mille kõrval seisis sinine " Renault " . " Niimoodi , nüüd meie ajame väikest juttu , " lausus Potapov ning läkitas Kaarna ägeda müksuga pea ees järelvankrisse . Seal istus juba Just , näost üsna kaame . Kaarnat silmates katsus ta püsti karata lavatsilt , kus Alfons teda kinni hoidis . Kaarna vankrisse läkitanud , tõmbas Potapov taskust pussnoa , millega ta vankriseinale , valgele plekile , kriipsu tõmbas . Kriips sattus mitte juhuslikult teise , täpselt samasuguse kriipsu kõrvale . Seejärel tõmbas ta vankriukse kinni , nii et hilinemisega kohale tormanud Lebra pidi leppima ainult vankriukse tagumisega . " Seda sa , Kaaren , veel kahetsed , kuradi agent , raisk ! " karjus ta täiest kõrist ning prõmmis oma paistes rusikatega vastu vankri lukustatud plekkust . Walter oli vahepeal ringi luusides leidnud põõsastest rummikasti . Haigutades ja ilmset igavust tundes lasi ta kõrvetaval vedelikul kõrist alla voolata . Kogu konspiratsioonist polnud enam jälgegi järel . Idast hakkas taevas juba punetama . Väsimusest ja joodud rummist jäi ta vaikselt tukkuma . Samal ajal pidas Potapov vahele jäänud Kaarnale ja Justile epistlit . " Heakene küll , ütleme , et te ei teinud seda meelega . Aga see on ju ikkagi vastik , mis te teete , on ju nii ? Näiteks meie sõber , vapper võitleja ja üllas mereröövel Walter on kindlasti maruvihane . Saate aru , selle raadiojaama , mille abil saab tähelaevaga otse sidet pidada , selle tõi ta meile kah suure palumise peale , lihtsalt heast südamest ja hea raha eest ... " rääkis Potapov natuke endast välja minnes . Samas kohtas ta Alfonsi hoiatavat pilku ning taibates , et on suhteliselt lühikese aja jooksul enam-vähem kõik välja pläterdanud , hakkas ta suures vihas ilmsüütut trahteripidajat sõimama : " Värdjas mees oled , Alfons , " karjus ta vastikul kurguhäälel , " Oma lolluse pärast jäid leitnandi pagunitest ilma . Mitte kedagi ei saa sa selles süüdistada , et sulle Manila vanglas kolm aastat järjest persse nussiti . " Rohkem ta karjuda ei jõudnud , Alfonsi võimas rusikas lajatas talle piki silmnägu . " Ärga jamage , lähme vaatame parem , mis Lebra seal väljas kokku on keeranud ja joome veits rummi , " katsus Just juhtimist oma kätte haarata . " Kuhugi ei lähe , Just ! " ütles Potapov põske hõõrudes ja vehkis hoiatavalt sõrmega , " Siin on su uus kodu . Oled siin kuni meie operatsiooni lõpuni . " Seejärel avas ta ukse ja hüüdis lõkke ääres istuvate kambameeste poole : " Rummi ! " " Rummi . Tissi oleks sulle sitale vaja ! " salvas Kaaren . Potapov läks jälle näost valgeks . Kui talle veri uuesti näkku imbus , hakkas ta aeglaselt Kaarna poole tulema . Enne , kui ta midagi ütelda või teha jõudis , kergitas Just ennast lavatsilt ning lõi talle rusikaga otsaette . Tekkis rüselus . Miski vuhises läbi õhu ja purustas laes rippuva elektripirni . Kostis plätse ja Potapovi maruvihaseid võitlushüüde . Äkki hoovas vankrisse koidupuna . Avatus uksest vahtis sisse Super-Villu . Kohe sai ta Potapovilt jalaga ning kadus vaateväljast . " Potapov ! " manitses Alfons . " Häh , " tõmbas Potapov ukse kinni , " Õieti tegin , " selgitas ta ülejäänutele , " vaadake , kui palju meid siin on ! Üks , kaks , kolm ... " Uks läks uuesti lahti . Seekord seisis seal Võlur . Käes oli tal Walteri salapärane kohver . " Lähme linna , tüübid ! " ütles ta Justile ja Kaarnale , " Hanil on meist juba villand . Eriti neist šotlastest . Aa , õige , " meenus talle Potapovi pilku kohates , mis oli tema käes olevale kohvrile suunatud , " Kohtume täna öösel Alfonsi juures . " " Äääk , " kägises Potapov käsi välja sirutades . Kaaren ja Just astusid uksest välja . " Moens , " tähendas Just Potapovile , kes soolasambana siklile istuvat Võlurit jõllitas , ja lõi ukse kinni . Võlur tõstis oma kollakasbeeži " astronaudi " klaasi üles . Temast mõnikümmend meetrit eespool pimeduses valendas kiri : " TALLINN " . See oli pealinna piiri tähistav tahvel , mis kuidagi kodusena teepervellasus . Tahvli ülemisel äärel istus öökull . Ümberringi mattus kõik valkjasse vingugaasi ja mootorimürinasse . Kostis seiskuvate mootorite turtseid . Võlur võttis kiivri peast , asetas selle oma mootorratta bensiinipaagile ning süütas sigareti . Temast esiratta võrra eespool istus Kaaren oma musta äramaalitud sikli otsas ja vahtis tahapoole . Suunurgas tolknes tal äranätsutatud " Romeo &amp; Juliet " . Ükshaaval kustuvate esilaternate valguses läikis tema must nahkjopp , mille käise peal , nagu ka kõikidel ülejäänud mootorratturitel , ilutses anarhiamärk , mille kohal seisis poolkaares kiri : " ROCKERS " ning vastavalt all : " UNIVERSUM " . Eraldusmärk mis moemeeste hulgas kerget meeltesegadust tekitas . " Tallinn ! " karjus Kaaren ja sülitas sigarijunni maanteele . Seljataga vallandus üldine naerulagin . " ENSV pealinn ja Harju rajooni halduskeskus , " täiendas Just . " Õudne tark , peaks mainima , " ütles Han , kelle porgandivärvi mootorratas seisis Võlurist pisut tagapool . " Hei , tüübid , mulle tuli vahepeal meelde , et täna on " Auriku " klubis kontsert , " ütles Olaf sigaretti süüdates , " Minu arust ei tohiks see veel lõppenud olla . " " Siis sõidame sinna , " ütles Võlur ja hakkas enda mootorratast uuesti käima lööma . " Fuck technics , " lausus ta , kui sikkel esimese korraga millegipärast käima ei läinud . " Nojah , rohkem mustakunstimeeste asi , " ülbitses Kaaren ning andis gaasi . Tema järel startisid teepeenralt ülajäänud mootorrattad , mis hõivasid peagi mõlemad pärisuunarajad . Mõne aja pärast hakkasid ühtlase kiirusega üle pea lendama tilgakujulised tänavavalgustid . Nad olid jõudnud äärelinna eramajade piirkonda . Varsti tuligi tänav , kus asus " Auriku " klubi . Vahepeal oli linnas vihma sadanud ning vastu tulevate autode tuled peegeldusid märjal sõiduteel . Klubi ümber sebis kari plikajõngatseid , kes kõik uksel seisvat piletikontrolli mõnitasid . Lakkamatult paukusid saabuvate autode uksed , teised jälle sööstsid paigalt , olles koormatud paraja auru all olevate noorukitega . Võlur läks sissekäigu juurde ja ulatas kontrolörile viielise . " Raha paneb rattad käima , " ütles viimane tunnustavalt ning tuli ukse eest ära . Plikajõngatsid vaatasid kadedate nägudega , kuidas Võlur , Kaaren , Just , Han ja Olaf üksteise järel uksest sisse marssisid . Üks plikadest tegi meeleheitliku katse uksest sisse hiilida , kuid sai kontrolörilt jalaga ning vajus oiates tänavasillutisele . Ülejäänud purskasid oma kaaslase äpardust nähes laginal naerma . Seespoolt kostis teadustaja püüdlikku jutukõminat . Ka tubakasuitsune eeskoda oli tulvil käratsevaid murdeealisi . " Tere , poisid ! " hüüdis Võlur uljalt pintsakunööpe valla päästes . Nende juurde astus kõhukas , roosade pekiste kätega heavymees ja pakkus veini . Keegi kustutas eeskojas tule , saalist kostis trummipõrinat . " Mu nimi on Haldur , " selgitas heavymees . Hämaras meenutas ta karvast karujõmmi . " Haldur ? " küsis Just , " Anna andeks , esimest korda kuulen . " " Ma tean , " sõnas heavymees nukralt , " Sellepärast ma ütlesingi . Ma olen lihtsalt väga üksik ja soovin teiega tutvuda . Olete toredad poisid . " Karvendav mehike vaatas tänulikult , kuidas pudeli sisu rockeritel kõrist alla voolas . Järsku ta võpatas ja pööras oma karvast pead tahapoole vaatama . Keegi oli talle jalaga persse pannud . Lööjaks osutus kontrolör . " Kuule , pekinägu , " hüüdis ta tigedalt , " sina kustutasid tule ära või ? " " Kuule , kassiir , " sisistas Han , " sina lõid teda jalaga või ? " " Ei löönud , " kogeles kontrolör Hani metsistunud pilku kohates . " Vale ! " kisendas Haldur hüsteeriliselt . " Läts ! " käis rusikas vastu kontrolöri ehmunud larfi . Han oli endaga rahul . Kontrolör lamas põrandal . Rockerid astusid rutates saaliukse suunas . Han tiris ka Halduri kaasa " Meil pole siin sekeldusi vaja , " rääkis ta Haldurile , " see loll võib mendid kutsuda . " Nad kadusid pimedasse saali tungleva rahvamurru sisse ning jäid kuskil saali keskosas ühte veidi hõredamasse kohta seisma . Parajasti esines enda silmis palki mitte nägev heavy-ansambel . Pikajuukseline maakaolemisega solist väänles püüdlikult sinakas prožektorivalguses . " Heavy tuleb , heavy tapab , " targutas kaasa tulnud paks ja õngitses taskust järjekordse veinipudeli välja . " Ei tapa , rohkem nülib , " ütles Kaaren pakutud pudelit vastu võttes . Paks Haldur ise nähtavasti ei tahtnudki veini . Kui talle pudel ulatati , raputas ta eitavalt pead . " Surm ! " vingus heavylaulja loo lõppedes ja põgenes vilekoori saatel lavalt . Silmapilk kadusid ka seni mornilt siniste lavakardinate ääres seisnud kitarristid . Kohe , kui lavale astus järgmine esineja , oli selge , et tegemist on vana rock'n'rolli tähega . Rockerid trügisid lava ette . Tagantpoolt rõhus rahvas peale ja nad nägid suurt vaeva , et koos püsida . Helgiheitjad vilkusid . Lärm paisus nii suureks , et võimatu oli omavahel juttu rääkida . " Klõks-klõks-klõks-klõks , " kostis valjuhääldajatest otsekui lahenduseks trummipulkade avasignaal ja sume särtspillide mürin täitis saali . Peagi ühines nendega ka viiul , mis mõjus salapäraselt ja vanaaegselt . Viiulit mängis neiu , kusjuures ülejäänud orkestrandid olid noormehed . Hajameelse ilmega rock-staar võttis jalandilt mikrofoni ning hakkas madala ükskõikse häälega laulma . Rahvas hakkas helide rütmis kaasa hüppama , kuni üksteise vastu põrkumine muutus hulgaliseks hüplevaks tantsuks . Tantsu nimi oli pogo . Pogo kehastas suurlinna rahvamurdu , ülerahvastunud ühiskonda . Orkestri etteaste lõppes sellega , et laulja ahmis kopsud õhku täis , lasi kuuldavale mõttete kõrge noodi ning kukkus . Keegi pealtvaatajatest valas talle aeglaselt pudeli õlut näkku . Nad jätsid mootorrattad veidi enne Alfonsi maja asuvale suvilakrundile . " Konspiratsioo , " tähendas Võlur salapäraselt ja käskis teistel endale järgneda . Kohver Võluri käes surises vaikselt . Nad kahlasid läbi vihmamärja sireliheki ja liikusid hanereas Alfonsi maja akna juurde , kus põles tuli . Kardinad olid ette tõmmatud , kui keskel haigutas kitsas pilu . " Hoia kohvrit ! " ütles Võlur Olafile , võttis aknalauast kinni , astus alusmüürile ning upitas end kardinate vahelt sisse vaatama . Midagi muud peale ribakese toapõrandast ja otse akna all oleva voodijalutsi polnud näha . Teki alt paistsid kellegi katkistes nailonsokkides jalad . Arvatavasti kuulusid need Lebrale . Läbi kardinate paistsid kahe lauaääres istuva mehe siluetid . " Kogu bande on koos , " sosistas Võlur ja surus kõrva vastu aknaruutu . Kõik oli vaikne , ainult üks laua ääres istujatest trummeldas sõrmedega vastu lauda . Võlur jõnksatas peaga trummeldamise rütmis . " Metal , " kihistas paks Haldur , kuid jäi kohe vait , kui Justilt kerge obaduse sai . " Ilmaasjata võtsime su kaasa , " sisistas Kaaren talle rusikat näidates . " Tss , " tegi Võlur . Seespoolt kostis matsutamist j alõpuks Walteri metalne hääl : " Kell on juba kaks . Mida kuradit me ootame siin mingite poisikeste pärast . " Kardinad võpatasid . Arvatavasti viskas rääkija midagi vastu neid . " Nemad ei ole sugugi nii poisikesed , " kostis Potapovi kärisev bariton , " Aga see Võlur , see kaabuga keigar , see on üks iseäranis peenike vend . " Võlur võttis tunnustussõnad silmapilgutamata vastu . " Mõne koha pealt on ta muidugi igavene turakas , " seletas Potapov edasi , " Praegalt istub kuskil mätta otsas ja arvab , et on mirmus tark ja keerab meie raadiojaama persse ja me ei saagi minu poole Filipiinidele lennata , ega kuu peale samuti mitte . " " Regulusele , " parandas Walter . " Mis ta ütles ? " sosistas Kaaren . " Praegu lähme kõik sisse , " jättis Võlur Kaarna küsimusele vastamata ja libistas pilgu üle kaaslaste . " Mis sa , paks , tuled ka kosmosesse või ? " küsis ta nina urgitsevalt Haldurit . " Tulen ! " vastas Haldur . " Lähme , " sõnas Võlur ja läkas ees majatagusele terrassile . " Sa , Olaf , jää esialgu kohvriga siia , " ütles ta ning lõi jalaga ukse lahti . Vanamehed laua ääres võpatasid ja pöörasid ennast tema poole vaatama . Voodi peal seisis tikksirgelt Lebra ja pungitas ehmunult silmi . " Kus kohver on ? " küsis Potapov peaaegu anuvalt . Lebra vajus ohates voodile . " Jaa , muidugi , kus on kohver ? " toetas ta maharahunenult Potapovit . " Kohver ? Mis kohver ? " küsis Võlur . Nähtavasti oli tal tahtmine vanamehi lollitada . " Raadiojaam ! " kisendas Potapov ja peitis pea käte vahele . " Aa , raadiojaam . See on ühes kohas , kavalasti ära peidetud . " " Too kohver kohe ära , iga minut on kallis ! Võtame su kaasa kosmasesse ! Saad rikkaks ! Ära aja meid närvi ! Ole täitsa poiss ! Sa oled meie sõber ! " hakkasid Alfons , Potapov ja Lebra talle läbisegi seletama . Nad patsutasid teda sõbralikult õlale ja proovisid naeratada . Ainult Walter istus ükskõikselt laua ääres ja imes " Zolotoje Runod " . " Olaf ! " hüüdis Võlur , " Anna neile kohver ! <arv> Olaf tuli uksest sisse ning asetas kohvri vanameeste ette lauale . Otsemaid sööstis Potapov kohvri juurde . Kostis kohvrilukkude klõgin ning raadiojaam ilmus nähtavale . Õhinal toppis Potapov endale kõrvaklapid pähe ja hakkas klahve klõbistama . Seadisest kostis piiksumist ja mingi rohelin epirnike hakkas vilkuma . Potapovi nägu lõi särama ning ta pilgutas Võlurile silma . Seejärel jäi ta kuulatama . Kõrvaklappidest kuuldus pirinat . " Šeff ! " kisendas Potapov seadisel olevasse mikrofoni . Kõrvaklappidest vastati midagi ja Potapov rahunes . " Ma enam ei karju , " vabandas ta pead mikrofonist eemale tõstes ja pühkis selle tatist puhtaks . " Lennake kohale , ootame teid Alfonsi maja taga . Meid on nüüd kokku ... " Potapov vaatas toasolijaid , " üks , kaks , kolm ... kümme , kümme tervet ja tugevat meest . " lõpetas ta lause . " ... tervet ja tugevat meest . " kordas Haldur masinlikult . " Üheksa , " parandas Han . " Ah jaa , üks on naine , " ütles Potapov mikrofoni . Seejärel võttis ta kõrvaklapid peast nin gpani kohvri kinni . " Nüüd oleks tarvilik , et keegi mees katusele valvama läheks , " ütles ta Võlurile otsa vaadates . " See kraami kandma ei pea , " selgitas Alfons . " Ma võin minna , " mõmises Haldur . " Sind on all vaja , " ütles Võlur . " Läheb Olav , " ütles Potapov . " Olaf , " parandas Olaf ja läks pööningutrepist üles . " Ülejäänud minu järel ! " kamandas Potapov ning haaras maast mingi kasti , " Võtke kõik , mida mina käsin , ja viige maja taha . Kõik , kõik , kõik võtke . Enam me siia tagasi kunagi ei tule , " arvas ta , " Käime ainult mu kodukohast Filipiinidelt läbi ja põrutame avarusse . Arusaadav ? " Edasi läks sagimiseks . Kõik haarasid igasugu kola , enamasti väärtesemeid , ja kandsid neid terrassile . " Puupead , " mõnitas Walter , " Misasja te ahnitsete . Seal , kuhu me läheme , on kõik olemas . Võtke jooki . Jooki seal võibolla on vähe . Või on lahja . " " Selge , " vastas Haldur , kes parajasti külmutuskappi tühjendas . Aga mitte maja taha , vaid endal näost alla . Alfons istus ikka veel käsipõsakil laua taga ning vaatas osavõtmatult , kuidas tema elamist laiali kanti . Lõpuks tõusis ta laua äärest püsti ning hakkas ise vägesi juhatama . " Ärge , kurat , lõhkuge , kõike saab ju korralikult teha . Paksmagu , miks sa külmkapi ukse lahti jätsid ? Toakraami ärge nihutage , las olla paigal . Saabastega ärge voodi peal trampige ja kui aeda lähete , siis marjapõõsad jätke rahule . See siin on ikkagi minu maja ja kui tullakse mind siit otsima , siis ma ei taha , et must nõme mulje jääb . " Just jättis ebatarvilike esemete prügikasti loopimise ja Haldur matsutamise . " Tuleb ! " kostis ülevalt Olafi hääl . Kaaren , kes terrassi ääres seisis ja öisesse taevalaotusesse vahtis , ei märganud seda enne , kui see juba peaaegu räästa kõrgusel oli- niivõrd ühte värvi oli ta pimeda taevaga . Tähelaev laskus hääletult allapoole , kuni jäi terassipõrandaga ühele kõrgusele õhku rippuma . Kaaren vedas sõrmega üle tähelaeva klaassileda pinna nin gtaipas samas , et see ongi see allveelaev , mida ta eelmisel õhtul meres näinud oli . Otsekui ta mõtte kinnituseks ilmus tähelaeva seina taha Zarah Leander . Tüdruk naeratas Kaarnale ja kadus . Keegi peale Kaarna , kes tähelaevale kõige lähemal seisis , ja Olafi katusel , tähelaeva ei näinud . Kõik vahtisid otsivalt ringi ja küsisid : " Kus ? Kus ? Kuskohas ? " Alles siis , kui Kaaren vastu tähelaeva seina koputas , hakkasid nad laeva piirjooni aimama . Pealegi tuli kuu pilve tagant välja , mispeale tähelaev kergelt helendama hakkas . " Šeff ! " kriiskas Potapov ja tagus rusikatega vastu tähelaeva seina , " Tee uks lahti ! " Seestpoolt kostsid lohisevad sammud . " Kes seal on ? " uuris kellegi unine hääl . " See olen mina , Elpidio . Tee kähku lahti ! " Oli kuulda pahurat jorinat ja kriiksudes avanes sein . Nende ees , sumedalt valgustatud vahekäigus , seisis hommikumantlis ja toatuhvlites mees . Juuksed olid tal segamini ja nina all turritasid tähtsalt hitlerivuntsid . " Mis tahad ? " küsis mees , püüdes kramplikult oma vasakut silma avada . " Mis tahan ! " ägestus Potapov , " Sa , Stinger , oled debiilne ! " Stingeriks hüütu rapsas tüdinult käega ja kadus susse lohistades tähelaeva sisemusse . " Tavai , viime kodinad laeva ! " käsutas Potapov . Kaaren tahtis kolde kõrvalt kasti " Lapponiat " võtta , kuid lasi selle kohe lahti , et uurida tähelaeva sissepääsule ilmunud kummalist olevust . See oli kõhn nõtke ebamäärast sugu tüüp . " Mis vahid ! " kostis olevus vastiku kiunuva häälega , ilmselt kõva Reguluse aktsendiga . Tal oli tõmmu näolapp , mida poolest saadik varjasid suured piimjast ainesest prillid , pahmakas valgeid sassis juukseid ja kohev elektrisinine sall . " Mis su nimi on ? " küsis Kaaren kompse tassivatele kaaslastele jalgu jäädes . " Spaelgäu , " vastas tulnukas . Rääkides liikus tal pea ülemine pool , lõug seisis paigal . Kaaren nägi suurt vaeva , et mitte maerma pursata . Tulnukal seevastu paistis taktitunne puuduvat . Jälginud veidike kraami laadivaid mehi , purskas ta kriiskava häälega naerma . Ilmselt polnud ta kunagi nii palju maakaid ühekorraga näinud . " Mendid ! " kostis korraga katuselt . Õnneks oli kogu varandus juba laevas ning kõik pühkisid Alfonsi korraldusel luudadega terrassi puhtaks . " Kuhu ma luua panen ? " hüüdis Just . " Kõik võtke kaasa ! " röökis Potapov . Katusel tümpsusid Olafi sammud . Ühe hüppega oli ta all ja tormas teiste järel tähelaeva . Juba pööras kollane sinise triibuga masin majanurga tagant välja . Olaf nägi kriiksudes sulguvast uksest , kuidas tähelaev Alfonsi maja kohale kerkis ning majakatus kiiresti kaugele maha jäi . Miilitsakapten Smirnov väljus ettevaatlikult autost ning jäi uudishimulikult taevasst vahtima . Paistis kuu ja tumeda taeva taustal sätendasid üksikud tähed . Potapov istus higist leemendades vahekäigus ühel rummikastil , kust ta oli üh epudeli välja õngitsenud ja nüüd seda lonkshaaval tühjendas . Teised kolistasid mööda tähelaeva ringi ja hõikusid Stingerit . Stinger aga ei suvatsenud vastata . Lõpuks leidsid nad ühest pimedast toast mingi suure vilkuva seadise ja selle tagant ka Stingeri . Ta istus suures nahkses lamamistoolis , näksis biskviite ja vaatas televiisorist üht erootilise sisuga filmi . " Tiirleme praegu Skandinaaviamaade kohal , " ütles ta sissetulijatele , " Ma vaatan selle pornoka lõpuni , siis kütame Filipiinidele . " Kõik võtsid sohval istet ja süvenesid filmijälgimisse , mida segasid Reguluse-tüübi järjepidevad naerupursked . Mõne aja pärast sisenes juhtimisruumi Potapov . Ta oli endal vahekäigus nina täis võtnud ja asus kohe , kui Stingerit märkas , tem akallal norima . " Stinger-kringel , kolakat tahad ? " sõnas ta üleolevalt Stingeri pakist biskviite võttes . Varsti tõmbas ta taskust pussnoa ja hakkas sellega televiisorile enda nimetähti sisse lõikama . " Lõpeta ! " manitses Stinger . " Hä-hä-hä , " naeris Potapov ja keeras televiisori teisele kanalile . Seal laulis parajasti Ella Fitzgerald üht igavat viisi . Nüüd hakkasid kõik Potapovi kallal õiendama . " Pane kohe tagasi ! Kuradi mees ! Mis s ajamad ! " karjusid nad läbisegi . " Kui sa telekat kohe tagasi ei keera , siis me su Filipiinidele jätame , " ähvardas Stinger . Telerit Potapov küll õigele kanalile ei keeranud , kuid juhtimisruumist läks ta õnneks minema . Lebra keeras pildi tagasi ja kõik vaatasid ülekannet edasi . Vahekäigust kostis kolinat ja Potapovi naeru . Televiisoris riietas ennast naisterahvas lahti . Kõik krõbistasid Halduri kaasa võetud sihvkasi ja neelasid pilguga kaunitari . Kui naine püksteni jõudis , oli Potapov jälle platsis ja keeras televiisori hoopis kinni . " Koosolek ! " kisendas ta , " Algab laeva ülemnõukogu spetsiaalne eriotstarbeline koosolek ! Palun valida koosoleku protokollija ... " Rohkem ta seletada ei jõudnud , maruvihane Lebra kargas sohvlt ja lõi ta ümber . Kui Lebra televiisori sisse lülitas , oli naisterahvas ekraanilt kadunud , näidati hoopis mingeid reklaame . Tuba täitis pahameelepomin . Potapov tõusis püsti ja hakkas pilguga süüdlast otsima . " Nagunii sina , Stinger , " ütles ta ning viskas Stingeri küpsisepaki vastu põrandat . Spaelgäu kriiskas naerda . " Mida sa hirnud , väljamõeldis ! " ägestus Potapov , " Tavai , kõik seina äärde ritta ! " Selle käsklusega ei saavutanud ta muud , kui et Kaaren tal käed seljataha väänas ning ta vahekäiku viis . Nüüd oli seal pime . Laes rippuvad ämblikke meenutavad valgustid olid kustunud . Äkki tundis Kaaren , kuidas keegi teda õrnalt , kuid vastupandamatult käsivarrest tiris . Ta vaatas üle õla . Juhtimisruumist hoovavas hämaras valguses seisis Zarah . Kaaren lasi Potapovi lahti , mispeale see kohe juhtimisruumi tagasi läks . Silmadega tüdruku pilku otsides astus Kaaren Zarah'le lähemale . Tüdrukust hoovas kannikese lõhna . kaaren võttis tal õlgade ümbert kinni ja tundis tüdruku kehasoojust . " Miks sa mind niimoodi vaatad ? " küsis tüdruk . Siis ilmus keegi ukse peale ning tüdruk rebis ennast lahti . " Nurga tagant läheb trepp üles . Paremalt esimene uks , " sosistas ta Kaarnale ja kadus pimedusse . kaaren vaatas ukse poole , kuid seal ei seisnud enam kedagi . Ta hakkas seinte äärde kuhjatud pampude ja pakkekastide vahel edasi liikuma kuni jõudis nurgani . Kusagilt ülevalt kumas väga nõrka rohekat valgust . Kaaren silmas treppi ning hiilis sealt vaikselt üles , nagu lapsepõlves , kui ta mõnikord pööningul kirstudes tuhnimas oli käinud , ähmi täis , et keegi ta avastab . Kaarjate uste kohal hõõgusid jaaniussidena rohelised tulukesed . Juhtimisruumist kostev lärm kajas nüüd summutatult ja kuidagi ebatõelisena tähelaevas valitsevas vaikuses . Kaaren katsus nimetatud ust . See andis järgi . Ta leidis ennast väikesest pimedast kambrist , mille üks sein oli läbipaistev . Nagu kuutõbine läks ta sängist mööda ja seisis liikumatult läbipaistva seina juurde . See oli suurepärane vaade . Peaaegu kuni hahetava silmapiirini laius nende all tuledesäras mingi hiigellinn , võib-olla Stockholm . " Siin tähelaevas olen ma kogu aeg ennast üksikuna tundnud . Alates eilsest mõtlen ma kogu aeg ainult sinust . Ja nüüd oled sa korraga siin , minu käe ulatuses . " Tüdruk tiris ta seina juurest ära ning tõmbas sulgvaiba voodilt kõrvale . Tema riided kahisesid . Kaaren tegi kõik nagu poolunes . Masinlikult kooris ta ennast lahti ning alles siis kui avamata ununenud saaparihm tema kärsitust peatas , hakkas ta süda kiiremini lööma . Kui Kaaren juhtimisruumi astus , märkas ta üllatusega , et seltskond on täielikult vahetunud . Välja arvatus Stinger , kes endiselt lamamistoolis pikutas , ja Potapov . Seinal oleva umbes süllase läbimõõduga ekraani juures seisid Piret , Super-Villu , George , Bill . kõik uudistasid ekraanilt paistvat lõunamaist rannikut , mille kohta Potapov aeg-ajalt selgitavaid märkusi tegi . Lopsakate palmide all seisid vaiade otsas pärismaalaste hütid . Arvatavasti oli tähelaev vahepeal Filipiinideni jõudnud . " Möödume Zamboangast , " seletas Potapov . Otse kalda ääres laius kuni mõnekorruselistest heledatest majadest linn , mis peegeldus siledal veepinnal . Sadamasilla ääres seisid paar laeva . Päikesetõusul libisesid saarte varjust peegelsiledale merele filipiini kalurite kirevate purjedega piroogid . Kaaren polnud kunagi näinud nii vaikset merd . Roheka vee peegelpinda ei häirinud mingi liikumine . Puudus väikseimgi virvendus , laugeimgi laine . Sogasevõitu vees kihas elu . Õhus oli lendkalu nagu liblikaid . Ekraani ees mänglesid pääsuvaalad . Kaaren märkas kilpkonna . " Hai ! " kiljatas Piret ja osutas veepinnal kiiresti edasiliikuvale varjule , mis musta uimega vett lõhestas . " Tühiasi , " tähendas Potapov ja näitas teistele oma vasakul käel irvitavat vaksapikkust armi , " Sain selle omal ajal ühel hästi palaval päeval , kui tahtsin end veidike jahutada . Õnneks oli mul tookord pussnuga kaasas . " Potapov tõmbas pluusivarruka alla ja käsutas seejärel juhtimispuldi juures igavlevat Stingerit : " Nüüd sõidame Manilasse , aga paraja kiirusega , et jõuaks ringi vaadata . Tahan , et nad näeksid neid paiku , kus meie omal ajalmerd kündsime . " Nad libisesid kiiresti liikumatu veepinna kohal . Potapov kommenteeris peaaegu igat kajakat . Korraga käskis Potapov tähelaeva seisma jätta . Stinger pööras ennast uniselt toolis ja tõmbas mingit kangi . Ekraanil laius ääretu peegelsile meri . " Kuskil siin pidasime me hirmsa lahingu reisipraami " Lourdes " meeskonnaga , " rääkis Potapov , " See olgu teile niisama möödaminnes teadmiseks , et teil tekiks umbkaudne ettekujutus , kui võimsad mereröövlid me Stingeri ja Alfonsiga oleme olnud ja kui paljudes kohtades me lahingut oleme löönud . " Kuulajad noogutasid päid . Meri jäi seljataha ning nüüd liuglesid nad juba üle mägiste saarte . " Kohal , " tähendas järsku Stirger . Nende ees laius ääretu , ebakorrapäraseks kvartaliteks jagunenud pruunikas hoonetemass , millest taevasinise lindikesena eraldus mingi jõgi . " Noh , mis te selle peale kostate ? " küsis Potapov nina püsti ajades , " Siin , Manilas , möödus minu , Elpidio Potapovi , lapsepõlv . Linnas , kus elab <arv> miljonit inimest ja <arv> miljonit hiirt . " Hiirt ? " kiljatas Piret ja astus kaks sammu ekraanist eemale . " Jaa siin on väga palju hiiri , " ütles Potapov . " Kuhu ma kün apargin ? " küsis Stinger juhtimispuldi juurest . " Kuhugi linna lähedale ranna äärde , niimoodi , et te saaksite vahepeal ujumas käia , kui ma linnas ära käin , " ütles Potapov . Kohe ilmus ekraanile liivarand , murdu täis inimesi , kes kõik ehmunult üles vahtisid . Ilmselt olid nad märganud tähelaeva ilmumist . " Mida sa teed ! " karjus Potapov endamisi itsitavale Stingerile , " Kähku kuhugi kõrvalisemasse kohta ! " Nüüd oli rand inimestest tühi , ainult üks koer klähvis arglikult ülespoole . Juhtimisruumi uksele ilmusid Just , Olaf ja Võlur . Nende tagant piilus Han . Stinger vajutas mingeid nupukesi ja tõmbas kangi . " Esimene peatus : Luzoni saar , võite päikest võtma minna , kui tahate , " ütles ta laisalt ja lasi kangi endisesse asendisse tagasi . " Laske mind välja ! " ähkis Potapov õõnsa häälega . Ta trügis rockerite vahelt läbi ja kiirustas mööda vahekäiku väljapääsu poole , kust hoovas eredat päikesevalgust . Varsti seisid nad kõik pikki palmijõlgatseid täis täksitud kuumal rannaliival . Tõsi . Lebra seisis ukseavas ja kissitas silmi . " Ilge pea-valu , " ütles ta kogu selle asja peale ja kadus tähelaeva sisemusse tagasi . " Ma lähen käin nüüd ära , " ütles Potapov , " teie aga olge siin ja oodake . " Kohe läks hirmsaks vaidlemiseks , kõik avaldasid Potapovi vastu protesti- keegi ei tahtnud terveks päevaks mereranda vedelema jääda . Lõpuks õnnestus Potapovil neil eselgeks teha , kui ohtlik on Manilas niisama jalutada ja kui kergelt võib endale kuuli keresse saada . " Ega see pol eteil Tallinn , kus te võite niisama mööda linna tolgendada ja midagi ei juhtu , " rääkis Potapov , " Siin on igal ühel püstol taskus . Mis te arvate , et kui mõni teist surnuks kõmmutatakse , hakkab keegi teid taga leinama või ? Mitte üks koer ei haugu ... " " Mina ja Võlur tuleme kaasa , " ütles Kaaren , plõksutas lahti oma nupuga noa ja peegeldas selle helkiva teraga Potapovile päikest silma . " Me otsustasime endale igaks juhuks revolvrid osta , " selgitas Võlur . " Heakene küll , aga vaadake , et te mind segama ei hakka , " nõustus Potapov ning sammus ees palmide vahele . Nad läksid läbi palmisalu ning jõudsid peagi maanteele välja . Mööda maanteed astus nende poole suurte kõverate sarvedega pühvel , kahe suure rattaga vanker järgi logisemas . Potapov hõikas midagi pühvli seljas idtuvale tõmmule õlgkübaraga talumehele ning mõne hetke pärast istusid nad juba pühvlirakendil . " Sellega me kaugele ei jõua , " ütles Kaaren mõne aja pärast , kadedusega mööda vuhisevaid välismaa autosid vaadates . Ta hüppas vankrilt maha ning peatas ühe kireva , vanaaegse tõlla laadis kirjuks värvitud , lipukeste , vanikute ja isegi aisakelladega ehitud jeep'i . Potapov ulatas pühvlimehele mingi paberraha ning nad ronisid autosse . Selgus , et see oli takso . Tahavaatepeegli küljes rippuva värvika Kristuse pendeldades tõmbas jeep kohalt . " Kõigepealt lähme ühte vanasse sadamakõrtsi , kus mina omalajal käisin , " seletas Potapov . Nad sõitsid mööda palmidega ääristatud merekallast , kuni jõudsid Manila sadamapiirkonda . Palmide vahelt paistsid sadamasildade ääres seisvad laevad . Lõpuks peatusid nad ühe tillukese lauajuppidest ja plekitükkidest kuidagiviisi kokkuklopsitud osmiku juures , millel ilutses raskestiloetav silt . Potapov andis taksojuhile mõned rahatähed ning palus teda nähtavasti oodata . Kõrtsi ukseava ette riputatud kirju riidetükk lükati kõrvale , lävele ilmus mustaverd keskealine naine ning palus neil sisse astuda . Nad sattusid päikesevalgusest hämarasse akendeta ruumi , millest suurema osa võttis end alla värvimata puust laud , kummalgi pool kaks pinki . Seinal- Neitsi Maarja vilets luitunud reproduktsioon , nurgas puur , mille katusel kükitas turris sulgedega must kukk , ketike jala ümber . " Võitluskukk , " seletas Potapov . Endale tellis ta vänget ja odavat Manil arummi , Kaarnale ja Võlurile aga " San-Migueli " õlut , mis oli üldiselt suurepärane jook . Perenaine vestis Potapoviga juttu ja naeratas aina . Kukk tõstis ajuti pead ja raputas tiibu , justkui oleks tahtnud ka midagi vahele öelda , ent jäi taas tukkuma . " Nüüd näita , kus relvapood asub , " ütles Kaaren Potapovile , kui nad olid Võluriga oma õlled ära joonud . " Ei , mina ei liigu siit kuhugi , " ütles Potapov ja pilgutas Kaarnale silma , " Aga ma ütlen taksojuhile , et ta teid kohale viiks ja anna teile veidike taskuraha kaasa . " Ta kukutas lauale aukartustäratava paki peesosid , mille Võlur endale pintsakutaskusse torkas . Kui nad välj aläksid , seletas Potapov juba midagi taksojuhiga , talle ükshaaval kokkukägardatud peesosid rinnataskusse torgate . " Plekkisin taksojuhi kinni , et ta teid relvaärisse viiks ja mööda linna ringi sõidutaks . Aga vaadake , et te õhtuks laevas tagasi olete , muidu jääte maha , " hoiatas Potapov sõrme vibutades . " Sa vaata , et s aise õhtuks tagasi oled , " hüüdis Kaaren kõrtsiurkasse kaduvale mereröövlile ja hüppas Võluri järel juba liikuvasse jeepi . Nad möödusid avarast kaheharuliste postide otsas rippuvate kerakujuliste valgustitega ääristatud väljakust , millel seisis suur ausammas . " José Rizal , " ütles taksojuht . " Kes see on ? " küsis Kaaren Võlurilt . " Rahvuskangelane . " " Kus tead ? " " Ta ise ütles seda mulle . " Osavalt liiklussaginas laveerides sõitsid nad mööda kirevat kärarikast linna . Relvakaupluses seisis leti taga elegantne daam . Klaaskappides lebasid sametpadjandil reas igasugu tulirelvad , pisimõõtmelisest pärlmuttriga ilustatud brauningust ( mõeldud daamidele käekotis kandmiseks ) kuni suurekaliibriliste käsikuulipildujateni nagu Stirneri toanurgas . Kui Kaaren vitriinide imetlemise lõpetas , passitas Võlur juba leti ees asjatundlikult padruneid uhiuude revolvrisse . " Where do we go to ? " küsis taksojuht soravas inglise keeles , kui Võlur ja Kaaren jälle jeepi ronisid . " Peaks kuskile sööma minema , " ütles Kaaren , " Ma pole juba Hani sünnipäevast saati mitte midagi söönud . " " To some better dining-rooms , " ütles Võlur taksojuhile ning jälle õõtsusid nad mööda autoderohkeid tänavaid . Kaaren luges igasuguseid majade küljes kirendavaid kirju : " " The Passionate Strangers " , " Prudential Bank . Trust Company " ... " Panga juures seisis kinnine soomustatud veoauto , ringis ümber kümmekond edvitavates mundrites meest , jalad harkis ja automaadid laskevalmis . " Seal autos on raha , " ütles Võlur . Majad tänavate ääres muutusid järjest uhkemateks . Lõpuks peatus jeep ühe hoone ees , millel ilutses lühike sõna : " Sulo " . Vestibüülis tervitas neid tahvel kirjaga : " Palume tulirelvad riietehoidu ära anda , et mitte kiusatusse viia ennast ja teisi külastajaid . " Võlur ja Kaaren andsid jätsid oma revolvrid riietehoidu ja siirdusid salongi . Peenelt sisustatud poolpimedas saalis tantsisid hispaanialike rütmide saatel kirevas rõivastuses tõmmud neiud , kes poistel veel siis silme ees virvendasid , kui nad pärast kaunitaride seltsis veedetud õhtut , imeliselt lõhnavatest lilledest keed kaelas , jeepilt maha astusid ja läbi pimeda palmisalu mereranda läksid . Öösel saabus Potapov . Ujumisest ja muudest asjadest väsinud rockerid istusid parasjagu juhtimisruumis ja vaatasid televiisorit . Vahekäigust kostis , kuidas Potapov Lebra ja Alfonsiga midagi rääkis . Lõpuks tulid nad juhtimisruumi . Potapov nägi üsna kena välja . Seljas oli tal pagunite , hõbeakselbantide , sädelevate pannalde ja muu sõjaväelise edevuse tunnustega sinine elegantne munder . Nähtavasti oli ka tema vahepeal relvakauplusest läbi astunud , sest ühel puusal rippus tal mürakas kolt , teisel puss , tagataskust punnitas brauning , kaelas aga rippus parabellum . " Nüüd algab ärasõit ! " ütles Potapov pidulikult ning jäi justkui aplausi oodates ruumisolijaid vaatama . " Kus Walter ja Reguluse-mehike on ? Ja kus on Zarah ? " küsis ta hetke pärast . " Kuskil laevas , " sõnas Stinger ükskõikselt . " On see kindel ? " " Fakt . " " Siis hakkame minema . " " Minugi poolest , " ütles Stinger ning lükkas kangi põhja . Põranda alt kostis vaikset undamist . Stinger vajutas ühele nupule ja senial olevale suurele ekraanile ilmus kiiresti eemalduv Maa . See oli üpris kõhe vaatepilt . Varsti polnud sinist kera enam üldse näha . Ruumis tekkis hetkeks vaikus . Kõik mõtlesid vist midagi . Ainult Lebra mulistas " San-Migueli " õlut kõrist alla ja popsis sigaretti . " Jaa-jaa , " hakkas ta mõne aja pärast arutama , " head õlut oskavad ainult meil Eestis teha . See siin ... " Ta vaatas põlastavalt plekkpurki , " Sellel on mingi kreveti maitse juures , meenutab rohkem kalapuljongit , kui õlut . " " Kui ei meeldi , ära joo , " salvas Potapov . " Ei noh , ega ma paha pärast . Ma saan aru küll , et Manilas elades jõid iga päev seda solki , aga ma lihtsalt tahan öelda , et Saku Õlletehas on väärt firma , see Miguel aga on logapeed ja ei tea õlle tegemisest tuhkagi . " Lebra lõpetas oma jutu ja viskas tühja purgi vastu põrandat . Uut avades rääkis ta juba teistel ainetel . " Ei tea millal me sinna Reemusele jõuame . Tea , kas nädalaga saab hakkama . " " Ei tea jah , " mõnitas Potapov . Lebra pöördus Võluri ja teiste kuttide poole . " Noh poisid , kuda sõit meeldib ? " päris ta isalikus toonis . Suunurka oli tal ohatis tekkinud . " Mõnus , et sina kaasa tulid , " ütles Kaaren . " Muidugi mõnus , " noogutas Lebra ja pakkus Kaarnale õlut . Stinger vajutas õhupuhasti sisse . Oli tunda kerget tuulepuhangut . Ekraanil paistsid tähed . " Päris kiiresti kütame , " arutas Just ekraani jälgides . Tähtkujud olid Maalt vaadatuna hoopis teistsugused , kui praegu . " Huvitav , mis süsteemiga see laev sõidab ? " päris ta Reguluse-tüübilt , kes Halduriga juttu ajas . " Ma ei viitsi teile seletada , " lõi Spaelgäu käega , " Pealegi ei saaks te nagunii pihta . " " Sa ei saaks nagunii pihta , " toetas Lebra Spaelgäud , " Sa ole parem õnnelik , et teid üldse kaasa võtsime . " " Sa , Lebra , ära mölise ! Ütle parem , miks sul selline prantsusepärane nimi on- Le Brun . " " Ma olen Prantsusmaalt pärit , " vabandas Lebra . " Prantsusmaalt ? " " Just nimelt . Le Havre'ist . Alles hiljem sattusin Inglismaale ja läksin lennuväkke . " " See mind ei huvita , " ütles Just , " Ma tahtsin lihtsalt teada , miks sul nii kentsakas nimi on . " Lebra jahvatas ikkagi edasi : " Inglismaale läksin sellepärast , et sõdida . Panin esimest hulgas Jaapani peale . Pommitasime neid kilisi , nii et aitas . " Lebra lasi laia naeru ning jõi " San-Migueli " õllepurgi tilgatumaks . " Ühel hästi tobedal päeval võtsid need kuradi pilusilmad mu kinni . Olin ihuüksinda mingi riisipõllu ääres ja jõin šoti viskit . See käis meie varustuse hulka . Lennuk seisis veidi eemal maanteel . " Lebra kortsus moll muutus nukraks . " Mind viidi Filipiinidele koonduslaagrisse . Muide seal ma Potapoviga tuttavaks saingi . Oli teine üsna hädine seal . " " Ise olid hädine , " segas Potapov vahele . Lebral oli hea meel , et keegi ta juttu oli kuulanud . " Potapov , " pöördus ta oma endise koonduslaagrikaaslase poole , " mäletad neid aegu ? " " Jaa-jaa . " " Siis mäletad , kuidas me sõpradeks saime ? " " Ei mäleta . " " Kuidas ei mäleta ? " solvus Lebra . " Kuule , mismoodi te Eestisse sattusite ? " sekkus jutuajamisse Han . Tema oli ainuke , kes Lebra juttu viitsis kuulata . Ülejäänud kolistasid mööda tähelaeva või vaatasid Billi ja George'i kaasa toodud pornokaid . " Eestisse sattusime hiljem , " rääkis Lebra , " Potapov , kes oli laagris kriminaalkurjategijate hulgas , kui kardetav mereröövel ja salakaubavedaja , lasti peale sõda suures segaduses vabadusse ja me läksime tema endisele laevale " Santa Veronica " . " " Liiga palju pläterdad , " salvas Potapov . " Põhiliselt tegelesime kaubalaevade puistamisega Filipiinide lähedal , " rääkis Lebra märkusele tähelepanu pööramata edasi , " Lõpuks jäime omadega igatpidi vahele . Ja kui poleks seda tähelaeva , istuksime praegu kõik kinni . " " Ma küsisin , kuidas te Eestisse sattusite , " segas Han jälle vahele . " Oota , las ma räägin . Ühesõnaga , selle tähelaevaga põgenesimegi Eestisse ja valisime enda peatuspaigaks Tallinna . Eestisse põgenesime sellepärast , et seal ei ole politseid . Mendid on , aga need püiavad ainult tänavapealt punkareid ja sellega ei saa ka hästi hakkama . Aga Tallinna läksime sellepärast , et Potapov , kui vana mereröövel , ei saa ilma soolase mereõhuta elada . Olete tähele pannud , et ta tolgendab õhtuti mererannas ja nutab ? " " Ei ole , " vastas Han . " Minul on see mereõhk pohhui , " rääkis Lebra edasi , " kuigi ma olen ise ka La Manche'i väina ääres sündinud . Minul on tähtis , et juua saab . Ja juua saab Eestis kõvasti . Stinger aga , kes oli meie laeva kapten , temal on põhiline , et pulli saab . Selle Reemusele lendamise mõtles ka tema välja . " " See on väga hea , et ta selle välja mõtles , " arvas Han . Stinger tõusis lamamistoolilt ja läks ekraani juurde . Endiselt paistis sealt lõputu must maailmaruum . Olles veidi tähti uurinud , teatas Stinger : " Muide , varsti jõuame kohale . " " Kuulsite ! " rõõmustas Lydia , " Varsti oleme kohal , Regulusel ! " " Hurraa ! " hõiskas Haldur , " Varsti jõuame Regulusele ! " Ruumis läks hirmsaks vadistamiseks . Alguses vahtisid kõik huviga ekraani , aga kuna seal mingit planeeti paistma ei hakanud , tüdinesid nad sellest . Lebra ajas kõik alles jäänud terved õllepurgid ühte suurde kotti , tõmbas sellele sõlme peale ja lohistas vahekäiku . " Vaadake , " ütles Walter ja osutas ekraanile . Ekraani keskel särav täht muutus järjest heledamaks , kuni hakkas silmnähtavalt suurenema.Stinger kummardus juhtimispuldi juurde ja hakkas kiiresti nuppudele vajutama . " Praegult oleks mööda pand , " seletas ta ärevalt , kangi aeglaselt enda poole tõmmates . Ekraani vasakusse nurka ilmus mingi taevakeha , mis vastavalt kangitõmbamisele järk-järgult keskelepoole ja lähemale ujus . " Regulus , " sosistas Potapov . Pilvede vahelt hakkasid juba paistma pruunikate maailmajagude piirjooned . Kera paisus hiigelsuureks ning varjas peagi kogu ekraani . Nad suubusid tihedaisse pilvekämpudesse ja kihutasid üha sügavamale hämarasse uttu . Järsku udu hajud- ilmselt olid nad pilvedest läbi sõitnud- ja nende ees laius võõra taevakeha hämar maastik . Nad kihutasid üle süngete mäeahelike , salapäraste tasandike ja igatsuslike järvesilmade . " Kus me maandume ? " küsis Stinger Spaelgäu poole vaadates . " Maandume siinsamas , " lõi kõnetatu käega , " muidu jõuame ühe linna kohale ning siis saadakse meie saabumisest teada . Aga seda pole ju vaja ? Teeme parem ühe väikese jalutuskäigu sügisesse metsa . " " Sa ütlesid sügisesse ? " küsis Stinger kangi tõmmates . Kujutis ekraanil peatus . " Ütlesin või ? " imestas Spaelgäu . Tähelaev hakkas nagu lift allapoole laskuma . " Stinger , " ütles Lebra , " " Santa Veronicat " mäletad ? " Stinger talle ei vastanud , hoopis vajutas ühele nupule , mispeale kujutis ekraanil kustus . " Paistab , et film on läbi , " ütles Võlur . Kõik ajasid ennast sohvalt püsti ning läksid läbi vahekäigu väjapääsu poole . Juba õhust oli tunda , et nad viibivad võõral taevakehal . " Heavy metal ! " sosistas Haldur uksepeal silmi kissitades . " Mis see siia puutub ? " päris Piret imestunult . " See on ... Ma lihtsalt ei oska oma tundeid väljendada , " vabandas Haldur . Nende ees laius hiigelsuurt tiiki meenutav järv , mille liikumatu veepind peegeldas taevas lasuvaid rünkpilvi ja taamal laiuvat udust mäeahelikku . Järve laugjatelt kallastelt algas lopsakate rohupuhmastega kaetud hämar tasandik , mida hõredalt katsid viirastuslikud okastega palme meenutavad puud , mille jässakaid tüvesid katsid korrapäraselt mitmevärvilised õiesilmad . Kaaren nimetas need puud mõttes palmlehikutaks . Lebra ja Super-Villu olid juba välja läinud ja uudistasid mingit rotisuurust loomakest , kes neile kartmatult vastu oli tulnud . " Siin on mingi kuradi soo , " ütles Lebra ümbrust uurides . Õige pea olid vajalikud asjad tähelaevast väljas , telgidki üle slöödud ja punakalt loitvatel lõketel podisesid katlad . Kaaren istus järvekaldal mahalangenud puutüvel ja vaatas mõtlikult tasandiku kohale kerkinud rohelist taevakeha . Nüüd oli juba palju hämaram . Mööda maad rulluv paks udu oli vallutanud kogu ümbruse . Õhk oli niiskeks muutunud ja tungis läbi riiete . " Peab vist puid tooma , " ütles Kaaren , keda niiskus esimesena segama hakkas . Ta tõusis püsti ning jalutas maapinda katva udu seest kerkivate palmlehikute vahel edasi . Paar ronti , mis ta suure otsimise peale leidis , õigemini , mis talle jala alla sattusid , olid vettinud . Korraga märkas Kaaren , et ta seisab maanteel . Jah , see oli tõesti maantee . Laia tumeda ribana kadus ta mõlemale poole palmlehikute vahel hõljuvasse uttu . Kaaren kükitas maha ja katsus sõrmega sillutist . See tundus olevat maavaik , ainult täiuslikult sile . Oleks praegu mootorratas , teeks väikese ringi , mõtles Kaaren kahetsusega . Korraga tahtis ta tagasi Maavalda , mootorrattaga sõitma . Ta õngitses oma nahkjopi põuetaskust kortsunud " Zolotoje Runo " paki ning võttis sealt ühe sigareti . Tikke ei olnud . Kaaren vaatas ringi , kelle käest tuld küsida . Tähelaeva ukse juures seisis Võlur ja uuris igast kandist ühte Alfonsi juurest kaasa võetud luuda . Huvitav , mis ta selle luuaga teeb , mõtles Kaaren tähelaeva poole kahlates . Nüüd oli Võlur luua endal jalgade vahelt läbi torganud ja ... tõusis sellega õhku ! Kaaren jäi seisma . Võlur lendas luua seljas ringi ümber tähelaeva ning laskus siis sujuvalt Kaarna ette maha . " Noh , kuidas on ? " küsis ta luuda jalgade vahelt ära võttes . " Ega sul tikke ei juhtu olema ? " küsis Kaaren esimese ehmatusega . Võlur ulatas talle tavalisest tikutoosist pisut väiksema must läikiva karbikese , mis tundus rauast olevat . Kaaren tegi selle lahti ja võttis sealt ühe musta terava otsaga tiku . Ka see tundus rauast olevat . Ta kraapsas seda vastu toosi serva , ei juhtunud midagi . " Oi , ma andsin sulle vale toosi , " ütles Võlur Kaarna tegevust märgates . " Mis asjad need on ? " küsis Kaaren must tikku uurides . " Need pinnud muudavad tahte liikumapanevaks jõuks , " selgitas Võlur ning süütas Kaarna suunurgas pendeldava sigareti , " Torkasin ühe luuavarre sisse ja näe , vaata , et parem veel , kui mootorratas . " " Kust sa need said ? " küsis Kaaren Võlurile karbikest tagasi andes . Kõik rockerid olid nende ümber kogunenud . Ilmselt olid nemadki näinud , kuidas Võlur luua seljas ümber tähelaeva sõitis . " Minge võtke endale luuad ! " ütles Võlur pöidlaga üle õla osutades . Peagi olid kõik endale luuad välja valinud ning nüüd oli järvekallas nagu Blocksbergi mägi Walpurgi ööl . Kõik seisid lõkketulede punakas valguses luuad käes ümber Kaarn aja Võluri , kes ükshaaval luuavartesse musti pinde vajutasid . Kui Kaaren viimast luuda omanikule tagastas , seisis tema ees Potapov . Mereröövel naeratas ja istus rõõmsalt luua selga . " Nüüd istuge kõik luudadele ja soovige , et te õhku tõuseksite . Aga mitte kõvasti , vaid mõttes , " õpetas Võlur . " Lendamise ajal hoidke luudadest kõvasti kinni ! " jõudis ta veel lisada , kui Lebra juba mantlihõlmade lehvides ja ühe käega kaabut kinni hoides pimedasse taevasse vihises . Järgmine oli Piret . Kaaren nägi kuidas luud ta ilusate jalgade vahele soonis . Vaevalt jõudis Kaarengi õhku tõusmisele mõelda , kui luud ta juba maast lahti kergitas . Luuast kramplikult kinni hoides tõusis ta palmlehikute sõnajalataoliste latvade kohale . Nagu kaarnaparv kihutasid rockerid salapärase tasandiku kohal , mis kiiresti nende alt läbi libises . Enamus lendas madalal palmlehikute kohal , kuid mõned , nagu näiteks Lebra ja Potapov , olid väga kõrge lennuga . Peagi jäi lõkketulede punakas kuma kaugele seljataha , kuni kadus sootuks silmist . Kaaren märkas , et palmlehikud kasvasid järjest tihedamalt . Üha sagedamini eksis nende sekka hiigelsuuri küpresse meenutavaid okaspuid ning varsti liuglesid na djuba sünge ürgmetsa kohal . Et mitte ära eksida , lendasid nad maanteega rööbiti , otse silmapiiri kohal rippuva rohelise kuu poole . Kaaren tõdes , et luua liikumine allub täielikult tahtele . Piisas ainult väikesest mõttevälgatusest , kui luud juba tõusis või laskus , kiirust juurde või maha võttis . Korraga märkas Kaaren , et silmapiiri varjavast uduloorist ujub välja mingi suurlinna siluett . " Tallinn pole enam kaugel , " viskas Võlur kesisevõitu nalja ning kukkus otsekui karistuseks pea alaspidi kihutava luua külge rippuma . Kaarnal vajus süda saapasäärde . Esimene mõte oli , et Võluril on luud rikki läinud . Kuid siis tõusis Võlur teiselt poolt jälle sujuvalt üles ja hakkas niimoodi luuavarre ümber keerlema . Teised katsusid teda järgi ahvida ning varsti tiirlesid rockerid , nüüd jub aõigemini rollerid , nagu vurrkannid pimedas taevalaotuses . Lebra , ehk- nimetame siin lõpus teda õige nimega- Chrétien Le Brun , tegi samuti Võluri triki järgi , aga erinevalt teistest lasi ta seejuures kuuldavale hirmasid matsloomahääli . Ja nii nad tiirlesid- ümber iseenda ja ümber Reguluse , mis võib-olla oligi see tõotatud Taevavald . Ja nii nad lendasid seal vallatult uperpallitades- inglid ja kangelased .