kirjak	ilu_ruben_tunnistame.tasak.ela	" ... tunnistame meie rahva loomulikku tungi saada vabaks igasuguse võõra riigi survest . " " Uurimismaterjalid süüdistatava kohta nimede all Jõejar , Iioer , Iooer , Jõer , Jõejajar , Jeer , Eer tuleb vaadelda kui materjali ühe isiku — Joer Aleksandr Vassiljevitši kohta . " NSVL MGB eriti tähtsate asjade osakonna ülema asetäitja polkovnik Bolhovitini märkus <arv>. oktoobrist <arv> uurimise vahekokkuvõttel eesti poliitiku Aleksander Jõeääre kohta " Nuuskurid olid hõbeseeklite eest eesti töölisi kodanlusele müünud . " Poliitik ja ajaloolane Hans Kruus ajalehes " Töö ja Võitlus " nr. <arv>/<arv> Tõelisi kommuniste Johannes Vares-Barbaruse valitsuses ei olnud . Olid valdavalt , nagu neid nüüd nimetatakse , pahempoolitsevad intellektuaalid , seitse neist isegi tipp-ajuhiiglased kaunite kunstide alal . Olid " poliitiliselt süütud lapsed , kes ei tea , mida nad teevad " – nii kirjutas Soome suursaadik Eestis Paavo Hynninen konkreetselt Johannes Vares-Barbaruse kohta oma essees " Finis Estoniae " . <arv> Vares-Barbaruse seltskonna enamik oli hariduse saanud tsaariajal . See haridus oli venekeelne . Järelikult tundsid kõik punaministrid ehtsa venelase loomust , tema harjumusi ja poliitilisi tavasid . Ent sugugi ei osatud ette kujutada , kuidas idanaaber vahepeal muutunud oli . Seepärast kujutlesid Johannes Vares-Barbarus ja tema abi Hans Kruus end sellesse rolli , milles <arv>. aastal oli linnanõunik Päts või <arv>. aastal linnapea Poska . Suund võeti eesti ühiskonna säilitamisele võõraste võimude rüpes . Kuid sellest lähemalt allpool . Küsimusele , kui paljud Vares-Barbaruse valitsuse liikmed selleks etteotsa läksid , et rahva olukorda kergendada ja meie eest venelaste juures kosta , on ajaloolased juba leidnud osalise vastuse . Genotsiidi Maarjamaa rahva kallal ei osanud neist ükski ette näha . " Revolutsioonist " usuti isegi sotsiaalset õiglust tõusvat . Sotsiaalse õigluse apostli psühholoogia ei teki kunagi juhuslikult . Ebaõnn tööandja juures , rusuva sotsiaalse kontrasti nägemine , solvang inimeselt , keda on harjutud pidama autoriteediks ... Kõik see tõukab inimest mässuideoloogiat omaks võtma . Raske on tegutseda nõnda nagu Kuusbergi tegelane Põdrus <arv>. aasta " revolutsioonisuvel " oma samme seadis : " <arv>. juunil juhtus ta Tallinnas olema . Tõepoolest juhtus ... Ta oli seda varemgi teinud ja pealegi lootis õhtuks tagasi jõuda . Asjad kujunesid aga teisiti . Õhtul võttis ta osa rahvakoosolekust Töölisvõimlas ja järgmisel hommikul demonstratsioonist Vabaduse platsil . Mõni tund hiljem oli ta üks neid , kes politseijaoskondadest relvi kokku korjasid ... " <arv> — On ütlematagi selge , et nii kähku ja nii eksprompt ei teki maailma ükski tõeline revolutsionäär . Lugeja leiab neilt lehekülgedelt ka Karl Asti ja Friedebert Tuglase nimed . <arv>. aastal olid need kaks veel noored poisid , ässitasid rahvast ega märganud , et rahvas sammubki jäägitult nende järel . Siis aga tulid karistussalklased ja lasksid rahva maha . Ässitajad ise pääsesid põgenema . Missuguseid eneseõigustusmehhanisme kasutati ? Ast — mitte mingisuguseid . Ta ei saanud küllap arugi , mida oli teinud . Ent Tuglas sai . Ta ei tahtnud ühtegi last oma perre , veetis oma eluõhtu täielikus mahajäetuses . Ta ei kirjutanud ühtegi romaani . Minu raamatu eesmärk on selgitada : millal tundsid <arv>. aasta valitsuse liikmed Nigol Andresen , Aleksander Jõeäär , Hans Kruus , Orest Kärm , Juhan Narma , Friedrich Niggol , Neeme Ruus , Johannes Semper , Boris Sepp , Maksim Unt ja Johannes Vares-Barbarus end esmakordselt revolutsionääridena ? Kuidas nad Vabariigi eksisteerimise jooksul kujutasid eesti revolutsiooni ja Eesti tulevikku selle valgusel ? Millal sai otsa entusiasm ja algas pettumus ? Missuguseid eneseõigustusmehhanisme kasutati ? Ühelt poolt , tõepoolest , – vaenuväe satraabid . Teisalt siiski ka omamoodi päästekomitee . Need kolmteist saavad käesoleva raamatu selgrooks . Revolutsiooniöö sündmustest on ajalookirjanduses ebapiisavalt juttu olnud . Mis aga puudutab rünnakut õhukaitsedivisjonile Juhkentali kasarmuis , siis on dr Jüri Ant täitnud selle lünga <arv>. aastal ilmunud suurepärases monograafias " Eesti <arv>—<arv> : rahvast , valitsemisest , saatusest " . <arv>. juuni öösel arreteeriti Toompea lossis algharidusega lukksepp Robert Kirnär , kes oli purjus , nõudis süüa ja sõimas läbi esimesena tööle jõudnud valitsuse liikme Maksim Undi . Unt lasi Kirnäri juhitud ja õhukaitsegruppi vallutama saadetud <arv>-mehelisel grupil relvad ära võtta . Enne äravõtmist relvitustatigi see Eesti armee üksus . Kuna mehed relvi otstarbekalt kasutada ei osanud ja jooma kukkusid , tegi Punaarmee ise nad relvituks , misjärel tundmatud isikud hakkasid neid Tartu maantee kandist tulistama . Selleks ajaks oli saanud sisekaitseülemaks putukateadlane Harald Haberman , kes nõudis , et kodanikud loovutaksid viivitamatult relvad ning alluksid rahvaomakaitse üldjuhtimisele . <arv> . aasta talv oli olnud ränk . Paljud õunapuud ei puhkenud õitsele ja nii ei olnud nende okstel ka midagi ära õitseda . Erakordselt soojad ilmad kutsusid rahva välja promeneerima . <arv>. —<arv> . juuni olid ilusate ilmade supernäited . Ainult esmaspäeval , <arv>. juunil sadas korraks hoovihma , millega kaasnes keskmise suurusega rahehoog . <arv>. juuni öö tulevahetuse puhul linnas oli läbi heleda hämaruse kaugele kuulda kuulide " lõbusaid " plaksatusi . Presidendi kantseleiülema Elmar Tambeki sulg on kirjeldanud seda olukorda vast kõige ilmekamalt : " Linnas olid asjad halvad . Pikalt Hermannilt oli maha kistud Eesti Vabariigi lipp . Ulaklikul elemendil olid relvad juba käes . Rüüstati Kaitseliidu relvaladu . Keskvanglast oli vabastatud mõrvareid ja muid roimareid poliitiliste vangide sildi all . Oli tungitud kallale Õhukaitsegrupile ja sooritati rünnakut Sidepataljonile . " <arv> Nihutame oma vaatepunkti edasi sõjaministeeriumisse Pikal tänaval . Luureosakonna kapten Aleksei Kurgvel meenutab : " Punaväelastelt ei olnud märatsejate vastu mingit abi loota , olid ju nemad kõik selle korraldanud . Jagasime ohvitseridega püstolid välja , kellel seda ei olnud , lasin välja anda II osakonna relvakapist . Siis tekkis mõte koju naisele telefoneerida . Mõistsin , et jõud on ebavõrdsed , et ei ole enam väljapääsu ja jätsin abikaasaga hüvasti — igaveseks . Nagu abikaasa mulle hiljem rääkis , olnud see kõnelus nii lühike , nii igapäevase jutu toonis öeldud ja Nõmme rahulikus päikesepaistes nii ootamatu , et ta enne ei olnud taibanud selle sügavat sisu , kui oli ka ise vastanud " hüvasti " ja telefoni hargile pannud . Siis alles välgahtanud läbi pea , et — see on vist lõpp ! Polkovnik Tsukanov ( ametiisik , keda Vene pool oli määranud suhtlema Eesti armee staabiga — A.R. ) ise ei tulnud staapi , aga see polnud ju ta enda tehagi , oli ju tal siis ülemusi kohal väga palju , kuid tundi kolm hiljem saadeti korpuse staabist kohale üks major , kes jäigi " kaitsjana " meie korrapidaja-ohvitseriga ühte tuppa . Sissetungi oht likvideerus aga juba varem , kui uues , Varese valitsuses sõjaministriks määratud kindralmajor Tõnis Rotberg , senine sõjaministri abi , hoonest väljus , et minna Pikale tänavale , N. Liidu saatkonda . Jõuk piiras tema kohe sisse , kuid kuuldes , et tegemist on " rahvavalitsuse " sõjaministriga , kes läheb pealegi N. Liidu saatkonda , kadus ründajail eriline hoog majja sissepääsemiseks ja nad läksid vaikselt laiali . Järgmisel päeval , <arv>. juunil kindralmajor Jonson laskis sõjanõukogu saali kokku kutsuda kõik Sv . Staabis töötavad isikud . Vana lugupeetud ratsamees oli " löödud mees " . N. Liidu võimude poolt sõjavägede juhataja kohale sunnituna ta palus kõiki ausalt täita eesti sõjaväelase kohust . Igale kohalolijale pidi olema selge , et selle vana ja väsinud lahingumehe " punasus " piirdus ta ratsapükste punase värviga . " <arv> Pole uudiseks , et <arv>. aasta sündmused panevad tõsiselt proovile Eesti riigi õigusliku järjepidevuse . Professor Hans Kruus kui võõrvõimudega mugandumise ideoloogiline üldjuht tõi selleks otstarbeks isegi " oda " välja , kuid raskekahurväeks see siiski ei osutunud . Laseme pihtida Artur Taskal , kes juunipöörde aegu oli " Päevalehe " toimetuse kaastööline ja teenis rahvuskaaslaste seas plusspunkte sellega , et lämmatas presidendilossi ees Eesti hümniga " kümnete eesti kommunistide ülestõusmise laulud " ( väljend minu vanaisalt , kes ise samuti kohapeal viibis– A.R. ) : " Laupäevaks–pühapäevaks , <arv>. ja <arv>. juunil sõitis peaministri asetäitja prof. dr. Hans Kruus Tartusse , et tõenäoliselt nädalalõppu koduses miljöös mööda saata . Esmaspäeval , <arv>. juulil oli ta Tallinnas tagasi . Tartust oli ta kaasa toonud Tartu ülikooli õigusteaduskonna haldusõiguse ja -protsessi professori , dr. Arthur-Tõeleid Kliimanni , ülesandega teha vajaduse korral Eesti Vabariigile uus põhiseadus . Ei mäleta võib-olla kõiki üksikasju seoses selle sündmusega , kuid küll seda , et sain toimetuses korralduse usutleda Kliimanni seoses tema tööga iga päev . Tundsin Kliimanni samuti oma Tartu ajast . Olin ju tema juures teinud ka haldusõiguse ja -protsessi eksamid . Kuna Kliimann on suur kohvikus käija ja istuja , leppisime kokku nii , et me kohtume iga päev " Kultase " kohvikus kell <arv>.<arv>. Vastavalt kokkuleppele saime temaga kokku esmaspäevast kuni neljapäevani samal nädalal , viimane päev kaasa arvatud . Meie esimesel jutuajamisel oli Kliimann väga optimistlik ning ütles mitu korda " küll me teeme uue põhiseaduse , mis ka venelastele on vastuvõetav " . Teadsin , et temale oli asi lihtne , kuna ta oli tuntud hea ja kiire õigusteaduslike küsimuste formuleerijana , ning koostöös Hans Kruusiga ei olnud ette näha mingisuguseid raskusi . Üldiselt oli Kliimann kellaaegades väga täpne . Ta oli alati ka kohvikus " Kultas " pärast lõunat kell <arv>. Tema optimism , mis väga selgelt avaldus esmaspäevasel kohtumisel , muutus järgmistel päevadel ikka pessimistlikumaks . Vahe esmaspäevast kuni neljapäevani kujunes ikka suuremaks ja suuremaks . Reedel kell <arv> olin jälle " Kultase " kohvikus nagu harilikult , kuid kes ei tulnud , oli prof. Kliimann . Kuna mul oli teada tema täpsus aegades , kerkisid mul mitmed küsimused . Otsustasin minna tema hotelli . Teadsin , et ta elas samal tänaval hotell " Kuld Lõvis " . Portjee ütles mulle , et professor on oma toas ja pakib asju . Läksin tema tuppa . Asi oli tõesti nii . Kliimann pakkis oma kohvreid . Neid oli kaks . Üks kohvritest oli lahti ning ta ladus sinna parajasti oma asju . Minu küsimise peale ütles ta , et " venelastega ei saa üldse rääkida , ma sõidan ära " . Sammusime koos Balti jaama poole . Aitasin temal kohvreid kanda . Minu käes oli üks ning Kliimann ise kandis teist . Kliimann tundus mulle olevat väga löödud mees , vähe rääkiv ja tõsine . Meil ei olnud üldse palju juttu . Endise elava ja sõnaderohke Kliimanni asemel oli sõnaaher ja tõsise olekuga Tartu ülikooli õigusteaduskonna haldusõiguse ja -protsessi professor . Ta läks Tartu rongile . Ei olnud teda sellisena kunagi näinud . See oli reedel , <arv>. juulil <arv>. " <arv> Kuna Tartu ülikooli õppejõuna läks Kliimann okupantidega täielikult kaasa , hukkasid sakslased ta Tartu tankitõrjekraavis juulis <arv>. Viimasel hetkel uue valitsuse jaoks välja toodud Vares-Barbarust võiks nimetada omamoodi " mustaks hobuseks " ( tegelane , kes ootamatult etturite tagant välja hüppab , kuid ei maksa etturitest suurt rohkem ) . Siiski — Vares-Barbarus oli prominentne vabariigiaegne tegelane , kelle juubelit <arv>. aasta veebruaris tähistati piduliku aktusega " Estonia " kontserdisaalis . <arv>. aastaks olid " lood ja laulud " nii kaugel , et kunagised Vares-Barbaruse valitsuse liikmed — muuseas ka Vabadussõja veteranid — olid ennast ammendanud . Ent kohe oli ka vahetus võtta — Murmanski kandis tegutses stahhanovliku sordiaretuse raames seltsimees Eichfeld , kellele meeldinuks samuti töötada Eesti NSV Ülemnõukogu Presiidiumi esimehena . Oli paras aeg Vares-Barbarusele meelde tuletada , et ta sõdis klassisõjas valgete poolel . Arvata võib , et see variant osutus Varese-Barbarusele liiga kõvaks pähkliks . Seniajani on laialdaselt käibel ajaloo tõlgendamise variant , mille kohaselt sooritas Vares-Barbarus südame sunnil enesetapu . Kaheksakümnendate aastate keskel lamas ühes Tallinna haiglas endine Vares-Barbaruse ihukaitsja , kes oli raskes seisundis ja sonis : " Kustuta valgus ! Vaheta bossi revolver ! " Mida tähendab " vaheta bossi revolver " ? Varese peast ei leitud selle püstoli kuuli , mis teda väidetavalt tulistas . Need andmed pärinevad rokitaat Riho Baumannilt , kes oli selle ihukaitsja palatikaaslane . Päts , Tõnisson ja Hitleri rünnak Stalini ajal teadsid kõik laulu " Truman , tule päästa meid punaste käest / ja kui sa ei tule , siis otsas on kõik / ja algab meil taas suur Siberi sõit ... " ( <arv>. aasta viis ja sõnad ) . Väljaspool Eestit asuvaist jõududest loodeti suurt kasu tõusvat . Kolmekümnendail aga laulsid töölised : " Ah , armas Jaan , nüüd tule sa ja aita aru pidada , kuis saaks me lahti petistest ja suurtest riigi varastest . Saaks lahti Pätsu–Sootsidest ja Harju panga tuusadest , kes rahva raha raiskasid ja temalt nahka koorisid . " Jaan tähendab siin Tõnissoni , Koodi-Jaani , kellest hiljemgi on mõeldud , et küllap tuleb ta veel tagasi ja päästab rahva . Ohud , nagu näha , ei asunud siis veel piiride taga , vaid rahva enda seas , ülikkonna keskel . Harju pank oli irvhammastel alailma hambus . Vabadussõjaaegsed ajalehed tsiteerivad vemmalvärssi " Mis sest , et frondil puudub tank , kuid Tallinnas on Harjupank ... " Turg oli värvikas nähtus , ühiskonna hetkesuundumus tuli just seal kõige paremini esile . Ja seegi laul on turu-kantus . Müüt , et Tõnisson päästab rahva , kestis niihästi kolmekümnendail kui neljakümnendail aastail . Tõnissoni olevat nähtud veel <arv>. aastal ühes laagris Uraalide taga , samuti <arv>. aasta lõpul Tartu raudteejaamas koos kahe erariides mehe ehk halliga ( nii nimetati erariides tšekiste ) . Veel <arv>. juunil <arv> esines Tõnisson ajakirjanduses oma kuulsa avaldusega , et muutused valitsuses on tervitatavad , kui kõik toimub sini-must-valge lipu all . Kuid okupandid rebisid selle lipu katki , niisamuti nagu nad vaimus Tartu rahulepingu katki käristasid . Tallinna lugejaskond sõltus Jaan Tõnissoni ühiskondliku rolli mõistmisel paljuski tema tegevuse uurija Hans Kruusi mõtteavaldusist , kes kord oli nõus omistama Tõnissonile üldrahvaliku juhi tiitlit , kord jälle mitte . Mõnikord oli Tõnisson " uurija " Kruusi silmis lihtsalt kodanluse juht , kes leidis , et " kihiõpetus ja tööliste klassiteadvuse äratamine ning kasvatamine hädaohtlik olla Eesti väikerahva olemasolule ja edenemisele . " <arv> Kruus ei lisanud , kuidas tööliste klassiteadvuse äratamist mõistetakse . Kas täieliku solidaarsusena Nõukogude Venemaa töölistega , misjärel punane idariik meidki roosakaks sulatab ja me seejärel maailmakaardilt üldse kaome ? Konstantin Päts , kellele rahvas ise <arv>. aastal ebanormaalselt suure osa võimust loovutas , jäi presidendi ametist tagasiastumisega lootusetult hiljaks — ta võttis selle sammu ette alles <arv>. juulil , kui Andresen ja Kruus olid teda selleks veennud.<arv> Eesti leppis <arv> <arv> , leppis ka <arv> <arv> võõra sõduriga üksnes seepärast , et loodeti aega võita ja ära oodata Hitleri pealetung Venemaale , mis pidi toimuma juba <arv>. aasta novembris . Vaid mingi saatusliku eksituse tõttu toimus see hiljem , kui uskuda Pätsi lähikondlasi . Päts keeldus põgenemastki vaid seetõttu , et sakslased pidid kohe tulema vahekordi muutma . " Uskuge mind , hr Tambek , novembri alguseks ( <arv> ) on venelased sakslaste survel siit läinud , nii et hais taga ! " <arv> " Mein Kampfi " oli kodeeritud sõnum , et Saksamaa Lebensraum saab olla idas . Loomulikult oli igale terve mõistusega inimesele selge , et Saksamaa lahingutegevus ei pöördu itta enne , kui Inglismaa on puruks löödud . Seni olid kõik teised " Minu võitluse " plaanid ellu viidud ja sellepärast võis tõepoolest arvata , et Saksamaa asub ka Nõukogude Liitu ründama . Kuid juunis <arv> kestis ikka veel Prantsusmaa tragöödia . <arv>. juunil pommitasid Briti sõjalennukid Saksa tagalat . Samal päeval teatas BBC , et sakslaste inimkaotused on sõja algusega võrreldes kolm korda suurenenud . <arv>. juuniks oli Maginot' liin murtud . <arv>. juunil torpedeeris Briti allveelaev " Clyde " Saksa lahingulaeva " Scharnhorst " . Avalikult levis jutt , et dessant Albionile on reaalsus : Junkers-<arv> võis peale võtta kakskümmend meest ja niimoodi ühe päevaga <arv>–<arv> diviisi Inglismaa rannikule transportida . Ju-<arv> ja Ju-<arv> tohutu armaada oli võimeline toimetama Londoni-tagusele rannikule ühe päevaga rohkem kui <arv> <arv> meest . Veel oli juttu sellest , et Inglismaal puudub Prantsusmaaga võrreldav maavägi ning ta ei saagi rünnata maismaal . Kuid õhukaitse oli Londonil võrratu . Saksa sööstpommitajate Ju-<arv> eskadrillid kandsid suurimaid kaotusi just Albioni , mitte aga Nõukogude Liidu kohal . Ka Briti laevastik oli Hitlerile ohtlik . Sellepärast olnuks enesetapp rünnata Punaarmeed enne , kui läänes polnud käed vabanenud . Ja ega Hitler seda soovinudki . <arv>. aasta suvel oli tal idapiiridel endiste neutraalsete riikide vööndis vaid kümme diviisi ilma ühegi tankita ( pole kindlaks tehtud , kui palju oli lennuväge ) . Ta pidas läänes rahulikult ränka sõda , teades , et Stalini toetus on olemas ja rahu Nõukogude Liiduga kaitseb leping . Kust siis ometi võttis Konstantin Päts fantastilise idee , et Reich oma suurt idanaabrit üldse ründama hakkab , pealegi veel novembris <arv> ? Tambek kirjutab : " Mis alusel President oli nii kindel bolševike peatses tagasitõmbumises , jäi minule arusaamatuks . President ei avaldanud seda mulle , kuigi küsisin . " <arv> <arv> . juunil <arv> esitas Nõukogude Liit Rumeeniale <arv>-tunnise ultimaatumi , et see annaks kiiresti üle Bessaraabia ja Põhja-Bukoviina ( neil aladel moodustati hiljem Moldaavia NSV ) . Rumeenia oligi sunnitud territooriumi loovutama . Hitler mõistis , et Stalin tahab Ploiesti naftavälju ja kavatseb okupeerida tulevase naftainvasiooni baasi ja platsdarmina ka Bessaraabia . Prominentne sõjaajaloolane sir Basil Liddell-Hart ( <arv>–<arv> ) , kelle strateegilisi nägemusi usuvad suurimadki väejuhid , on väitnud , et Hitler mõistis sel ajal imehästi oma selja taga Stalini ähvardust . Sügavate läbimurrete jaoks on nafta sõjas nagu veri , milleta ükski ofensiiv hakkama ei saa . Rumeenia nafta omandamise järel oli Venemaal võimalik sõdida poole Euroopa ulatuses . Nõukogude Liit teadis , et ootamatu hoobi korral naftatehaste regioonile ei suuda Hitler kaotust vältida , kuna sõdib samaaegselt Suurbritanniaga . Hitler nägi Venemaa plaanid läbi . Liddell-Hart : " <arv>. juulil rääkis ta Jodlile võimalusest võidelda Venemaaga , kui see peaks tegema katset Rumeenia nafta hõivamiseks . Mõned nädalad hiljem viis ta kaks motoriseeritud ja kümme jalaväediviisi Poola . <arv>. septembri direktiivis Vastuluuretalitusele on öeldud : " Ida-ala tuleb veel enam militariseerida , kuid ei tohi jätta muljet , et valmistame ette rünnakut itta . /– – –/ Teisest küljest peab Venemaa mõistma , et tugevad ja hästi treenitud saksa diviisid on paigutatud Kindralkubermangu , Preisimaale ja protektoraati . Ta peab tulema järeldusele , et me oleme valmis kaitsma oma huve , eriti Balkanil . " Sellel direktiivil oli kaitseiseloom . Eesmärgiks oli ennetada pigem Vene agressiooni . " <arv> Enne Barbarossa plaani allakirjutamist ja kohe pärast Molotovi lahkumist Berliinist novembris <arv> kutsus Hitler oma kindralid kokku ja ütles , et ta valmistab mõttes ette sõjalist lööki Venemaa pihta . Brauchitsch ja Halder hoiatasid teda , et Saksamaa ei saa sõdida kahel rindel korraga juhul , kui üks vastastest on Venemaa . Ettevaatlikud kindralid juhtisid füüreri tähelepanu Nõukogude Liidu tohututele reservidele . Hitler ei võtnud neid nõuandeid arvesse ja leidis , et sõjas Inglismaa vastu on kõige vajalikumad õhu- ja merejõud , sõjaks Venemaal aga maavägi . Vaevalt olevat aga võimalik teostada Suurbritannia-vastast operatsiooni " Merilõvi " ( " Seelöwe " ) , kuni Venemaa ähvardus jõus püsib . Seevastu sunnib efektne sõjaline demonstratsioon idas Inglismaad rahuläbirääkimistel järeleandlikkusele . Võib vaid kujutleda , kuidas Hitler , pannud oma musta kotkaga mütsi lipukestega maakaardile , valmistus täitma ajaloo üht õnnetuimat missiooni . Pole võimatu , et Nõukogude Liidu ründamine oli Hitleri jaoks tõepoolest sundkäik , nagu seda väidab <arv>. aastal Inglismaale " ära hüpanud " endine nõukogude luuraja Viktor Rezun ( kirjanikunimega Viktor Suvorov ) . Tema teosed " Jäälõhkuja " , " M-päev " , " Viimane vabariik " ja " Kontroll " on ilmunud ka eesti keeles . Suvorovi arvates asus just Doonau vaiksetel voogudel kogu idarinde kampaania võti : " Stalini karjääris oli vähe vigu . Üks neist , kuid olulisim , oli Bessaraabia endale haaramine <arv>. aasta suvel . Pärast Bessaraabia hõivamist oleks tulnud otsekohe minna Ploiestini , mis tähendanuks Saksamaa ümberhaaramist . Või siis oodata , kuni Hitler mässib end kõvasti Britannia sõtta . Sel ajal tähendanuks kogu Rumeenia hõivamine samuti " tuhandeaastase Reichi " lõppu . Stalin tegi aga ühe sammu nafta suunas , võttis enda kätte tulevase rünnaku platsdarmi ja otsustas paigal seistes ootama jääda . Niimoodi näitas ta oma huvi Rumeenia nafta vastu ja ehmatas sellega Hitlerit , kes seni sõdis läänes , põhjas ja lõunas , pööramata tähelepanu " neutraalsele " Stalinile . " <arv> Just neil põhjustel mõelnud Hitler välja plaani , mis sundis Venemaad sõdima Rumeenia asemel kogu rindel . Professor Suvorov seletab oma raamatus , kui äralõigatuks osutus sõja alguses punalaevastiku Doonau flotill , mis koosnes seitsmekümnest suuremast ja väiksemast laevast . On selge , et mitmesugustel põhjustel alles <arv>. detsembril <arv> kinnitatud Barbarossa plaan oli mõeldud Rumeenia piirile koondatud Punaarmee tugevate jõudude elimineerimiseks . Küllaltki tõenäoline on ka oletus , et nähes ülitugevate Saksa sõjajõudude koondumist Poola–Ukraina piirile , mis Molotovi-Ribbentropi pakti salaprotokolli järgi oli Nõukogude Liidu–Saksamaa huvisfääride piiriks , tõi Stalingi sinna <arv> rünnakuarmeed ja valmistus otsustavaks pealetungiks . Võib arvata , et piiri ääres toimus hoogne võidurelvastumine ja mõlemalt poolt just nimelt otsustavaks pealetungioperatsiooniks . Samal ajal teadis Hitler , et kahuriliha ei ole lõpmatult , tal oli vaid üksainus rünnakuešelon . Stalin aga võis kaotused korvata ja kutsuda iga kell püsside alla veel <arv> miljonit meest . Parimad diviisid saatis Stalin lahingusse alles Moskva all . <arv>. –<arv> . juunil viis Stalin läbi varjatud mobilisatsiooni ning küüditas <arv>. juunil saja kilomeetri ulatuses piirilähedased elanikud . Piiri äärde veeti hiiglaslik laskemoonaladu . Punaarmeele olid jagatud salajased ümbrikud pealkirjaga " Avada M päeval " . Suvorov kirjeldab mitmesuguste armeede liikumist piirile ja järeldab , et Nõukogude Liit oli rünnakuks valmis juba <arv>. juulil . Kuna Žukov armastas atakile asuda pühapäeva hommikul , järeldab Suvorov , et " püha sõja " alguseks oli määratud <arv>. juuli <arv> ( üheksateist päeva pärast salajast mobilisatsiooni , nagu pärast pealetungioperatsiooni Halhin-golil ) . Kui Nõukogude Liit sel päeval massiliselt jõudu kasutanuks , olnuks kõik nõukogude inimesed sellega nõus toonil " jah , nii see pidigi minema " . <arv>. aastast peale oli propaganda kodanikele sisendanud , et vastast tuleb peksta tema enda territooriumil . Isegi Eisensteini filmi " Aleksander Nevski " peakangelane hüüab , et kes ei taha vaenlase maal sõdida , ärgu üldse sõdigu . Olukorras , kus Nõukogude Liit oli valmis ründesõjaks , pidi Saksamaa andma esimese , ootamatu hoobi , et sundida Liitu pidama kaitsesõda , milleks see ei olnud valmis . Seda Saksa armee <arv>. juunil tegigi . Nõukogude lennukid ei jõudnud õhku tõusta , sest need pommitati juba lennuväljadel sodiks . Sakslaste kätte langes massiliselt Punaarmee relvastust . Ajaloolased , kes soovivad teha sõjasüütajaks ainuisikuliselt Hitleri , on Suvorovi hüpoteesi Saksamaa ennetuspealetungist tagasi lükanud . Iisraeli armee nõustaja ja Cambridge'i ajalooprofessor Gabriel Gorodetski on kirjutanud mahuka raamatu " " Jäälõhkuja " müüt " sellest , et Nõukogude Liit valmistus pidama hoopis kaitsesõda . Samas toob just Gorodetski ära Žukovi <arv>. aasta juunikuise plaani rünnata Saksamaa positsioone kahelt tiivalt nii , et piiramisrõngasse jääks ühtekokku sada diviisi . See plaan oli teada kogu sõjajärgse aja , sest Žukov ise kirjutas sellest raamatus " Meenutusi ja mõtisklusi " ( " Vospominanija i razmõšlenija " ) . Stalin olevat plaani tagasi lükanud põhjendusega , et sääraseks operatsiooniks ei olda veel valmis . Mida siis arvata Nõukogude Liidu niisugusest " kaitsetaktikast " – vene väejuhtidel olid sõpruspartnerile kallaletungimise plaanid olemas juba siis , kui sakslased alles mõtlesid , ega Stalinil nendega ometi kurje plaane ole ? Ajaloolased ei ole leidnud vastust küsimusele , kellelt sai Konstantin Päts <arv>. aasta suvesündmuste aegu infot sakslaste oletatavast pealetungist novembris . Tõenäoliselt ei võtnud Päts seda laest ja hea usu peale või siis sellest , et " Mein Kampf'is " on Venemaa ründamise plaanid olemas . Küllap tugines ta mingile luureinfole , kuid selliste luureandmete kohta dokumendid puuduvad . Võimalik , et seda ütles talle dr. Hjalmar Mäe , kellega tal oli telefoniühendus üks päev enne Nõukogude suure väekontingendi sissemarssi Eestisse . Mäe ise väidab oma mälestustes " Kuidas kõik teostus " küll vastupidist – tema kuulnud sakslaste idakampaania võimalikkusest just presidendi käest . Olukord kes-keda tekkis Nõukogude–Saksa piiril <arv>. aasta suvel ja sellest oli teadlik ka Päts . Kainelt mõtleja võis oletada , et Saksamaa ei hakka kasutama kaitsetaktikat , sest läänes on tal veel sõda pooleli . Võis arvata , et sakslased on mehed , kes ei lase võõrail niisama lihtsalt tomahooki oma nõupidamistetulpa virutada . Pole võimatu , et sakslaste operatiivplaane aimas ähmaselt ka mõni Vares-Barbaruse valitsuse liikmetest . Nende kohus oli aga asi nii korraldada , et okupandid <arv>. aasta hingetõmbeaja jooksul rahvast ära ei tapa . Sellepärast on Päts veel peaaegu terve juulikuu ametis . Surma ta ei karda , ootab sakslasi . Teeb kaasa kõik okupatsioonivõimu vigurid . Annab välja käskkirju numbritega <arv>–<arv> , vabastades ametist Laidoneri , informatsioonikeskuse juhataja I. Tõrmaküla , politseitalituse abidirektori K. Kirsimäe , haridusministeeriumi noorsoo- ja vabahariduse osakonna juhataja kolonel J. Vellerinna , kohtuminister Boris Sepa , Riiginõukogu liikme A. Orasmaa , haridusministri abi Voldemar Pätsi , Saare maavanema Hendrik Otstaveli . Ta kutsub tagasi Leedu ( J. Lattik ) , Läti ( H. Rebane ) ja Šveitsi ( K. Selter ) saadikud . Ta kustutab nimekirjast siseministri abi August Tuulse , " kes suri <arv>. juunil " ( tegelikult laskis end maha koos abikaasaga – A.R. ) . Rohkem kui pooled vabastatakse " omal palvel " . Ametist saavad lahti kõik maavanemad . Ametisse astuvad uued inimesed : ülemjuhatajaks Gustav Jonson , sotsiaalministri abiks Lembit Lüüs , haridusministri abiks Harri Moora , haridusministeeriumi noorsoo- ja vabahariduse osakonna juhatajaks Paul Rummo , majandusministri abiks Oskar Sepre , raudteede talituse nõukogu liikmeks Vabadussõja ja <arv>. aasta kangelane August Kasekamp . Sotsiaalministri abi A. Mõttus vabastatakse küll omal palvel , kuid kinnitatakse kohe tervise- ja hoolekande talituse juhataja ametikohale , mis näitab , et häid spetsialiste kavatseb uus valitsus siiski tunnustada . Loodushoiu– ja turismiameti direktor Peeter Päts saadetakse puhkusele . Kena suvi , las püüab kala oma turistidega . Nagu näha , astub suures osas esile uus , värske , teotahteline ja vasakpoolne jõud . Viimased presidendi käskkirjad annab välja peaminister presidendi ülesannetes või koguni peaministri asetäitja presidendi ülesannetes . Pidu on läbi . Muutused võtab kokku kõnekas lause Nõukogude Liitu astumise juubelduspeo reportaažis <arv>. augusti " Rahva Hääles " : " Kui enne ootas rahvas paraadil tundide kaupa juhte , siis nüüd ootavad juhid rahvast " . " Viimati olin Andreeseniga koos <arv>. aasta sügisel . Siis Andreesen oli juba hariduse rahvakomissar . Olin tööta ja pöördusin tööd otsides ka tema poole . Andreesen lükkas minu tööjõu pakkumise ilma igasuguse tänuta tagasi , sest ta tundvat mind kui mandunud kodanlast väga hästi . Minu ütlusele , et kui keegi ei anna mulle tööd , võin ju nälga surra , nagu ähvardab Stalini konstitutsioon , vastas Andreesen : " Revolutsiooniveski on juba kord seesugune , et paljud endised tegelinskid jäävad tema kivide vahele ja jahvatatakse peeneks . " Hea tutvuse poolest soovitasin omalt poolt vastu : " Minu pärast ole siiski mureta . Saan ehk kuidagi hakkama ka sinuta . Vaata parem ise ette , et see veski sind ennast ei lömasta . " " Elmar Tambeki mälestused raamatus " Tõus ja mõõn " Välisministri koht oli üks kolmest ministrikohast , mis endise poeedi päralt . Nigol oli juba koolis imelaps . Ta alustas kooliteed <arv>. aastal Vanamõisa vallakoolis . " Isa Gustav oli tulnud Vihula valla rannakülast ja sõlminud Vanamõisa härraga lepingu Nõmme talu ostmiseks . Ema Maria Webermanni juured olid Kavastu mõisa kangrute suguvõsas . Webermannid , elukutselised eestlastest käsitöölised , olevat pärimuse järgi rännanud Virumaale Soomest . See oli traditsiooniderikas suguvõsa , kust pärinesid Eesti Kirjameeste Seltsi ja Aleksandrikooli komiteesse kuulunud mehed , koolmeistrid ja aktiivsed vennastekoguduste liikmed . Nõmme talu alla kuulus <arv> tiinu maad , sellest <arv> tiinu põldu . Talus tööjõudu jätkus ja põduravõitu tervisega noorim poeg võis juba enne kooliaega pühenduda oma lemmiktegevusele — raamatute lugemisele , " kirjutas professor Lembit Andresen eessõnas eksvälisministri Nigol Andreseni omakäelisele eluloole.<arv> Suure talu põdurad perepojad , kes lähevad linna studeerima , ongi potentsiaalsed revolutsionäärid . Mõelgem kas või Antonio Gramsci peale . Andreseni poliitilistest vaadetest <arv> . aasta oktoobrikuu " Loomingust " leiame Heino Arumäe sulest kirjutise " Mõnda Hans Kruusist , Mongoolia eeskujust ja poliitilisest naivismist " . See on huvitavaim käsitlus , mis iial punaministrite kohta kirjutatud . Professor Hans Kruus on elu lõpukuudel linti rääkinud , et mitmed valitsuse liikmeid olid teatud aja tegevad rahvademokraatliku Eesti Vabariigi põhiseaduse loomisega . Teravalt oli päevakorda kerkinud niisugune Eesti , kus Nõukogude väed on küll sees , kuid see seik ei ohusta meie riiklikku iseseisvust — s.t. Vabariik jätkab eksistentsi oma valitsusorganite ja armeega , kontrollib piire ja maksustab importi . Seda on nimetatud Mongoolia variandiks . Hans Kruus nimetab sellise riigi võimaliku põhiseaduse loojana vaid üht nime — Nigol Andreseni oma . Kruus lisab , et idee pooldajaid oli teisigi . Enne surma ei kartnud professor Kruus enam repressioone tõe avaldamise pärast . Ometi ei jõudnud ta välja öelda kõike , mida tahtnuks , kuna tema arvates ei olnud selleks veel õige aeg . Välisministeeriumi vabariigiaegse töötaja Evald Uustalu põnevates mälestustes on mainitud seda öist hetke , mil Andresen sai tõenäoliselt teada , et mingit Mongoolia arenguteed ei tule : " Õhtul andis Välisministeeriumi ukse taga kella mees , keda ma alguses äragi ei tundnud . Vaatasime veel tükil ajal üksteisega tõtt . Mees teretas mind . Siis nägin , et tulija oli Nigol Andresen . Ühte õlga tavalisest veidi kõrgemal hoides , näost hall ja silmis klaasistunud pilk , läks ta midagi enamat lausumata oma kabinetti ja võttis sealt telefonikõne . See kestis veel tund aega hiljem , siis kui minu valvesolemise aeg lõppes ja ma pidin oma vahikorra üle andma . Sündmuste kohta hiljem kuuldud juttudes on mulle hiljem jäänud kõlama , et see võis olla just see hetk , mil juhtidele kinnitati , et mingit iseseisvust enam olla ei saa . Reamehi aga hoiti saladuses viimse hetkeni , et nad võimalikult kaua rahvast lollitaksid . " <arv> Andresen on oma valitsusaega omakäelises seletuses põhjalikult kajastanud . Ta alustab päris algusest : " Enne <arv>. aastat olid J. Semper ja H. Kruus küll esseerid , kuid vaevalt olid nad selle ammu lõpnud partei esindajad <arv>. aastal . Teiste " väikekodanlike parteide " esindajaid valitsuses ma ei teadnud olevat . Minule ei ole silma paistnud kodanluse positsioonide kaitsmise ja Eesti imperialismileerist lahkumise takistamise püüdeid teiste valitsuseliikmete poolt . /— — — / Kohtulikus uurimises mind ei ole süüdistatud kuritegevuses J.Varese valitsuses olemise ajal. Mul ei ole ühtki fakti , mis tõestaks , nagu oleks valitsuse koosseisus olnud neid , kes " läksid valitsusse selleks , et kaitsta kodanluse positsioone ... " /— — — / . Kuidas siis ka võimalik oleks : ajakirjanduses on tembeldatud Kruus , Andresen , Jõeäär ja Semper hirmsaiks rahvavaenlasteks ja kodanlikeks natsionalistideks ilmselt ka J. Varese valitsuses olemise ajal , neist esimesed kolm olid vangistatud , kuid õigeks mõistetud , Rotberg , Nihtig-Narma ja Unt , kui mu mälu ei peta , ka Sepp , on vangistatud . Jäävad üle J. Vares , N. Ruus , O. Kärm ja Fr . Nigol , kes on surnud või fašistide poolt hukatud – ja ometi viis " see valitsus ellu rea tähtsaid üritusi töörahva huvides " , veelgi enam , aitas ette valmistada nõukogude korda Eestis . Ja ilma et ajaloolasedki midagi teaksid kasvõi üksikute valitsuseliikmete sabotaazhi või reetmise katsetest ! /— — — / Oma kokkupuutumiste järgi tollest ajast võin kinnitada J. Varese , H. Kruusi , J. Semperi , N. Ruusi ja M. Undi südamlikust andumisest sellele suunale , mis meil oli . Ma ei mäleta , kas mul oli sellekohaseid kõnelusi A. Jõeäärega ja O. Kärmiga , kuid vähemalt esimest tundsin seevõrd , et ta teisi ega ennast ei petnud ja Kärmi kohta ei tekkinud mingeid kahtlusi . Hilisem areng ei ole mulle toonud teisi hinnanguid nende seltsimeeste suhtes . Võõraks jäid mulle T. Rotberg ja F. Nigol , täiesti võõraks B. Sepp . <arv> . juunil sõitis uus valitsuse koosseis presidendi juurde ametitõotust alla kirjutama . Olgu märgitud : ametitõotuse teksti järgi valitsuse liikmed kohustusid truuks jääma demokraatiale , missugust tõotust minu teades ükski valitsuse liige ei ole murdnud . K. Päts kutsus ministreid tulevikus üksikute küsimustega enda juurde nõu pidama . Mina igatahes seda ei teinud . Paaril vajalikul korral kõnelesin temaga telefoni kaudu . /— — — / Ministeeriumi üleandmisel kutsus senine välisminister A. Piip juhtivad töötajad kokku ja tutvustas neid mulle . Esimeseks avalikuks esinemiseks oli mul selle järele Kopli miiting <arv>. juunil , mille üldiselt õiged aruanded ilmusid ajalehtedes . Kui mitte kõnelda tseremooniapärasest diplomaatliku korpuse vastuvõtmisest , siis oli minu esimeseks tööülesandeks kaubavahetuse korraldamine Saksamaaga , sest ka väliskaubandus kuulus Välisministeeriumi tegevuspiirkonda . Saksa saadik Frohwein esitas mulle noodi , mille järgi täiendavalt Eesti-Saksa kaubalepingu tingimustele Saksamaale saadetavale tselluloosile nõuti suuri koguseid toorpuitu . Odava toorpuidu väljavedu ei olnud soodus väljavedajale . Seejuures Saksamaa oli Eesti tselluloosi peamine tellija . Juba varem oli teatatud tselluloosivabriku kaubasaatmise seisakust . Ma ei andnud saadikule muud vastust , kui et toorpuitu meie ei saa saata , peame kinni kaubalepingust . Seepeale kinnitas Frohwein , et Saksamaa siis lõpetab tselluloosi vastuvõtmise . Samal päeval teatas minu küsimuse peale NSVL saatkond ( Botškarjov ) , et NSVL võtab vastu kogu Eesti tselluloositoodangu . Selle tegin teatavaks Tselluloosivabriku töölisnõukogule , ühtlasi andis majandusminister korralduse , et vabrikut ei tohi seisu jätta . NSVL saatkonnaga leppisin algusest peale , et sm. Botškarjoviga peame vajalikul juhul nõu ilma formaalsusteta . Muide , tarvitasime oma kõnelustes " seltsimees " . A.A. Ždanov rõhutas , et tema on valmis alati küsimusi arutama ja seda kutset kasutasin sagedasti . Ühel korral kõnelesin pisut J. Varese asemel , sest küsimuse algatamine kuulus minule – seda küll J. Varese teadmisel . Sisemine konflikt tekkis kohtuministriga . Boris Sepp oli mulle varem tundmatu advokaat , teda ei tundnud ka ükski teine valitsuse liige . Selgus , et teda oli soovitanud saadik Nikitin . Sepp tekitas võõrastust esmalt sellega , kui esitas juhtivate kohtutegelaste kohtadele vapslikud tegelased . Küsimus jäeti seekord otsustamata . Siis tuletati meelde valitsuse deklaratsioonis lubatud amnestiat . Sepp esitas projekti ainult kriminaalkurjategijate amnesteerimiseks . Mina võtsin ette ägeda rünnaku , küsides , mispärast end. poliitilisi vange ei ole õigustes taastada kavatsetud . Sepp vastas , et poliitilised vangid on juba vabastatud ja kõik korras . Kõnelesin sellest A.A. Ždanovile ja küsisin temalt nõu Sepa tagandamise asjas . Tagandage , ütles Ž. selle peale J. Vares sõitis ettepanekuga Pätsi juurde . Uus kohtuminister Friedrich Nigol oli üliõpilasena osa võtnud sotsiaal-filosoofilisest ühingust ja ka hiljem ei olnud ta kompromiteeritud . Samal koosolekul , kus Sepale peapesu anti amnestiaseaduse saboteerimise pärast , anti ülesanne M. Undile amnestiaseadus esitada ja see teostus paari päeva pärast . Sellega said kõik õigused tagasi senised poliitilised vangid . Et põhiseadus ja valimisseadus olid endised , siis oli õigusi vaja Riigivolikogu valimistel esinemiseks . Peale selle oli vaja valitsusel anda oma tunnistus neile , kes oma elutööga , kuni <arv> aastat vangistuses olles , olid ette valmistanud nii juunipööret kui tulevast nõukogude korda . Lühikese aja järel sõitis Eesti majandustegelaste delegatsioon majandusministri J.Nihtigi ( Narma ) juhtimisel Moskvasse ( Ždanovi ettepanekul ) . Nihtigi nime muutmine Narmaks toimus nimelt valitsuses oleku ajal. Majandusministri ülesannete täitmine pandi minule . Majandusministeerium oli küll ministeeriumi juhtivad töötajad uutega vahetanud , parteitute majandusmeeste hulgast , kuid aparaat töötas veel vana viisi . Minu ajal määrati majandusministri asetäitjaks Richard Mahl ja Oskar Sepre ( neist esimene oli vormiliselt küll NSVL kodanik , kuid see ei puutunud asja ja ei saanud teatavaks ) . Juhtivate töötajate vahetus algas Majandusministeeriumi tööpiirkonnas . Eesti Panga president Jaakson ei nõustunud kulla üleandmisega NSVL-le . Kutsusin Jaaksoni oma juurde ja panin talle ette poole tunni jooksul korraldus täita või lahkumispalve esitada . Jaakson lahkus . Sama kiiresti tagandasin Riigitrükikoja juhataja asetäitja ( juhataja oli haige , selle vabastasin pensionile minekuks ) , kes oli öelnud , et ta üht valitsuse korraldust ei hakka trükkima . Selle järele läks aparaat üldiselt hästi käiku . Nõupidamise tulemusel Botškarjovi ja Varesega kutsusime ära Riia ja Kaunase saadikud ( Rebase ja Lattiku ) ning määrasime uuteks R.Käsperi ja A.Renningu , kes olid kuidagi tuttavad Tartu kommunistidele . /— — — / Majandusministri töö pärast Riigivolikogu istungijärku läks peamiselt Natsionaliseerimise Komitee ( Arnold Veimer ) juhtimisel . Peamiseks ametialaseks tööks Välisministeeriumis oli mul Saksa saadiku vastuvõtmine . Ta käis <arv>–<arv> korda nädalas ja esitas tavaliselt paar memorandumit või nooti korraga . Kaks nõudmist olid eriti väljapaistvad . Saksa saatkonna töötajail oli kavatsus sõita Saaremaale <arv>. aastal langenud saksa sõjaväelaste haudu külastama . Selleks ja seal fotografeerimiseks küsis ta minu nõusolekut . Ma juhtisin tähelepanu sellele , et märgitud kohad on Eesti valitsuse poolt loovutatud Nõukogude Liidule ja sellepärast peaks ta pöörduma samas asjas NSVL saatkonna poole . Järgmine esinemine oli veelgi jultunum . Olevat juhtumeid , teatas saadik , et Saksa saatkonna kaastööliste elu on sattunud Eestis hädaohtu ja neid koguni tapetud . ( Oli üks niisugune juhus , kui <arv>. aasta kevadel tapeti armukadeduse põhjusel üks Eestimaa sakslane , kes töötas Saksa konsuli juures . ) Sellepärast palub tema Eesti valitsuse nõusolekut paarisaja automaatpüstoli ja muude relvade sissetoomiseks . Ma vastasin , et valitsus on võtnud endale välissaatkondade julgeoleku kindlustamise . Kui on väljasõitusid , palume teatada , anname valve kaasa . Relvade sissetoomist ega relvastatud salkade loomist meie ei saa pooldada . Mida lähemale jõudis Riigivolikogu uue koosseisu kokkutulek , seda aktiivsemaks läksid mõned saatkonnad , eriti Ameerika , kelle saadik asus Riias . Tallinnas oli saatkonna sekretär . Esimene päris kokkupuutumine oli mul Ameerika saatkonna sekretäriga selle järel , kui Ameerika rekvireeris Eesti kulla ja muud varandused . Sel puhul esitasin protesti ja kutsusin Ameerika sekretäri kell <arv> oma juurde . Igatahes juhtus nii , et protesti noodi tekst ei saanud õigeks ajaks valmis ja olin sunnitud ettekutsutut kümmekond minutit laskma oodata . Hiljem lõõpisid mõned seltsimehed sel puhul – ma olevat Ameerika esindajale avaldanud , et " meie oleme suurriik , aga kes teie olete , ei ole selge " . Siis sõitis Tallinna saadik ise – väga vabalt küsides , kas meie läheme nüüd päriselt Venemaa külge või jääme kuidagi Välis-Mongoolia taolisena püsima . " Kuidas teie võtate vabaduse seesuguse küsimuse esitamiseks ? " küsisin ma vastu ja saadik jäi tagasihoidlikumaks . President K. Pätsiga ei olnud mul otseselt asjaajamist , sest vastavad dokumendid esitas talle J. Vares peaministrina . Siiski oli mul vaja talle telefoneerida uute saadikute määramise eeltööde tegemisel . Pealegi tuli dekreediga muuta Välisteenistuse seadust , sest saadikukandidaat A. Renning ei olnud ikka veel ülikooli lõpetanud ja seadus nõudis kõrgemat haridust . Kuid jutuajamine arenes ometi edukalt . Kuid mõni päev enne Riigivolikogu kokkuastumist , <arv>. juulil tuli Pätsiga ometi kokku puutuda . NSV Liidu senine saadik Nikitin kutsuti ära . Tema asemele määrati saadikuks V. Botškarjov . Saadikuvolituste esitamine presidendile toimus traditsioonilise tseremooniaga . Päts luges ette minu poolt valmistatud kõne , milles rõhutati Eesti sõprust Nõukogude Liiduga . Kombe järgi läksin ma pärast saadiku esinemist Välisministeeriumi protokolliosakonna juhatajaga ( A.Tuldava ) presidendi juurde , kes koos asjadevalitsejaga ( E.Tambek ) mu vastu võttis . Mõni aeg istusime veini juures koos . Päts oli sel ajal meeleolus , nagu jääks ta elu lõpuni oma kohale ja nagu maailma asju aetaks tema soovi järgi . Ta kõneles eriti põllumajanduse korraldamisest , " eeskujulike " talude süsteemist jne. Enam mul Pätsiga ei ole midagi tegemist olnud . Märgin , et enne J. Varese valitsuse moodustamist ei ole mul Pätsiga kokkupuutumisi olnud , samuti kui üldiselt kodanlike poliitikutega . /— — — / Tuleb peatuda ühel lool arhiivi tagasitoomisest . <arv>. aasta sügisel valitsus saatis Välisministeeriumi arhiivi Stokholmi saatkonda . See oli vaja tagasi tuua , kuid ei leitud kohe vastavat vormi . Ministeeriumi osakonnajuhataja Kirotar tegi ettepaneku : tema sõidaks järele , kuid talle antagu kaasa mees , kelle vastu valitsusel on täielik usaldus . Pöördusin selles asjas EKP Keskkomitee sekretäri Säre poole , kes määras Rootsi sõiduks sm. Treibergi ( nüüdne Kommunaalmajanduse ministri asetäitja ) . Kirotar ja Treiberg sõitsid Stokholmi ja tõid tõepoolest suure arhiivi kaasa . Kuid samuti tõid nad kaasa teate , et senine Moskva saadik A. Rei oli Riia kaudu Stokholmi jõudnud . Rei oli meid armetult sisse vedanud ! Ta ilmus Tallinna varsti pärast Varese valitsuse moodustamist , tuli minu juurde tiraadiga , et meil on küll varem suuri vastuolusid olnud , kuid nüüd püüab ta kogu hingest minuga koos töötada . Ta tundis huvi , kas teda Moskvast ära ei kutsuta . Ma vastasin , et NSVL Välisministeerium ei ole tema vastu midagi avaldanud ja mul ei ole põhjust teda ära kutsuda . Pärast nõupidamist J. Varesega ( ja vist veel kellegagi ) kutsusin ma Rei Tallinna mõttega ta siin saadikukohalt vabastada . Tallinna sõitmise asemel oli ta aga passile Rootsi viisa võtnud ja Riia kaudu Stokholmi lennanud . Sellele järgnes juba tagaselja ametist tagandamine . Olgugi , et omal ajal kuulusin A. Reiga ühte parteisse , olin temaga varem – vist <arv>. aastal , ainult üks kord tülitsedes kõnelnud . Tal ei olnud ilmselt teadmata , mida ma parempoolsete sotsialistidega läbi rääkides <arv>. aastal tema kohta olin öelnud ühenduses ta tööga Pätsi poliitilises süsteemis . ( <arv>. aastal hakkasid sotsid ilmutama valmisolekut uuesti osaleda valitsustes , kui nende töökavu arvestatakse — A.R. ) Selles osas oli kadunud E. Tammlaan valvsuseta . Tammlaane saatsin senise E. Laamani asemele Moskvasse väljaspool koosseisu kultuurialaseks esindajaks . Ta oli ühtlasi ka saatkonnas poliitiline vaatleja . Hingelt oli E. Tammlaan vana korra vastane ja nõukogude võimu pooldaja , aga ta ei olnud harjunud saadiku tegevust tähele panema . /— — — / Eriti Riigivolikogu valimiste eel olin väga palju rakendatud agitatsioonitöösse . Minu esinemiste suurema osa stenogrammid või kõnede kokkuvõtted ilmusid ajalehtedes . Neis valitses pealetungiv toon , eriti kõnes " Estonia " teatri kõrval otseselt enne valimisi . Kodanluse positsioonide kaitsmist ega Eesti imperialismileerist lahkumise takistamist ma vähemasti endale ei heida ette . Riigivolikogus esinesin kaks korda kõnega . Mind valiti Konstitutsioonikomisjoni , kus töötasin sekretärina ja delegatsiooni , kes palus NSVL Ülemnõukogult Eesti vastuvõtmist Nõukogude Liidu liikmeks liiduvabariigina . Ülemnõukogus kandsin ette N. Ruusi kõne venekeelse tõlke . /— — — / Välisministri kohal olles – juuli esimesel poolel <arv> – võeti mind vastu Eestimaa Kommunistliku Partei liikmeks . Ma ise ei oleks julgenud – vähemalt nii ruttu – oma sooviavaldust esitada , kuid Keskkomitee sekretärid K. Säre ja J. Lauristin küsisid , kas ma tahan Parteisse astuda ja pärast seda kiirustasid mind sooviavaldust esitama . Töö juures Partei mulle mingeid nõudmisi ei esitanud ega õieti Välisministeeriumiga ei teotsenud . Senisele ministri asetäitjale Toferile tegin paar päeva pärast töössehakkamist ametist lahkumise ettepaneku , uue asetäitja kandidaadi Ott Samma kooskõlastasin Parteiga . Suuremaid muudatusi ma Välisministeeriumi aparaadis ma ette ei võtnud , orienteerudes selle asutuse lühikesele elule . /— — — / Tuleb meelde , et kindral Rotberg üsna varsti valitsuse moodustamise järele astus kord valitsuse istungi lõpus minu juurde ja palus end vahetevahel poliitiliselt orienteerida , sest tema sõjaväelasena olevat neist küsimustest kaugel . Nagu vist kõiki J. Varese valitsuse ministreid , külastas mind väga palju inimesi , kellel otse ministeeriumiga midagi tegemist ei olnud , samuti saadeti võrdlemisi palju kirju . Kirjadest tuletan meelde pastor V. Kuljuse oma , kes teatas , et tahab valitsusega kaasa töötada ja palus vastavaid ülesandeid . Kirja andsin edasi K. Särele . Rea minu poole pöördunud inimesi , kui neid tundsin , saatsin edasi Töölisühingute Keskliidu korraldusse , kes neid ka kasutas võimete järgi . " <arv> See <arv>. aasta novembris kirjutatud apoloogia otse nõretab truualamlikkusest . Sagedaseim sõna on siin " esitama " , mis demonstreerib kiindumust kantseliiti . EKP Keskkomitee VIII pleenumil <arv>. aasta lõpul materdati Andresenit armutult kodanliku natsionalismi eest , <arv>. aasta algul aga ta heideti ENSV Kirjanike Liidust välja . Sellepärast on Andreseni madal valulävi igati põhjendatud . Ja kuigi ta juba Eesti NSV Liitu vastuvõtmist taotleva delegatsiooni liikmena oli näidanud , et ta ühelgi kombel ei toeta " Eesti imperialismileerist lahkumise takistamist " , ei olnud see asjaolu tollasele repressiivaparaadile mingi argument . Kruusist , Andresenist ja Semperist oli vaja kergesti ja lõplikult lahti saada . Meestel jäi hing sisse ainult sellepärast , et Lembit Lüüs , sotsiaalminister Ruusi üks abidest , kelle julgeolek <arv>. aastal arreteeris , kannatas piinamise välja ega andnud tunnistusi ei nende ega teistegi seltsimeeste vastu . <arv> . aastal heideti Andresen parteist välja . <arv>. aastal arreteeriti ta julgeolekuorganite poolt ja <arv>. aprillil <arv> mõistis NSVL Ülemkohtu Sõjakolleegium talle VNFSV kriminaalkoodeksi paragrahvi <arv> lõigete <arv>a , <arv> ja <arv> järgi <arv> aastat parandusliku töö laagrit koos kogu vara konfiskeerimise ja viieaastase õiguste kaotamisega . Kolm aastat hiljem karistus tühistati . Andresen kõnelenud hiljem , et uurija oli käitunud temaga ülikorrektselt , vaid ühe ülekuulamise juures olevat tõlk , nördinuna kuulatava perfektsest vene keelest ( tõlgil polnud siis ju midagi teha ! ) , talle kuklasse löönud . Seepeale käratanud uurija : " Atstavv ! " Varsti pärast seda laskusid ülekuulatav ja uurija pikka intellektuaalsesse diskussiooni . Nõukogude võim viis Nigol Andreseni ja Hans Kruusi juurdlustoimikud Moskvasse . Uue välisministri kolleegilt , ühelt väiksemalt vennalt ministeeriumis , pärineb ehk kõige adekvaatsem ja värvikam kirjeldus sellest mitmepalgelisest isiksusest , mis väärib siinkohal tervikuna äratoomist : " Eesti rahva " spontaanse ülestõusuni " jäi neli päeva aega . Sellele järgneval päeval istus välisministri kabinetis üks vana koolipäevilt tuntud kuju — Nigol Andresen . Vahepeal aga oli möödunud kaksteist aastat ja tookordsest hästiriietatud , võiks öelda koguni spordimehe välimusega ja galantsusele kalduvast härrasmehest oli saanud halvasti istuvas ülikonnas üht õlga märgatavalt kõrgemal hoidev keskealine mees . Ka ei olnud mul selle lühikese aja jooksul , mil Andresen Varese valitsuse välisministri toolil istus , juhust kuulda tema suust teatud joviaalsusega esitatud teravmeelsusi , mis kooliajal oli olnud tema tugevaimaks küljeks . Selle asemel oli süvenenud virisev toon , mis oli küll ka kooliaegse päritoluga , olles aga nüüd saanud tugeva kibestunud kõrvalmaigu . Need tähelepanekud põhinesid küll ainult paaril kohtumisel saadud muljetele . Üks neist kohtumistest leidis aset mõni päev pärast tema ametisseastumist . Siis laskis ta kõik oma endised õpilased enda kabinetti kutsuda ja pani meid sääl poolringis ümber oma kirjutuslaua istuma . Kuna Andresen oli olnud eesti keele õpetajaks ka Prantsuse lütseumis , siis kogunes meid sinna kas kaksteist või kolmteist hinge . /— — — / Sel kokkusaamisel küsis Andresen meilt igaühe nime ja mõnikord ka teenistuskäiku . Omalt poolt tegi ta ainult üksikuid märkusi nimede ja nägude kohta , keda kooliajast mäletas . Igatahes ei lausunud ta sõnagi midagi sellist , mida võis tõlgendada propagandaks või uue korra toetamise üleskutsumiseks . " <arv> Andresen ja presidendi kantseleiülem Elmar Tambek olid mõlemad Haljala mehed . Andresen käis Vanamõisa külakoolis ja Vihula ministeeriumikoolis . Karjapoiss ei ole olnud , sest isa polevat seda talle soovitanud . Ehk võib juba sellestki seigast tuletada tema iseloomu erilist paindumatust ? Andreseni elust on jutustamas veel teinegi mõttesügav tekst , mis muu seas kõneleb tema kiindumusest sotsialismi kui seltsimehelikkuse aate vastu . Siin on juttu tema marksistitee algusest . Andreseni ministriks olemise ajal sai kogu Eestimaa rahvas seda " Rahva Hääle " vahendusel lugeda , seepärast tasub see ära tuua enam-vähem tervikuna : " Ta on mees kasvult üle keskmise . Seljas sinisest sheviotist ülikond , mis pole tulnud esmajärgulise moerätsepa nõelast . Peas valgest lõuendist sonimüts katmas hõrenenud juukseid . Ta võib suitsetada hullupööra palju – üks sigarett või pabeross teise järel . /— — — / Ta pilk reedab närvlikku üleväsimust ja energilise suu nurkadeski nagu tõmbleks närvlikult . Jutu sekka silub käsi hajameelselt üle meelekoha ... /— — — / Välisministriks on mees , kes poliitvangina alles üsna äsja on maganud keskvangla naril ja end toitnud vangla tuulitanud silkudega . See uustulnuk liiatigi kannab valmisriieteäri päritoluga ülikonda , mis ostetud alles ministriks saamisel . Ja kuidas veel ostetud – on seegi omaette lugu . /— — — / Ta ei taha kasutada oma ametikorterit Toompeal ja elab seepärast endiselt kaugel Narva maantee põrgupõhjas , kus mõne katusealuse toa eest ei tarvitse rohkem maksta kui mõnikümmend krooni . Ei saagi siin enam õieti rääkida linnamiljööst . Kiviviske kaugusel on akna all värske hein kuivama kaarutatud ja samas krõmpsutab kellegi raudjas närida rohumätast , saba agaralt vehkimas kärbseid . /— — — / N . Andresen korraldab raamatuid laual ja vaatab nagu võõrastades oma korteris ringi . " Võib siin ennast tõesti varsti võõrana tunda – kodu saab õieti näha vaid öösel , " jutustab ta . " Täna on esimene päev , kus võin lubada vaba õhtupooliku . " /— — — / " Ma oskan viit võõrkeelt – saksa , vene , soome , prantsuse ja skandinaavia omi . Rootsi , norra ja taani keeli ma ise tahaksin arvestada üheks keeleks , " ütleb Andresen meie väite peale , et ta vist räägib kuni kümmekond keelt . /— — — / ( <arv> aastat hiljem ütleb Andresen peaaegu samamoodi ajakirja " Teater . Muusika . Kino " ajakirjanikule Maimu Valterile – A.R. ) Kõrvaltoas tabab silm laual terve kuhila kooli- ja lasteraamatuidki . Nende olemasolu põhjuste üle pole vaja selgust pärida . Küllap kuuluvad nad korteriperemehe tütrele ja pojale , kes nüüd suverõõmust kilkavad kusagil maal . Selle " peenikese pere " pärast leidub majas ka väike pianiino , mille kaanel konutab kaks kipsist öökulli . /— — — / ( Öökull oli ka näiteks Aleksander Jõeääre eksliibrisel . Raske öelda , kuivõrd see on paljutähenduslik . Öökull on ju valgust kartev lind – A.R. ) Nüüd kuuled tollest " esimesest ärkamisest " . See oli <arv>. aasta suvel . Aeg oli tulvil sündmusist , mis ei jätnud tuimaks Rakvere koolipoissi , kelle vihikutele oli kirjutatud nimi N. Andresen . Revolutsioonisuvi toob ta lauale uut liiki kirjanduse . Ja sügisel lööb ta juba aktiivselt kaasa . Peab Vene asutava kogu valimiste puhul oma esimese kihunduskoosoleku kusagil talutares Eisma rannas , praegusesse valitsusse kuuluva kandidaadi kasuks . /— — — / " Esimest korda ja kõige õrnemal kujul sain poliitilist survet tunda <arv>. aastal , kui Gustav Adolfi gümnaasiumis olin eesti keele õpetaja , " jutustab ta . " Poliitiline politsei hakkas mu õpilasi üle kuulama , et millest ma tunnis kõnelen . " Kuid <arv>. aastast alates algab surve ja tagakiusamine täie hooga . " Või ma isegi nüüd mäletan kõiki neid karistusi , " püüab N. Andresen meenutada . Karistuste sari on üsna pikk . Algus tuli <arv> krooniga või kahe nädalaga . Sellele lisandus kohe <arv> krooni või kolm kuud maikoosoleku pidamise eest Kose metsas . " Rahvasaadiku puutumatuse tõttu ei saadud mind pokri panna , " kuuldub karistuste käigu kohta . " Korraldati oksjon , aga et mul varandust polnud , saadi seda müüa vaid <arv> krooni eest . Selle summa arvel kustutati mu karistusest ööpäev . Natuke ebatäpne arvestus , eks ole ? " <arv> . aasta suvel lisandub <arv> krooni või kaks kuud kõne eest , mis peetud eeluurimisvangistuses surnud poliitilise kannataja Ilmar Einoki matusel . Kui <arv>. aastal lõpeb rahvasaadiku puutumatus , järgnebki üle kolme kuu vangisistumist . Järgmisel suvel tuleb istuda üks kuu eeluurimisvanglas . Möödunud aasta veebruaris sai N. Andresen politsei abidirektori Kirsimäe allkirjaga maalt väljasaatmise otsuse , ametiühingulise tegevuse pärast nimelt . Alles sügisel lubati teda üheks päevaks Tallinna – kui linnavolikogu liiget volikogu koosolekule . " Möödunud sügisel õnnestus mu naisele kusagile ettevõttesse saada väike kohake . Kui ametnikud said aga teada , et ta on väljasaadetu naine , siis järgnes vallandamine juba kuu aja pärast . " <arv> Päris tore mees see meie välisminister , võisid mõelda <arv>. aasta lehelugejad , kellele samuti ei istunud ametikorteritega poosetamine . Vestelise reportaazhiga Andreseni eraelust oleme nii heitnud valgust paljudele pseudo-välisministri biograafiaseikadele . Vahele jäetud kohad kõnelevad põhiliselt poliitiku korteri sisustuse üksikasjadest . Muu hulgas on mainitud , et Andreseni kapil asub Hommikteatri näitejuhi August Bachmanni surimask . Nigol Andresen oli aastail <arv>–<arv> Hommikteatri dramaturg ja kaasorganiseerija . Ta korraldas teatri piletimüüki Draamateatri kassast ja aitas pöörduda kõne- ja naljamehe , tööliste " kommunistlise " Riigikogu fraktsiooni juhataja Johannes Vanja poole , et Riigikogu vabastaks lõbustusmaksust proletaarset kunsti viljelev katseline Hommikteater eesotsas oma andeka juhatajaga . Tema kirjutas ka kirja Noorproletaarlaste Ühingule , mille eesotsas seisis Arnold Sommerling , kes langes pärast rünnakut sõjaministeeriumile <arv>. detsembril <arv> Tallinna lähedal . Oma kirjas esitas ta Eesti teatritele võrdlemisi tõsiseid süüdistusi : " Sõja hävitustöö ja revolutsioonide uutehitav purustamine on loonud oma kunsti , mis peab vastu minema uuele ajale . Kirjanduses on läbi löönud inimluse aade , mis on tunginud Eestissegi , osalt küll järelhaimusena . Maalikunst on säet uuele aluselle ja ykski suur kunst ei ole pysima jäänd vanusse vormesse . Ainult eesti teatrid ei julge yle astuda sellest tardunud punktist , milleni neid lubab minna neid toitev väikekodanlus . Nii omalt repertuaarilt kui dekoratsioonelt ja ettekandelt nad jäävad vanusse vormesse . " <arv> Niisugune tekst võib tänapäevasest seisukohast ei rohkem ega vähem kui halvamaiguline nali olla . Tänapäeval puudub töölisteater , kes mängitu peamiselt proletariaadile suunaks , oma geograafilise asupaiga ( ja ehk teatud kaudset teed pidi ka repertuaari ) poolest seisab kunagisele Töölisteatrile kõige lähemal Vanalinna Stuudio . Et aga seda või mõnda teist teatrit väikekodanlus toidaks ... seda ei ole . Aeg-ajalt mängitakse küll avangardi , kuid sellel ei ole vähimatki pistmist inimestega , kes palehigis oma leiba teenivad ( proletariaat selle laiemas mõistes ) . Viimased ei tule lihtsalt teatrisse ja kui tulevadki , siis vaatavad nad meelsasti midagi kergemat . Väsinud mees , kes töötab kaheksatunnilisest tööpäevast mitte kinni pidavas firmas , ei kuulu sügava kunsti austajate hulka , ehkki tema vaimsed võimed seda täielikult lubaksid . Andresen tõlkis Hommikteatri jaoks Ernst Tolleri " Massinimese " , mille kuulus ekspressionist kirjutas vanglas paari päeva jooksul kõige laiemate rahvahulkade jaoks . <arv> . aastal külastas Eestit Soome ajakirjanik Raili Kilpi-Hynynen , kelle vastu tundis huvi ka KGB . Ta kohtus meie kangelasega ja kirjutas temast nii : " Andresen kuulub just nende eestlaste hulka , kes oskavad naerda head südamlikku eesti naeru . " <arv> Hynynen nimetab " Kapitali " tõlkimist Andreseni kõige iseloomulikumaks elusaavutuseks ja ei ole kitsi selle kiitmisega . Andreseni eestikeelse " Kapitali " lauseehitus on pisut raskepärane ja kohmakas , kuid selles väljendub teadlikkus ja hoolikus , keerulisemad kohad on varustatud kommentaaridega . Lisaks proletariaadi diktatuuri õpetusele tundis Andresen ka liberalistlikke ja tehnokraatlikke ühiskonnateooriaid . Oma ainsas " Akadeemiasse " kirjutatud artiklis <arv>. aasta aprillis tsiteerib ta John Maynard Keynes'i ja demonstreerib , et ka kodanlikud majandusteadlased on küllalt näidanud , kuivõrd tasakaalust väljas on tänapäeva kapitalism . Nimetatud artikkel " Uued sihid rahvusliku haritlaskonna kujunemisel " on erakordselt õpetlik just tänapäeva , uue aastatuhande lugejale , sest Andresen tsiteerib seal mõnuga ühiskonnateadlase John Maurice Clarki teost " Strategic Factors in Business Cycles " ( <arv> ) : " Tõenäoselt meie ei suuda seda [ kapitalismi ] dilemmat lahendada , enne kui oleme jõudnud olukorrani , kus palgatöölised saavad suurema osa rahvuslikust tulust neis vormides , mis ei osutu nende teotsemisele takistuseks , teiste sõnadega , kuni oleme jõudnud sihini , kus kõik on kapitalistid või teise süsteemini , mis viib samale tulemusele . " Loomulikult ei tunne tööline end üheski tänapäeva majandusringluses ettevõtjana , sest ta on sunnitud oma aktsiaid müüma . Eestisse väidetavalt saabunud infoühiskond tõi kaasa massimeediumi monopoliseerumise , panganduses olid samad protsessid toimunud juba varem . Clark möönab , et kapitalismi asemele võib astuda midagi muud ja Andresen veenab meid oma essees , et uus sünnib just nimelt rahulikul teel , see olevat isegi Marxil kirjas — kuigi Marx on erakordselt vastuokslik , ühes kohas räägib proletariaadi diktatuurist , teises kohas aga kõneleb sotsiaalse revolutsiooni teostamisest rahulike seaduslike vahenditega . Terve hulga valgekraede töötuks jäämine Eestis infoühiskonna hakul tähendab seda , et infoühiskond on kaugemas perspektiivis oma piirid ise sulgenud ja mingit uut süsteemi , mis teostuks rahulike vahenditega , ei ole ette näha . Nigol Andresen kui kirjanik ja luuletaja Andresen on kirjanduslikelt daamidelt armastuskirjugi saanud . Põnevust võiks pakkuda järgmine : " ... Nigol Andresen ... Mu elu kummalisim elamus — Inimene . Alguses oli tunne , nagu oleksin kuskil süütul lagendikul kohanud — päikest . Kaotasin igasuguse orienteerumisvõime , jooksin kinnisilmi , ikka sügavamale tihedasse metsa , kuhu peita end ühes kummalise nägemusega , kartes avada silmi , kartes kogeda , et olen üdini kõrbenud . Järgnesid rasked päevad . Nüüd hakkan juba toibuma . Hakkan tagantjärgi nägema ja mõistma . Kuidas avaldub see inimene ? Tal on sisemisest pingest terashallid silmad , — kulminatsiooni hetkel nad ühtuvad omavahel terashalliks magneetiliseks jooneks . Väsinutena on ta silmad tigedalt kollased , hingestatuna aga — sügav kuld punakaslillalt fosforeerival põhjal ( " In dine Augenschaite ich jüngst , oh Leben , — Gold sah ich deinen Nachtaugen blinken . " — Nietzsche . ) Tal on rikas , looklev , vaimukas suu . Kõrgeima astme vaimuinimese käepigistus — momentaanne , tugev , soe , — ilmekas koormamata . Mida suudab see inimene ? Tegutseda . Fenomenaalse , laastava jõuga . Näha . Üks hetk haaravad silmad nagu fookust ja siis on asi otsustatud . Ülikiirelt mõtelda . Jõudepilkudel sädeleda ja pulbitseda ulja boheemlasena , esmaklassilise duellistina . Endastvabastamise hetkel naerda siiralt ja vabalt , nagu võib seda vaid kristallpuhas inimene . Oraatorina pole juhust olnud teda ei näha ega kuulda . Ma pole ammu näinud nii kompaktset teksti kui tema kõne õpetajaile , mis äsja ilmus lehtedes . Samuti pole teda näinud hallidel päevadel — ja neid on iga inimese elus . Pole teda kohanud ka pingest vabal hetkel — vaikimises , kus , võib arvata , ta annab ilusaima . Olen kuulnud ta raamatukogust . See kõneleb iseenda eest . " <arv> <arv> . aastal ilmus Andreseni sulest luulekogu " Gloobus " . Raamat on väärt lähemat vaatlemist . Väike ja heal paberil , Märt Laarmanni suurepäraste vinjettidega . Autori pseudonüüm on täiesti siurulik : Ormi Arp . " Urm " tähendas ugri muinaskeeles verirohtu või sügavat haava , alguse u muutmine o-ks on omakorda germaani orientatsiooni tunnus . Enese sidumine verirohuga sarnaneb mingile vandele , sest see rohi kasvab juba tema <arv>. aasta tertsiinis " Maastik ahervarega " . Ridala ja Under andsid toona head õpetust kolmerealise stroofi kirjutamiseks . Niisiis on " Maastik ahervarega " esimene teadaolev Ormi Arbi luuletus ( meenutab noort Talvikut ) , kirjutatud tõenäoliselt kusagil Rakvere lähistel mõisavaremetel . <arv>. aasta revolutsioonisügisel põletati sealkandis mitu mõisa maha . Andresen lähtus kõige olemasoleva dekadentliku kadumise ideest ja pani tertsiinide lõppu enesetapumõtte : " mis oleks kui järgmine aasta / mind enam ei näe . " <arv> Dekadentlik ilming – enesetaputeema – on vägevalt esindatud Semperi " Pierrot'ski " . Eesti rahvas oli sõjas kaotanud <arv> meest , <arv> oli jäänud invaliidiks . Hävituseteema ilmus keelesse ja luulesse . Andresen luges juba siis nii Hoffmannsthali kui ka Brechti ( tema lemmikkirjanik oli ekspressionist Toller ) , haris end mitmekülgselt , kuid kommunistlikku ideoloogiat veel ei jutlustanud ega kuulanud . Alles " Gloobuses " ilmus poliitiline tähelepanek , mis ka hilisemaid süngeid päevi ja riigielu lõhkiminekut ennustas ( sest Ormi Arp arvustab seal võõraid riike ) : " Veel minu koduriik Eesti ( ei nimi riku veel meest ! ) kuis hambuni ta on relvis , traataedade taha poeb pelgu , sööks ennem ta Albion kui kommunism ! Yleilmne aumärke see keskbyroo ( Memento : Mussolini ja Horthy ) . " <arv> <arv> . aastal sai Ungari Vabariigi riigihoidjaks kontradmiral Horthy , kes rakendas töölisliikumise vastu terrorit . <arv>. aasta oktoobris tuli Roomas võimule külasepa poja Mussolini juhitud sõjaveteranide organisatsioon Fascio di Combattimento . Nii Horthy kui Mussolini olid militaarse taustaga , mistõttu võis oletada , et nad võtavad uuesti kursi sõjale , mis Euroopa rahupooldajaid muidugi häiris . Ormi Arbi luulekogu ilmumise ajal tuli Eestis võimule hoopis Jaan Tõnissoni rahvaerakondlik valitsus . Hiljuti oli loodud Eesti Vabadussõjalaste Liit , millel aga arvestatavat poliitilist mõju ei olnud . Nad ei käinud isegi veel pruunide barettidega ringi ! Mõtteteras " sööb ennem ta Albion kui kommunism " peitus teatav tõeiva . Kahekümnendate lõpul ja kolmekümnendate algul kuulus <arv>–<arv>% kapitalist peenmehaanikatööstuses briti kapitalile , põlevkiviõli tootmisel <arv>–<arv>% . Toiduainetetööstuses oli see alla <arv>% , tekstiilitööstuses koguni <arv>% ( tänu sealt veetavale toormele ) . Soodsate metsalepingute tõttu näppasid inglased <arv>% eesti paberitööstusest ( arvud on muidugi umbkaudsed ) . Parimat seisundit hoidis Eestis saksa kapital , teisel kohal olid skandinaavia ja inglise kapital . Albioni isust Eesti järele kuulutas Andresen toona liiga vara . Suurbritannia oli ainus riik , kes Eestit Vabadussõja ajal sõjaliselt abistas . Mõte , et Eesti poeb peitu traataedade taha , kuulub Jaroslav Hašekile , kes pani need read paberile <arv>. aastal , pärast pääsemist Narva interneeritute laagrist . Küllaltki palju segadust tekitab lause " ylemaailmne aumärke see keskbyroo " . Siin on mõeldud neid paljusid maailma kindraleid ja admirale , kes kannavad rinnas " ylemaailmseid aumärke " ja peavad end ühtlasi kogu ilmaelu keskpunktiks . " Gloobus " on poliitikafraasidest kirendav , kohmaka ülesehitusega ja üsna arusaamatul viisil ilmamaid jagav raamat ( " France , Deutschland , Belgium , / Great Britain ho-hoo ! / ning , millest jääb kõveraks maailma telg – / CCCP – riik yks noor , / kuid vallatu nagu jääkaru poeg / ja kõikjale ulatub , kõikjale poeb . " ) <arv> Miks peaks just CCCP kõikjale ulatuma ja pugema ? " Gloobuse " parimaks osaks on kahtlemata Märt Laarmanni huumoririkkad puulõiked . See on üks esimesi kordi , mil eesti graafikas kujutatakse spordisündmust ( Arbi luuletuses teeb töörahvas ära " sandarmeriile " <arv> : <arv> ) . Kogus on ka üks hea luuletus , mis paneb samas tõsiselt mõtlema : Hallo , <arv> . internatsionaal , sa rämps kui gloobusel ei muuda nägu , traataidu ei lõhu , piiritulpade räga , ei leia otseteed mandrite vahel kui tarbetuks muutub raadio ja daamide luksuseks aeroplaan ; Hallo , kui rämpsust ei vabasta maad , su uppi lööb <arv>. internatsionaal , mis : maakera kollektivismi paraad.<arv> Arbi luules on igal juhul tähtsal kohal " hoo-hoo " ja " hallo " . Need ilustavad sõnad on muutunud rütmi osaks . Hiljem suhtunud Andresen oma kunagisse luuleharrastusse üleolevalt , pidades seda poisikese tembuks , teab tema sõber ja kolleeg , mitmete kirjandusõpikute autor Kalju Leht . Näib , et Lenini moodi kommunismiõpetus oli tolleaegsetel protestivaimuga alternatiivüritustel pea obligatoorne . Teatud eas noortes on alati midagi destruktiivset . Riikide kukutamine ja riigipiiride mahanühkimine sobis eesti noortele protestivaimu väljaelamiseks ja koduühiskonna mõnede traditsionaalsete väärtuste eitamiseks kahekümnendail aastail pea sama hästi kui ladinakeelsete kirikupalvete õppimine <arv>. –<arv> . aastail või hipiliikumine kahekümnenda sajandi seitsmekümnendail . Oh mis käredad ja kompromissitud noored : " Sa rämps kui gloobusel ei muuda nägu ... " Ormi Arp oli paljuski noore Barbaruse moodi . Niivõrd sarnased on nende stiilid , et isegi n sõna lõpus seesütleva käände tunnusena on sama . See oli Aavikulik uuendus . Kes aga kelle pealt maha vehkis , pole päris selge . Samas põlvkonnas oli ju veel teisigi Ormi Arpi sõpru , näiteks Valter Kaaver . Kaaveriga ühendas Arpi kiindumus vaesuse vastu ja meetodid vaesusest välja rabelemiseks . Miks jäi Andresen kirglikult oma noorusarmastuse – marksismi – juurde pidama ? Kindlasti mängis siin oma osa omamoodi kangekaelsus , ka solvumistunne ei ole välistatud . Kahekümnendatel aastatel kuulus Nigol Andresen noorsotsialistide hulka . Nende liider Saving oli õige käremeelne ja samas küllaltki edukalt ökonoomiliste kategooriatega opereeriv isik , kellele ei olnud võõras ka praktiline majandamine . Ent nõnda hästi nagu Aleksander Jõeäär ja Maksim Unt ei tundnud tööliste elu kumbki . Andresen oli enam kursis õpetajate probleemidega : " Õpetaja tänu oma ideoloogiale rajatud kutsetööle läheneb sotsialistlikule ideoloogiale kiiremini . " <arv> Andresen näeb parlamendiliikmena , et kohalikus " konnatiigis " suhtutakse eriti halvasti ühiskonnaelu kardinaalse reformimise helgetesse mõtetesse : " Kui kuskil on Paul Rummo ja tema ei meeldi haridusvõimudele , siis kui kuskilt leitakse Leida Rummo , tuleb katsuda ka tema ametist kõrvaldada . Kui Jüri Uustalu ( Sama Uustalu mängib hiljem oma rolli Neeme Ruusile salakorterite leidmisel . — A.R. ) on poliitiliselt ebameeldiv isik , siis prl Uustalu kuskilt tuleks mujale paigutada . Tähtsaim punkt süüdistuses on , kas oli punase kaelasidemega inimesi emadepäeval . " <arv> Kõik mainitud olid õpetajad , kelle ametisse jätmist Riigikogu arutas , kuna nad olid sekkunud poliitikasse ega õpetanud täpselt programmide järgi . Hiljem pandi seda ka Andresenile endale süüks . Sel perioodil on Nigol Andresenilt lisaks kõnedele ilmunud tikutoosisuurune " Uusi sihte Eesti töölisliikumises " ( <arv> ) , läbinisti haritud inimese teos . Kolmekümnele leheküljele mahub palju targutamist . Kui kahekümnendate aastate alguse parlamendikommunistid ( seltsimees Gennadi Zjuganovi ametivennad ! ) Johannes Vanja ja Johannes Müürman-Allikso pidasid töölisliikumist patriarhaalseks ja hierarhiliseks , nii et kaalukaim sõna töölisliikumises oleks vaid töölisvanemail , siis " Uute sihtide " proletariaat on juba tunduvalt heterogeensem . Andresen on vaadanud kaua Ida suunas ja leiab , et kõigi maade töölisliikumistes on lõhed , paisud , tunglemised nii siia- kui sinnapoole . Too liikumine on justkui keerukas organism , mille enda sees liiguvad voolud , seejuures sõidab üks vool teisest läbi ega jää enam endiseks ( bolševikud sõitsid läbi sotside partei , mis seejärel paiskas välja killu — Marksistliku Töörahva Partei ) . Sellest teesist tuleneb ka raamatu autori mõte töölisliikumise kui demokraatia osast ( kommunistid leidsid , et iga demokraatia on kas kodanlik või sotsialistlik , siin aga pole seda märgitud ) . Killustamine ja selle ära hoidmine ei huvitanud ei keskmikku ega paremikku proletaarlastest : proletaarlane asus tegutsema alles siis , kui riivati tema elulisi huve sel kombel , et riivamisega ka ümbritseva ühiskonna viltune pale paljastus . Tüüpnäide on majanduskriis , mis tõi Eestis võimule autoritaarse valitsuse . Tööline nägi , et vili kopitab salves ja seda hävitavad rotid . Ta läks seda tigedalt nõudma , kuulates samas hoolega Aleksander Jõeääre parlamendikõnet sellest , mida teeks samas olukorras itaalia tööline ? <arv> . aasta oli sobimatuim aeg töölisliikumise uutest sihtidest kirjutada , sest just selleks ajaks oli Eesti valitsus majanduskriisi tagajärgedest üle saanud ja garanteeris kõigile piisavalt tööd ja leiba . Kuid tulevane välisminister sõnastab kaks hiljem nii oluliseks saanud mõttetera : <arv> ) " Meie eesmärk on demokraatliku sisu andmine kogu eesti ühiskonnale . " <arv> ) " Töölisklassi ümber hakkavad koonduma suured organisatsioonid . " Missuguses vaimus Andresen noori õpetas , see tuli Riigikogus veel <arv>. aasta augustikuus arutluse alla , seoses noorsotsialistide tulistamisega Valga lähedal Pukas . Hilja õhtul pidasid noorsotsialistid oma koosolekut ja naasid majutuspunktidesse veoautodes . Andresen väitis , et metsast olla tundmatute isikute poolt nende pihta tulistatud . " Veel enne seda juhtus seal ebameeldiv intsident : keegi politsenik andis " Internatsionaali " ajal au ; siis kutsus kordnik ta oma juurde ja märkis ta nime üles . Selle eest , et ta ei hoidnud oma käsi keha keskmise osa juures , nagu instruktsioon ette näeb . " <arv> Tõepoolest , miks ei võiks üks politseinik " Internatsionaali " ajal au anda ? Vastupidi , ta on selleks isegi kohustatud . Mundris mees annab hümnide ajal alati au , nii nagu tavainimene tõuseb võõra hümni kuulamise ajal püsti . Sellega austab Eesti Vabariigi korrakaitsja noorsotside sõnavabadust . Enamgi veel : kõigi hümnide austamine kuulub hea kasvatuse juurde . Tulistamisintsidendi kohta väitis aga siseministrist aruandja Ado Andrekopp , et tule avasid noorsotsialistid ise , politseinikud olid sunnitud tulistama enesekaitseks , kuna " igaüks ei saa ju lihtsalt kaigast käes hoida " ( vihje vabadussõjalaste juhi Artur Sirgu avaldusele <arv>. aasta septembris , mille kohaselt tuleks kaigas võtta ja Riigikogu laiali peksta ) . Kõigepealt tunnista end ikka ise mitu korda süüdi , alles siis hakatakse sinu asja arutama ! Mis puutub noorsotside veoautodesse , siis väitsid mõlemad liidrid , nii Andresen kui Eduard Pesur augustis <arv> , et Tallinnas sõites on neil alati õigus internatsionaali laulda . Politsei tõestas Tallinna rahukohtus , et see õigus oli siiski vaid ühekordne ja tähendas üksnes kõnelemisõigust , mitte aga laulmisõigust . <arv> . juulil <arv> juhtus Riigikogus midagi , mis nii Andreseni tuju kui ka populaarsuse alla viis ja sundis teda vast isegi veel ihalevamalt Rootsi kui õigluseühiskonna poole vaatama ( Venemaast ei olnud esialgu küll suuremat teada , kuid sealsestki ühiskonnakorraldusest arvasid pahempoolsed marksistid kõige paremat ) . Eelnevalt oli kehvikute ja pahempoolsete tööliste esindaja Paul Kroos Riigikogu istungil maininud Soome lihunikke , kes Nõukogude Venemaa vastase interventsiooni ajal Eesti kodanlusele appi tõtanud . Koosoleku juhataja Jaan Tõnisson võttis Kroosilt sõna ära . Hiljem , pärast koosolekuprotokolli ülelugemist , leidis Tõnisson Kroosi sõnad soome hõimuvellede aadressil nii haavavad , et tegi ettepaneku Kroos kolmeks koosolekuks välja heita . Seepeale astunud Andresen lodevalt ja kõhklevalt kõnetooli . Juba esimestest sõnadest nähtus , et ta kavatseb " Soome lihunike " nimetajat kaitsta . Tema argumentatsioon oli nõrk , sisuliselt mitte millelegi rajatud . Ta ütles , et ta ei poolda küll mahlakate ütluste lubamist riigi parlamendis , kuid " Soome sõjaväelaste poolt kõnesoleval ajal pandi toime väga palju korravastaseid tegusid . " <arv> Seda kuulnud , võttis juhataja juba ilma hoiatamata Andresenilt sõna ära . Õnnetu küll protesteeris , kuid mis see enam aitas : tema protesti üldse ei arutatudki . Paul Kroosi kaitsta ei õnnestunud . Nn . lahtari kaarti<arv> jäi Riigikogus löömata . Andresen ja tema mõttekaaslaste pessimism riigivõimu suhtes kasvas . Kuid nende solvumine ei olnud teeseldud . Kõik oli ehtne ja võltsimatu – marksism-leninism oli läbi kasvanud nende soontest ja südamest . Agitaatorite hulgas levis mõtteviis : võõrad valitsejad , keda eesti rahvas oli sunnitud taluma , olid julmad . Oma valitsejad aga petsid . Seevastu parempoolsemad sotsiaaldemokraadid ei tahtnud seda asjaolu uskuda . Hoolimata sotside parteist eemalejäämisest üritas Andresen endiste parteikaaslastega läbirääkimisi edasi pidada . <arv>. juulist <arv> on säilinud tema kiri Kruusi kunagisele parteikaaslasele eks-isesots Erich Joonasele . Silme ette tulevad eestiaegsed džentelmenid , kes mõtlevad mitu aastat , kas ikka tasub tühiste asjade pärast tülitada ammuseid sõpru , kes nüüd on selja pööranud . Niisiis , kiri Joonale algab sõnadega " armas Joonas " : " Olen kõlistanud paar korda [ " Rahva Sõna " ] toimetusse ja tahtnud Sinuga kõnelda , kuid pole saanud vastust . Samuti kõlistasin ühel õhtul Su ukse taga . Viimane " Rahva Sõna " juhtkiri oli ju häätahtlik ... /— — — / ... oli kirjutatud , et tuleme jälle kokku ja arutame , kuid mul ei ole muidugi selge , kas see kutse oli mõeldud ka minule . Meenub ju aeg kahe aasta ja mõne kuu eest , mil mind paluti eemalduda kui arvatavat kurja juurt . /— — — / Rõhutan veelgi , et ausat omavahelist juttu olen valmis ajama nüüd nagu varemgi . " <arv> Kangastub pilt suviselt valget ülikonda kandvast Nigol Andresenist , kes seisab massiivse tammepuust ukse taga ja annab viisakalt lühikese uksekellahelina . Linn on tühi , kuum ja suviselt tolmune , vaid ajalehepoisid karjuvad oma hääled kähedaks . Kuid sõber Joonas on Narva-Jõesuus suvitamas – härra panamakübaras , proua triibulises trikoos perekonnapiltnikule poseerimas . Juba on kusagil neid ootamas Siberi vangilaagrid . Tuleb veel kord sõna anda Kalju Lehele : " Nigol Andresen ehk onu Piilu , nagu lapsed teda hüüdsid , oli oma olemuselt ehtne Lääne-Euroopa tüüpi sotsiaaldemokraat , Varese valitsuse meeste hulgast igal juhul andekaim ja võib-olla ehk harituimgi . Tema eeskujud olid põhiliselt sakslased . Oli ta ju ka abielus Mihkel Martna noorima tütrega . Eesti Vabariigi ajal ei tundnud ta Stalini olemust . Ta leidis , et kui Stalini lähikonnas on niisugune autoriteetne kultuuriinimene nagu Maksim Gorki , Lääne intellektuaalide lemmik , siis ei saa asi eriti hull olla . Tal ei olnud infot Nõukogude Liidus toimuvast . Samuti ei olnud infot Semperil . Sotsialismi üles ehitamise kohta oli algul seisukohal , et kui raiutakse puid , siis laastud ikka lendavad , " jutsutas Kalju Leht autorile oma korteris . Kirjandusteadlane Maie Kalda : " Nigol Andresen armastas tsiteerida John Galsworthy sõnu : " Sotsialist jääb igas ühiskonnas alati kaotajaks . " " Professor Gustav Ernesaks : " Andresen oli väga sooja südamega mees . Ta oli ainus hing , kes mind sõja ajal Moskva haiglas vaatamas käis . " Kalju Leht : " Varest Andresen umbusaldas , sest Varesel oli infot Nõukogude olude kohta , ent ta ei teavitanud kedagi . Hiljem teadis ta palju üksikasju Varese enesetapust , sest just temale oli adresseeritud Varese surmaeelne kiri . Sellest kirjast ei kõnelnud ta iialgi . Tema parimaks sõbraks oli Hans Kruus . Elasin koos Andreseni poja Erikuga Ülemnõukogu Presiidiumi hoones Kadriorus , kuhu mind võeti kostile . Kui Kruus sinna külla tuli , siis oli meestel terve öö arutada . Üheskoos joodi ära suur pudel margikonjakit . Mõlemad olid ahelsuitsetajad , nii et kui proua Eva hommikul nende tuppa tuli , siis jäi tal hing kinni ja ta astus otsemaid akna juurde . Meil , poistel , oli keelatud poliitikategelast segada . Kruus on rääkinud , et tagasiteel Moskvast " vabariiki üle andmast " ei lausunud Andresen ühtegi sõna , vaatas ainult rongiaknast välja ja tutvus Nõukogude Venemaa " oludega " . Tagasi jõudnud , võeti taas pudel konjakit välja . Veel on N.A. maininud , et Moskvas nimetanud Stalin Eesti delegatsiooni tõeliselt kirjanduslikuks esinduseks . Vares , Andresen , Kruus ja Lauristin olid ju kõik kirjamehed . Eesti delegatsiooni tagasi sõitmisest on mulle jutustanud selle liige Jüri Uustalu . <arv> . aasta <arv>. augustit pidas Nigol oma elu suurimaks möödalaskmiseks ja õnnetuseks . Ministriks olemist ta ei kahetsenud , kuid , nagu ta ütles : " Moskvas oli mulle kohe selge , kuhu me oleme sattunud ja ka Eesti Vabariigi vedanud " . Omajagu aitasid kaasa Molotovi ülbed sõnad eestlaste kohta . Nigol on neid tsiteerinud , need kõlasid halvustavalt ja pilkasid meie vähest rahvaarvu . Molotov solvas neid hetkel , mil nemad püüdsid iga hinna eest esineda sõbraliku väikeriigi ametlike esindajatena . Vene kommunismi liigitas ta hiljem sotsiaaldemokraatia värdvormiks . Ometi pidas ta vajalikuks <arv>. aastal enda parteisse ennistamist , kuna teatas , et ta ei ole milleski süüdi — kui ennistamist ei toimuks , siis võtaks ta ju süüdistuse omaks . Eva Martna-Andresen oli väga tore ja lahke naine . Söötis kõhud täis meil Erikuga ja ka meie sõbral , kes oli tegelikult metsavend ( Eva teadis seda ) . Mina ja Erik armastasime muusikat teha , kuid proua Andresen keelas musitseerimise kategooriliselt ajal , mil ta mees oli kodus ja kirjutas . Ja viimane kirjutas tõesti palju ja süstemaatiliselt . Rahast ta ei hoolinud eriti ja kogu palga andis ümbrikus naise kätte . Naiselt küsis vahel mõne summa sigarettide jaoks , vahel oli tal taskus olevast rahast nii tume arusaamine , et jäi kusagil poes või kohvikus võlgu . Siis käis keegi nende pere liige maksmas , " ütles Leht autorile . Vaat niisugune mees oli Nigol Andresen . Ehtsa boheemlasena sobis ta täpselt seltskonda , kes sattus teravasse opositsiooni " vaikiva olekuga " . Andreseni äia Mihkel Martna surm lõhestas sotsialistide ridu . Algul oli partei juhtkonnal ( A. Rei , O. Sternbeck jt. ) kavas parteist välja heita mõned eriti pahempoolsed tegelased ( Mihkel Martna , Maksim Unt , Nigol Andresen ) . Neist Martna jäi peatselt raskesti haigeks ja suri . Andresen heideti välja <arv>. juunil <arv> lihthääletuse tulemusel ; hääletusel oli vastu Aleksander Jõeäär . <arv>. mail <arv> heideti ka Jõeäär ise parteist välja . Isesotside eeskujul ootasid Unt ja Andresen töörahva revolutsioonilist laeva Läänest . Laeva tulekuga pidi teostuma proletariaadi diktatuur . Bolševikud eitasid niisugust võimalust , sest nende arvates ei teinud noorsotsid ja üldse sotside pahempoolsed tegelased midagi pahempoolse revolutsiooni teostumiseks . Eesti Vabariigi aegne reaalsus pakkus samuti võimalusi väikese riigi võimu õige teravaks umbusaldamiseks . Niisugune oli " poliitilise kannataja " Ilmar Enoki juhtum . Kannataja ( too isik suri eeluurimise ajal haigemajas tiisikusse ) nimi oli just Enok , mitte Einok . Enok oli Andreseni kunagine õpilane . Loomulikult leidus Eesti Vabariigi poliitilises politseis Nigol Andresenil isiklik toimik , mille registreerimiskaardile kanti <arv>. mail <arv>. aastal märge : " Sotsialist , kuid ei seisa vist ka eriti kaugel kommunistlikust ilmavaatest . " <arv>. maist <arv> lisandub märkus : " Tallinna Keskhaigemaja lahkamiskambris Ilmar Enoki puusärki panemisel esines deklamatsiooniga , milles seadis juuresolijaile eeskujuks Enoki riigivaenulist poliitilist tegevust . " Neid dokumente on uurinud " Eesti Kommunisti " esseist Viktor Peterson : " <arv>. aprillil <arv> kirjutas Enok sureva inimese ebakindla käekirjaga vangla direktorile avalduse palvega lubada tuua tema haiglakambrisse termos , milles ta saaks hoida kuuma teed või kohvi . Oma palvet põhjendas vang sellega , et õhtutee ja hommikukohvi vaheline aeg on liiga pikk , tal on kogu aeg külmavärinad ja termosest saaks ta kuuma joogiga ennast kosutada . Avalduse paremas ülanurgas seisab vanglakantselei tempel , paber on nagu kord ja kohus registreeritud , vasakul ülanurgas on kellegi ülemuse resolutsioon : " Tagajärjeta " ( vangla kantselei slängis pidi see tähendama keeldumist palvet rahuldada ) , paremal allnurgas tempel : <arv>.APR <arv> ja I. Enoki allkiri selle kohta , et ta on tutvunud avalduse läbivaatamise tulemustega ( s.t. tagajärjetusega ) . Vanglaametnikud täitsid kroonuliku pedantsusega kõik kantseleilik-bürokraatlikud formaalsused , mis aga puutub lihtsalt inimlikkusse , siis mõistagi polnud " mustadel " seda kuskilt võtta . " <arv> Vabadussõjalane Paul Laaman ( <arv>—<arv> ) kirjeldab oma päevikulaadses kirjas naisele üht päeva Tallinna Keskvangla üksikkongis — <arv>. maid <arv>. Selles kirjelduses leiduvad muuhulgas read hommikuse kohvijoomise kohta : " Umbes kell <arv> või pool kaheksa tuuakse musta kohvi <arv>/<arv> liitrit . Panen kohvisse üks sinu toodud lusikas suhkrut . Leivaports kuulub eelmisel päeval saadud toidu juurde . " <arv> Kolm neljandikku liitrit on üks väike termosetäis ja kui Laaman oleks ka kohvi juurde küsinud , küllap oleks siis ehk saadud tema mõnitamiseta hakkama . Mis on lubatud Jupiterile ( Laamanile ) , ei ole kindlasti lubatud härjale ( Enokile ) . Laaman kannatas Keskvanglas jälle sellepärast , et talle ei antud keedetud piima , millega tema arvas heaks turgutada oma haigeid kopse . Igaühel oma hädad ! Noorsots Enoki ainus süü seisnes selles , et ta nägi Eesti rahva jaoks väljapääsuteed teisiti kui toonased valitsejad , kes olid riigi õnnelikult majanduskriisist välja toonud . Pealegi saabus Enok siiamaile Leningradist <arv>. aasta lõpul . Harilikult ei tulnud sealt illegaalselt ja valepassiga mitte kedagi peale suurte aferistide . Andresen kaitses teda . Siinkohal on oluline märkida , et Venemaalt saabusid põhiliselt luurajad , keda vanglas istuvad kommunistid ( keskvangla EKP rakukese liikmed ) vähem usaldasid ning enam püüti tugineda siiski kohalikele tegelastele . Mõned piiritagused emissarid ja siinsed kommunistid olid ühes paadis vaid näiliselt . Tegelikult lahutas neid kuristik , mis oli tingitud asjaolust , et Hendrik Alliku taolised missiooni-inimesed teadsid palju enam Eestimaa minevikust , mõeldes samas tulevikule . <arv> . aasta suvel lahkus noorsotside ridadest teine vapper võitleja — Evald Kokk Pala-Allikult . Nigol Andresen lõpetas Kodasoo surnuaial <arv>. juunil <arv> matusekõne nõnda : " Matame siia Evald Koka , kuid mitte ta tööd , mitte ta lootusi . Ei , vennad , nad tappa saa vaimu ! " <arv> Kujutagem siis ette niisuguse kõne vastuvõttu , kujutlegem noormehe omaste tundeid pärast kõne ärakuulamist ! Seekord tabas onu Piilu kümnesse . Ja lõpuks . Boriss Štein " Nigol Andreseni mälestuseks " : " Nüüd paljunäinud mees on surnud . Läbis raja , teist valgust lahutava eluteest . Ta oli tema ise kogu aja . Ta sündis siis , kui sajand lõppes aasta eest . Ta tee on lõppenud . Ta muud ei vaja . Ei kohtunud me tihti . Mis see loeb . Need kohtumised olid tulvil usust . Ta oli teise ajastu ja rahva poeg , ja teisest läbi läinud sõjarusust kui koolmest . Vaadake , ta loeb seal mineviku miitingutel kärarohkeil , kuid mitte meie jaoks . Ta hüüab teile , kus kanti eluraskust , anti ohkeid kui orjarivis edasi kui puhkeid ja mõtteid , mis nüüd määratud on meile . " Kord Lunatšarski ... " rääkis vanamees . Või " nagu Majakovski vastanuks " , ent mäletan , kuis lahti läks kord uks ja rõõmsameelne , seistes saali ees , suus " pläru " filtrita , me tuttav mees ... " <arv> Naiivselt lootis Andresen veel <arv>. aastal , et tal õnnestub sotsialismi sarnaseks seada Nõukogude Liidu juhitud sotsialism . Moskvast oli ta saanud negatiivseid signaale juba <arv>. aastast saadik . Ühes kaitsepolitsei poolt leitud kirjas kahtleb ta Moskva tee efektiivsuses.<arv> Karl Säre tunnistas <arv>. novembril <arv> Saksa poliitilise politsei ülekuulajale Evald Miksonile , et novembris <arv> oli Andresen kontaktis Kominterniga , kuid Komintern ei olnud tema poliitikaga rahul , pidades seda äärmuseni natsionalistlikuks . Säre tunnistas , et teda teavitas sellest Neeme Ruus , " kes ise kõikuvat paremale ja vasakule " . Samal ajal mõtles Hendrik Allik kompartei orgbüroos , kuidas luua Eestis Pätsi diktatuuri jätkuna laiapõhjaline rahvavalitsus , mis väldiks suurriikide ambitsioonikaid plaane Eesti suhtes ja säilitaks selle väikese riigi iseseisva rahvademokraatiamaana.<arv> Tolleaegne töölisliikumine jagunes praktikuteks ja teoreetikuteks . Nigol Andresen oli teoreetik . Praktikud arvasid , et kirjutatud on juba isegi palju , tuleb asuda tegutsema . Nad leidsid , et kui liiga palju teooriaga tegelda , muutub see üha vasturääkivamaks . Kahekümnenda sajandi alguse Venemaal kardeti liiatigi , et teooria võib siis omandada kokkupuutepunkte leviva anarhismiga . Mida rohkem joonistada mõttes välja tulevikuühiskonda-paradiisi , seda enam kaotab see kindlad piirjooned ning muutubki lõppeks anarhistlikuks . Gustav Jonson " Tee sa mis teed , aga Eesti sõjavägi hoia koos . Seda võib meil veel tarvis minna . " President Päts kindral Jonsonile tema ametissenimetamisel Võidupüha , <arv>. juuni õhtul sai Eesti armee uue ülemjuhataja — presidendi endise käsunduskindrali Gustav Jonsoni , kellel ei olnud aga enam mingit reaalset võimu . On liigne korrata , et tal ei olnud võimalik teha midagi niisugust , mis poleks sümpatiseerinud nõukogude sõjaväelastele . Jonson suutis Eesti sõjaväge koos hoida veel terve augustikuu . Seks ajaks oli Jonson soliidne hallipäine mees , kellele meeldisid hallid hobused . Vabadussõja ajaloos on Jonson , toonane rittmeister , tuntud kuju . Jaanuaris <arv> püüdis enamlastevägi Paide all edasi tungida , põrkus aga Jonsoni meeste surmapõlgavale ja operatiivsele tegutsemisele . <arv>. –<arv> . mail samal aastal aga kiilus Jonsoni juhitud I ratsapolk armee <arv>. diviisi eesotsas vaenlase tagalasse . Polk kandis eelväena küll raskeid kaotusi , kuid eri väeüksuste oskusliku koostegutsemise läbi lõigati punaväe positsioon lõplikult kaheks ja edasi veel mitmeks . <arv>. mail teatas sõjaväe ülemjuhataja Asutavale Kogule , et vaenlane on täielikult Eesti piiridest välja aetud . I ratsapolk oli esimene Eesti väeosa , mis jõudis Väina jõeni ( Daugava ) ning mille võitlejad heiskasid <arv>. juunil <arv> Eesti rahvuslipu Jakobstadti ( Jekabpilsi ) raekojale . Samaaegselt oli alanud tervete punaste roodude ja pataljonide vangiandmine Eesti vägede kätte . Jakobstadti eeslinna Kreitsburgi raudteejaamale heisati Eesti lipp polgu ülema , rittmeister Gustav Jonsoni käsul . ( Vt . ka kolonel Viktor Mutt " Võrust Jakobstadtini , mai–juuni <arv> " , <arv> ) Laidoneri mantlipärija sõjavägede ülemjuhataja ametis kindralleitnant Jonson oli küllap palju värvikam tegelane kui <arv>. aasta sõjaminister Tõnis Rotberg , kelle teenete hulka kuulub peaasjalikult Sidepataljoni relvastatud konflikti lõpetamine <arv>. –<arv> . juunil . Jonson oli mahlaka keelepruugiga tippohvitser , kelle kohta president Päts on öelnud markantseid sõnu . Jonsonist on üles kirjutatud üks üsna anekdootlik , peaaegu uskumatu lugu . <arv> . juuni <arv>. Nõukogude väed , marssinud sisse Tartusse , jõuavad ka Tartumaal asuva Eesti sõjaväe hobusekasvanduse juurde , mille õuel lehvib ilmatu pika masti otsas Eesti riigilipp . Lippu nähes kahvatavad punasõdurid kaameks : nad on leidnud mingi tähtsa staabi või vastupanukeskuse ! Seavad platsi äärde üles mitu kuulipildujat , valmis pannakse ka tanke ja raskerelvi . Uurivad hoolega järele , kui suuri jõudusid vastupanukeskus käsutab . Esialgu pole vaenlast lausa rügementide kaupa märgata . <arv> . augustil <arv> ärkab aga hobusekasvanduse ülem üleni higisena ja kardab , et kuri unenägu kestab edasi . Eesti riigilipu asemel on vardasse tõmmatud punalipp . Juhataja käsib nartsu silmapilk alla tuua ja rebib selle siis kõigi nähes puruks . Küsib , kes lipu üles viis ? Lõpuks tunnistab üks allohvitser häbelikult üles : käisime politrukiga kohtumas , kus kuulsime , et sõjavägi saab lähimate päevade jooksul Punaarmee osaks ja kõigil peavad punalipud üleval olema . Ratsude suur sõber ei alusta mingit juurdlust ega hakka oma agarat alluvat nöökima . Käsib lihtsalt punased räbalad ära koristada . Peagi saab ta usaldusväärsetest allikatest teada , et lipu purukstõmbamise lugu teab juba terve Tartu linn . Juba tunneb huvi ka NKVD . Ratsukooli juhatajat hakkab seevastu huvitama , kuidas tekkinud olukorrast välja rabelda . Algul soovitatakse talle : ütle , et rebisid lipu puruks seepärast , et see polnud meie suure sõbra riigilipp . Ütle , et see oli lihtsalt punane riidetükk . Ent ajad muutuvad ärevamaks ja lipukäristaja veendub järjest enam , mida teevad okupandid tema aatekaaslastega kogu Eestis . Uus soovitus — nüüd ei aita muud , kui mine aga ülemjuhataja Jonsoni jutule . Hobusekasvanduse lähedal on Gustav Jonsoni suur asundustalu Elva vallas . Õnnetu mees tunneb Jonsonit juba ühiste ratsarünnakute ajast . Jonson võtab ta muidugi kahel käel vastu : " Jää , mees , ometi sõjaväkke ! Siin on võimalusi küll . Ma annan sulle terve eskadroni juhtida ! " Meie kangelast ei veetle Punaarmees teenimise võimalus . Ta lahkub sõjaväest , läheb Saksamaale ja pakub peatselt oma teeneid Wehrmachtile . Jonsoni jutt peegeldab mõnede eesti sõjaväelaste toonast tüüpilist naiivsust . Punalipu tallajale usaldatakse sul nüüd eskadron budjonnovlike traditsioonidega ratsaarmees ! Veel augusti lõpus jäi Jonsonile mulje , et ta võib kedagi käsutada , sellel pisikesel , nii vaimult , territooriumilt kui rahvaarvult järjest pisemaks jääval taeva-alusel maalapil ! Ent kahtlemata pidi väejuhataja ka teadma , kui väike osa saab olema ratsanikel algavas sõjas . Olgu siinkohal veel lisatud , et niihästi Rotberg kui Jonson tundsid juba sõjast saati juhtivaid vabadussõjalasi ja osalesid Vabadussõja tähtpäevil jumalateenistustel , näiteks austas kindral Rotberg <arv>. detsembri <arv> mälestusjumalateenistust Tallinna Toomkirikus . Jonsoni tütar Haldi suri Rootsis üsnagi noorelt maksahaigusesse , teab tema kaugemate sugulastega vestelnud Jaak Pihlak . " Kui keegi nendest laseb pea vähegi norgu ning näeb vaimusilmas kõiki neid koledusi , mida ta on pidanud sooritama kõikvõimsa partei käsul , siis ei aita ainult ärajooksmisest või käe tõstmisest . Siis peab tõstetud käes ka midagi tõhusat olema . Varesel oli selles käes püstol . Ja ta pääses . Samal viisil pääses ka Jõeäär tsüaankaaliumi abil . " Elmar Tambek mälestusteraamatus " Tõus ja mõõn " " Kolm [ " rahvavalitsuse " ] ministrit kuulusid sotsiaaldemokraatliku partei võrdlemisi väikesearvulise ja üsna tähtsusetu pahema tiiva hulka . Nende härrade radikaalselt kõmisevat sõnarohkust polnud keegi kunagi tõsiselt võtnud . " August Rei " Põllutööminister Aleksander Jõeäär on sündinud <arv>. oktoobril <arv> Saare vallas Saaremaal vabriku-mõisatöölise pojana . Oli <arv> Saaremaa talurahvakohtu kirjutajaks ja sellest ajast kuni <arv>. aastani tegutses sekretärina kohtuis . Sooritas <arv>. aastal advokaadieksami . Oli Saare Panga asutajaid liikmeid , nõukogu liige ja juhatuse liikme k.t. Samal ajal oli Saare maavalitsuses juriskonsuldiks . Oli <arv>–<arv> . aastail Tallinna õigusteadusliku büroo juhataja . On praegu Tallinna linnavolinik ja juriidilise komisjoni liige . Võtnud agaralt osa seltskondlikust ja ühistegelisest tööst , olles alates <arv>. aastast Pöide Tarvitajateühisuse juhatuse liige , <arv>–<arv> Kuressaare Eesti Seltsi juhatuse liige ja <arv>–<arv> revisjonikomisjoni liige . Oli ka Kuressaare linnavolinik , Saaremaa Ametiühisuste kesknõukogu liige ja sekretär , Üleriikliku Maatöörahva Ühisuse juhatuse liige . Olnud <arv>–<arv> kõikide riigikogude liige , töötades esimehe ja liikmena mitmes erikomisjonis . Avaldanud ajakirjades ja ajalehtedes ilukirjanduslikke ja majanduspoliitilisi artikleid . Olnud kaebealuste kaitsja poliitilistel protsessidel . " <arv> Seega on tegemist Vares-Barbaruse valitsuse ühe vanema liikmega . Jõeääre tütar Niina Klaas ( surnud <arv> ) romantiseerib seda seika kunagises Saaremaa rajoonilehes : " Palju , palju noori õlgu väravale suruti./ Sinu juba kühmus turja siiski abiks vajati . " Tütre isale pühendatud luuletus " Õnnevärav " on hoolimata mõnest triviaalsest kujundist ilmekas ja paljuütlev , väärides igal juhul tsiteerimist : " Möödund sajand lõpukorral . Puhus nagu värskem tuul , tungis vanaema kambri . Sügisel , oktoobrikuul sündis poeg , sai nimeks Sander . Kasvas väike käharpea , imestama pani kõiki oma arukusega . Pöidel Undu lahel oli popsimajake . Oli päris lainte piiril . Torm lõi vahtu õuele . Nagu ikka sellel ajal – onnis peeru valgusel istus voki taga ema . Ketras mõisasakstele . Tema kõrval takust särgis paljasjalgne poisike , ei tal' andnud hingerahu – anus , päris , küsitles . " <arv> Neist värssidest on tunda , et austatakse perekonna tõsist mentorit , veel kõige viimase ajani elus olnud perekonnaliiget , kes igavikupaadi aerud haaranud üsna hiljuti . Selle raamatu autorile pakub just Jõeääre isik kõige enam huvi . Kangekaelne ja järeleandmatu , rahva hulgas populaarne nagu ta oli , pidi ta Moskvale kõvasti peavalu valmistama . Jõeäär on ka vist ainus valitsusliikmeist , kelle kohta sisaldab materjali Kirjandusmuuseumi arhiiv . Aleksander Jõeäär on seal omakäeliselt pajatanud oma noorusajast Kuressaare gümnaasiumis . Ta paneb kirja kõik laulud ja tantsud noortepidudelt : " Väga tähtis laul oli " Sui oli kätte tulemas ... " Kõik võtsid kätest kinni , piigadel olid pärjad peas ... " <arv> Aleksander Jõeääre kõrgem haridus oli jäänud poolikuks ja see asjaolu tumestas tema hilisemat elu . Tema naise Marta sõbratar , " Soroptimistide " ( täenäoliselt mingi lühendatud värdvorm vene keelest ) naisõigusliku liikumise sekretär Linda Kilvits tunnistab hiljem ülekuulamisel KGB-s : " Tal ei olnud kõrgemat haridust , kuid tal oli advokatuuris eriline koht praktikuna . Tal tuli lahendada väikeseid asju . Kuid neid oli palju ja Jõeäär teenis suuri summasid . Nagu mulle teada , kasutas Jõeäär oma kuulumist menševike parteisse hämarateks asjatoimetusteks . Laiendades menševistlike mõttekaaslaste hulgas pidevalt oma klientuuri , lõikas ta sellest suurt kasu . Peale selle oli menševikel juhtiv koht orbudekodus ja Tallinna linnavalitsuses . Neil aladel tekkivad kohtuasjad anti kõik menševik Jõeäärele . <arv>. aastal teatas mulle Mari Raamot , kellel olid tihedad sidemed valitsusringkondadega , et Aleksander Jõeäärt kavandatakse Eesti kodanliku valitsuse välisministri kohale . Mulle teadmata põhjustel Jõeäär tollal ministrikohta ei saanud , vaid sai selle aasta hiljem . " <arv> Näide eht-jõeäärlikust huumorist , hetk Riigikogu istungilt : " Surmanuhtluse-päevakorrapunkti kohta võtab sõna aruandja Aleksander Jõeäär , kes komisjoni aruandeid täidab . Ta peab hiigla pika kõne surmanuhtluse asjus . Selgub , et hra Jõeäär selle küsimuse kohta terve raamatu on kirjutanud ja seda raamatut tahab ta nüüd miskipärast Riigikogu kõnetoolist ette kanda . Ühetooniliselt ja igavalt loeb ta , kuidas Egüptis ja Paabelis ning teiste rahvaste juures surmanuhtluse peale vaadatud . Vahetevahel küsitakse temalt pilgates , mis aastani ta nüüd oma ettekandega juba jõudnud , mispeale kõneleja rahulikult seletab , et küsijad julgesti saalist välja võivad minna , sest tema loeng kestvat umbes kuus tundi . Saal lähebki tühjaks , nii et mitme rühma kohtadel enam ühtegi saadikut ei ole , ainult sotsialistid tukuvad oma kohtade peal . Üks nendest tunnistab kuluaarides avameelselt , et kõne kuulamine ikka palju raskem töö on , kui kõnelemine ise . Kui siis kõne nii viisi kaks tundi on kestnud ja kellaosuti üheksat näitab , annab Jõeääre parteikaaslane Kaal juhatajale sedeli ettepanekuga koosolekut lõpetada , mis ka sünnib . Jõeääre kõne katkeb kuni järgmise koosolekuni , kus tal veel neli tundi kõnelda jääb . " <arv> <arv>–<arv> . aasta majanduskriis . Ameerika kapitalistid hävitavad tonnide viisi nisu . Kilomeetritepikkused sabad New Yorgi tööbörsil . Eestis langevad tööstustoodete ja põllumajandussaaduste hinnad . Sajad talud lähevad haamri alla . Töötute mitteametlikuks üldarvuks on <arv> <arv>. Hädaabitöid korraldavad firmad lähevad pankrotti . Maatööliste palk väheneb poole võrra . Kes ei ole endale midagi varunud , peab nüüd kerjama minema . Britid devalveerivad oma naelsterlingi ja sellega tihedalt seotud Eesti raha muutub nõrgemaks . Nendes tingimustes esineb Aleksander Jõeäär parlamendisaadikuna mõjusate ja asjatundlike kõnedega ning soovitab igale kapitalistile , kes Läände investeerib , vangiraudu . Olgu siin järgmine näide tema stiilist : " Eesti on siiski juba sedavõrd läbikapitaliseerunud maaks muutunud , et üleilmline majanduskriis ka meil õige tunduvalt ja õige laialiste rahvahulkade majanduslikule olukorrale oma mõju avaldab . Peale nende üldiste üleilmlisest majanduskriisist tingitud põhjuste on meil ka oma erilised põhjused , mis kriisi ja surutise süvendamiseks kaasa mõjuvad . /— — — / Mina olen juba eelmisel aastal avaldanud arvamist riigi eelarve arutamise puhul , et tegemist on süsteemi kriisiga , kapitalismi kriisiga , mis enne ei lahene , kuni maailmamajanduse juhtimine rajatud uutele põhimõtetele ja kogu senine süsteem kõrvaldatud . /— — — / Milline on praegune ilmamajanduslik olukord ? Mitte kõik kodanlikud majandusteadlased ei ole sarnased optimistid , kui meie Majandusminister . Rahvusvahelise Tööbüroo arvestuste järgi tabab töötaolek vähemalt <arv> miljonit töötajat . On tõenäoline , et see kohutav arv , mille hulka ei ole arvatud ei töötute perekonnad , ega nende ülalpidamisel olevad perekonnaliikmed , on tegelikult tõelisest arvust veelgi väiksem . Kaupade hinnad on <arv>. aasta oktoobrist alates langenud üldiselt ( kullas väljendatult ) umbes kolmandiku võrra , tooresainete hinnad keskmiselt <arv>—<arv> protsenti . Põllumajandus- ja teiste toorainete saaduste maailmatagavarad üha kuhjuvad . /— — — / Ilmamajanduse konverentsi üks tähtsamaid ülesandeid oli : kõrvaldada maailma valuuta-vaevad , lahendada vääringu küsimus . Saatuse pilkena saavutati vastupidised tulemused . Võidujooks odavama vääringu suunas , mis hoos juba <arv>. aastast saadik paberivaluuta ja kuldvaluuta maade vahel , muutus kahe suurema ilmariigi , Ameerika Ühendriikide ja Inglismaa vahel Londoni konverentsist peale veel ägedamaks ja kestab tänaseni edasi . Meiegi oma kastreeritud krooniga teeme neid hüppeid kaasa . Mida ütlevad statistilised andmed ? Seda ei maksa alati puhta kullana võtta , mida konjunktuurbüroode andmed näitavad . Andmeid saavad bürood valitsustelt . Fashistid ja reaktsionäärid püüavad igal pool , kus nad võimule pääsevad , teha optimistlikke illusioone , andmeid võltsides . /— — — / Üleilmline majanduslik läbikäik väheneb järjekindlalt . <arv> <arv> pealt langes indeks <arv>. aastal <arv> peale , <arv> — <arv> , <arv>.a. I veerandis — <arv> , teises veerandis <arv> , kolmandas <arv> , neljandas <arv> ; <arv>.a. I veerand — <arv> , II veerand <arv>. Suurte jõupingutustega läks Ameerikas korda hindu tõsta <arv>% võrra . /— — — / ( <arv>. aastal oli Jõeäär üks Eesti Vabariigi äriseaduste loojaist Riigikogu majanduskomisjonis — A.R. ) Nende andmete järele , mis mul on , kui jätame hooajatöölised juurde võtmata , on töötute arv palju suurem , kui see on registreeritud tööbörsil . Minu kalkulatsiooni järgi , kas see õige on , seda näitab rahvalugemine , ulatub praegu töötatööliste arv <arv> <arv>. Teie võite maal , aga samuti ka linnas näha perekondi , kus ei ole võimalik lastele osta särki selga sellepärast , et ei ole raha . Lapsed on kaetud räbalatega ja on ka terveid perekondi , kes nälgivad . Need perekonnad on <arv> iseseisvuse aasta jooksul tööd teinud . Nende töövaevaga on saavutatud positiivsed tulemused , millest Majandusminister kõneles . Mis on aga nende tasu ? Nälg ja viletsus . Härra Majandusminister kinnitas , et <arv>/<arv> toitlusaastaks jääb leivaviljana tarvitamiseks <arv> <arv> tonni , seega <arv> <arv> tonni rohkem , kui möödunud toitlusaastal tegelikult vaja oli . " <arv> Fašistide kohta veel niipalju , et ühes teises kõnes ütleb Jõeäär mõtte , et hitlerism leiab poolehoidjaid ka tööliste hulgas just majanduskitsikuse tõttu . <arv>. aastal , kui see kõne peeti , olid niihästi itaalia kui ka saksa fašistid maailmas juba üldtuntud . " Kui arvata siia juurde veel Majandusministeeriumi tagavarad möödunud aastast <arv> <arv> tonni ulatuses , siis oleks alanud toitlusaasta leivavilja ülejääk <arv> <arv> kuni <arv> <arv> tonni . /— — — / Ainus õige järeldus sellest oleks , et ükski Eesti Vabariigi kodanik ei peaks nälgima . Riigi poolt rukkimonopoli operatsioonideks kulutatud ümmarguselt <arv> miljonist kroonist on rahvamajandusele peale kõige muu ka nii palju kasu olnud , et see summa on külvipinna laiendamiseks kaasa mõjunud . Väljast pole enam vaja vilja sisse vedada , jääb isegi ülejääke , mida mitte kusagil ei ole võimalik realiseerida . Neid välja vedada ei ole mõtet , kuna meil rukki kg omahind üle kolme korra kallim kui välismaal . Peale selle tuleksid veel veokulud ligi . Sellepärast kopitab vili ladudes . Küsime , miks ei anta vilja nälgivatele töötutele ja teistele puudustkannatajaile ? Nälgivatele inimestele ei lubata riigi vilja tagavaradest välja jagada , ega vilja isegi odavama hinnaga müüa . Vabalt võivad riigi viljatagavarasid kahandada ainult rotid , kellel inimestest niipalju rohkem loomulikku mõistust on , et nad siis söövad , kui neil nälg on ja nad viljasalves elavad . ( Kõneleja rääkis riigi nn. julgeolekuvarust . — A.R. ) On suur vahe eelmise ja tänavuse talve vahel . ( Vahelhüüe . ) Juhataja : Ma kuulsin ebasünnist vahelhüüet . Rkl . Maandi , ma teen teile märkuse selle eest . " <arv> Vahelehüüetest . Kolmekümnendatel lubas Riigikogu juhataja neid tunduvalt vähem kui kahekümnendatel . Riiki ei saa lõdva käega juhtida , öelnuks siinkohal Konstantin Päts . Aleksander Jõeääre kõne viimane osa oli mõeldud kritiseerimaks <arv>. aastal võimul olnud Otto Strandmani valitsust , kes laskis ikalduse järel vilja suhteliselt odavalt sisse tuua ja kehtestas siis liiga kõrged vilja kokkuostuhinnad ( <arv>,<arv> senti kilogramm ) . Vili jäi riiklikes ladudes kopitama , sest ka edasimüüjad pidid minimaalsegi kasumi saamiseks vilja liiga kõrgelt hindama . Jõeäär ründas eelpool tsiteeritud kõnes ka teisi erakondi , eriti asunikke ja rahvaerakondlasi . " Nemad ei ole muud teinud , kui kiidulaule laulnud kroonikursi tasalülitamisele Inglise naela ja Rootsi krooniga . " Et see nõnda oli , ei ole midagi imestada . Pärast <arv>. aasta majanduskriisi andis Rahvasteliit Eestile <arv> <arv> <arv> naelsterlingi ulatuses laenu . See kuulus <arv> aasta jooksul tasumisele intressiga <arv>% aastas . Laenuandjad võtsid oma kontrolli alla Eesti aktsiisitulud , New Yorgi ja Londoni pankade esindajaks Eestis jäi William Williamson Londonist . <arv>. juunil <arv> viidi kroon kulla aluselt naelsterlingi alusele . Krooni kurss alanes <arv>% . Sotsid olid ja jäid krooni devalveerimise vastasteks – oli ette näha , et pärast seda sammu hakkavad tõusma kõikide tarbeainete hinnad . Oma parlamendikõnes torkab Jõeäär kergelt eksportööre , kes vahetult enne krooni langetamist eksportisid ja välisvaluutat sisse tõid . " Keegi pidi selle <arv> miljonit krooni oma tasku pistma , mis Eesti Pank teise poolaasta jooksul välisvaluuta eest eksportööridele ligi maksis . ( Vahelhüüded ) Palun kuulake mind ennem ära . Ma ei saa aru , mis teil kipitab seal , et te ei saa mind rahulikult kuulata . ( Vahelhüüded ) " Juhataja : " Ma palun kõnelejat mitte segada ! " A . Jõeäär : " Et üksikud selle sammu tagajärjel kasu said , see on päevselge , ja selleks see samm ette võetigi ... " <arv> Vastuväited sellele seisukohale võiksid olla järgmised . Iga arenenud agraarmaa on kehtestanud põllumajandussaaduste väljavedajaile eksporditoetused , vastasel korral ei ole need kaubad hinnalt maailmaturul konkurentsivõimelised . Devalveeritud krooniga Eesti tarvitas palju välisvaluutat , raha kuhjus aga eksportööride kätte , need laiendasid veelgi tootmist ja väljavedu ning raha tuli maksudena riigikassasse tagasi . Seda vastuväidet ette nähes räägib Jõeäär : " Ent ka siis , kui hinnata vääringu langetamist ainult kitsast ekspordi soodustamise seisukohast , millisena meil on seda sammu peamiselt hinnatud , oleks see samm õigustatud vaid siis , kui selle abil suudetaks eksporti suurendada sel määral , et selle eest saadakse rohkem välisvaluutat , kui saadi enne , eeldusega muidugi , et see välisvaluuta ei jää välismaale , vaid läheb kodumaal rahvamajanduslikku ringkäiku . " <arv> Et enamik valuutast läks rahvamajanduskäibesse , sellest kõnelevad eksportijate tulud üsna kujukalt . Suured kasumid Zinovjevi saeveskis , Eesti Munaekspordis , Võiekspordis räägivad selget keelt . <arv>/<arv> osutus raskeimas olukorras olevaks proletariaat , niihästi linnas kui ka maal . Just seesama klass , kes alles Vabadussõja ajal enam kui inimväärselt teenis . Asunikud lõikasid krooni devalveerimisest kasu , ent töölised jäid vaeslapse ossa . Kehvikute esindaja Johannes Tamson rääkis parlamendikõnes : " On teada juhtum , kus inimene läks tööd otsima , aga ta oli nii näljane , et suri enne nälga . " <arv> Ent Aleksander Jõeäär ei olnuks saarlane , kui ta polnuks vasakpoolne . Ta seletas , et kolmekümnendate aastate Eestist eksporditakse peamiselt kolme toodanguliiki : naturaalpuitu , tselluloosi ja vineeri . Ülejäänud ekspordiartiklid olevat nendega võrreldes tühised . Jõeäär väidab , et metsa hinnad tõusid <arv>. aasta algul kogu Euroopas , viimasel kahel ekspordiartiklil on aga Vanas Maailmas alati olnud kindel turg , sissetöötatud nišid . Krooni kursi allaviimine ei suurendanud nende eksporti kvantumi poolest , tõdes Jõeäär . Hakkasid siis sotsid ja marksistid ( Neeme Ruus jt. ) parlamendis jälgi ajama , kes on need eesti ärimehed , kes raha Läänes hoiavad ja kes krooni devalveerimisest miljonite viisi kasu lõikavad . Näiteks sügisel <arv> tehti majandusminister Mihkel Pungale järelpärimine Scheel ja Ko panga tulude varjamise kohta pangas ja selle filiaalides . Panka revideeriti <arv>. ja <arv>. aastal , mitte hiljem . Suurimaks hoiuseks osutus kellegi konsuli <arv> miljon Hollandi kuldnat . Pung teatas Riigikogu ees , et Scheelil pole midagi , mida peaks varjama , kuid mõne aja pärast oli pank taas sotsidel hambus . Riigikogu istungil <arv>. novembril <arv> , krooni kriisi haripunktis , nõudis Aleksander Jõeäär krooni kursi langetamise eest Pätsu-Rei valitsuselt , et nimetatud valitsus võtaks langetamispropaganda eest riigis tarvitusele kõige karmimad meetmed ( lühikest aega oligi " krooniruunamise " propaganda eest karistus maksev ) . Jõeääre projekt nägi ette ei vähem ega rohkem kui kuni <arv>-kuulise vabaduskaotuse isikule , kes hoiab oma raha välismaa pankades . Deflatsioonile , ekspordi piiramatule soodustamisele ning impordi vähendamisele , mis elatustaseme järjest langedes olevat väga halb , seab Jõeäär vastukaaluks ülesehitustöö , plaanipärase majandamise tugeva riikliku sekkumisega majandusellu . Kuid see ei olnud parempoolne nõudmine . Pahempoolseks muutis nõudmise väga soodsate riiklike krediitide taotlemine maakehvikutele ja -töölistele . Riik peab lakkamatult organiseerima hädaabitöid , et võidelda kasvava tööpuudusega . Riigil õnnestus see hiljem päris korralikult . Lühidalt , Jõeäär nõudis kõike seda , mille Kaarel Eenpalu valitsus aastail <arv>—<arv> realiseeriski . Järeldus sellest : Jõeäärel ei olnud pärast seda enam poliitikas midagi sisulist korda saata . Õnneks oli tal veel ka vandeadvokaadiamet . Oktoober <arv>. Riigikogu suletakse " vaikivasse olekusse " . <arv>. oktoobril peab Aleksander Jõeäär — nüüd juba Marksistliku töörahvaesinduse täievolilise liikmena — oma viimase tähtsama kõne töölisklassi huvide kaitseks . Selleks ajaks olid Eesti tööliste palgad ostujõu poolest Euroopa madalaimad , kuna töölisliikumine oli siin keskmisest nõrgem . Jõeäär väidab kindlalt , et maal on ettevõtteid , kus töölistele makstakse vaid veidi üle <arv> sendi tunnis , sellise rahaga aga ei saa perekonda üleval pidada . " Töölisi , kes julgevad korraldada töölisvanemate valimisi , terroriseeritakse töölt vallandamisega . Tööpuuduse ajajärgul tähendab see perekonnale täielist majanduslikku hävingut . /— — — / Praeguse majanduskriisi ja kohutava tööpuuduse ajal , kus iga vabaneva tööliskoha järele ootamas mitu nälgivat töötut , et aga tööle saada , ükskõik missugune tasu oleks , on streik nüri relv , ei ole sellest streigirelvast ka siis alati suurt kasu , kui seda vabalt saaks tarvitada , ometi on streik ainsaks tööliste hüüdeks , mida peab kuulama kodanlane . " <arv> <arv>. aasta novembris saavutas vandeadvokaat Jõeäär " Rauaniidi " tööliste esindajana viimaste streigi ajal selle , ühegi töölise palka ei kärbitud alla <arv> krooni kuus . Streik kestis kolm päeva ja lõppes töötajate täieliku võiduga — kriisi tingimusis sai kahju hoopis omanik . Kiilas ja karmipilguline esineja jätkab katkematult kolme lõviga kõnetoolist : " Ametlikult teatati <arv>. septembril [ <arv>. a. ] " Vaba Maas " rasvase pealkirja all : " Eestis tööpuudust ei ole " — järgmist . Töötuid üle riigi oli <arv>. septembriks ainult <arv> inimest . Konstateeritakse , et tööpuudus sedapuhku on likvideeritud täielikult ja pannakse töötute arvu vähenemist miinimumini uue tööbörside korralduse arvele , mis " takistavat igasuguse elemendi kuhjumist tööbörside nimestikku " . Sama lehe teisel küljel leidus aga sõnum Virumaalt , kuigi mitte sama rasvase pealkirjaga : " Tööpuudus ajas surma " . Teisipäeval Auga metsast leitud poonud isikut on korda läinud kindlaks teha . Laibas tunti ära Pärnust päritolev Matvei Karpov . Ta töötas kogu suve ühes teiste Pärnu venelastega Narva–Jõesuu lauatehases , mis talveks jäi seisma . Mehel polnud enam väljavaateid töö saamiseks . " Kahtlemata oli see ka uue tööbörside korralduse teene , et Karpov ennast tööpuuduse pärast üles pidi pooma . " Likvideeritud tööpuudus " oli niipalju rängem senisest likvideerimata tööpuudusest , et ta surma ajas . Nii näeb välja meil moodne tööpuuduse lahendus . Juhataja : Rkl . Jõeäär , ma leian Teie viimase väljenduse olevat haavava ja teen Teile märkuse . " <arv> Taas näeb Jõeäär ühe lahendusena tõsta rahvamajanduse kogutoodang kahekordseks plaanimajanduslike meetodite abil . Põllumajanduses aitaks , kui <arv> <arv> väiketalundit saaksid suurtaludelt osta maalappe , mida seni kasutati ekstensiivset laadi põllupidamiseks ( karjamaid jms. ) See on ettepanek , mis hiljem teostuski uusmaasaamise teel , kuid mitte nii nagu Jõeäär algselt kavatses . Maade ostmisest ei olnud ju uusmaasaajate puhul juttugi . Jõeääre arvates tulnuks luua maaelu krediteerimise fond , mis annaks väiketalunikele toetust . Kõneleja nägi heameelega , et rahva heaolu tõstmiseks vajaminev raha tuleks neist valuutasummadest , mis olid kapitalistide poolt riigist välja veetud intressi teenima . Selleks pakkus Marksistlik töörahvaesindus välja " Välismaalt tagasitoodavate kapitalide Eesti rahvamajanduses ärakasutamise seaduse " eelnõu ( kõigis välismaaga operatsioone teostanud pankades korraldatakse sundrevisjon , suurärimehi kohustatakse loovutama teatud protsent riigieelarve erikontole ) . Jõeääre propaganda väiketalunditele juurdelõigete tegemiseks kandis vilja . Kahekümnendate aastate alguses olid seda taotlenud ka isesotsid eesotsas Hans Kruusiga . <arv>–<arv> said mõnehektarilise juurdelõike <arv> <arv> talundit , kuid siiski mitte kõik kõneleja poolt pakutud <arv> <arv>. See oli suur kergendus väga olulisele osale Eesti väike- ja keskpõllumeestest . Ettepanek välismaale veetud kapitali kasutamiseks maatööliste vaesemate kihtide heaks leidis samuti osalise lahenduse . Nn . ümberlaenutamisaktsioon , mis algas kriisi kõrghetkel , kulmineerus <arv>. mail <arv> , mil asunike võlad Maapangale taandati <arv>%-liseks väikelaenuks . Ent Maapanga aktsionärid tõstsid seepeale lärmi : puhtsotsialistliku majanduskäigu tagajärjel tekkis keset magusat kapitalikogumist eelarve disbalanss ning osa suurkapitali liikus paratamatult Londoni või Genfi pankadest siiamaile . Suurendamaks kapitali voolamist rikkamalt kodanikult vaesemale , pakkus Jõeäär välismaa pankades raha hoidvaile ettevõtteile riiklikke võlatähti <arv> aasta peale aastaintressiga <arv>% . Saadud tulud jaganuks riik nii : <arv>% — väikemaapidamisetele juurdelõigete muretsemiseks ja nende ülesharimiseks ; <arv>% — kaluritele laenu andmiseks ; <arv>% — elukorterite ehitamiseks maal ; <arv>% — — " —— linnades ; <arv>% — rahva ostujõu tõstmiseks . See oleks tähendanud paljude suur- ja ühisettevõtete pankrotti , sest ahne Jõeäär nõudis kõigi Eestist väljaspool saadud tulude äravõtmist ja ümberjaotamist . Rahva ostujõud oleks suurenenud , kuid võimalik , et tööpuudus jäänuks siiski endiseks , sest see peletanuks Eesti pinnalt väliskapitalid , mille tootmist kohalikud ei suutnuks üle võtta . Eesti " läbikapitaliseerumine " peatunuks ja temast oleks saanud agraarne rahvademokraatiamaa , midagi sõjajärgse Albaania taolist ( huvitav lugu : siis kõlanuks hallparunite jutt <arv>. aastal veelgi õõnsamalt ! ) . Muuseas , eesti ärimehed oleksid saanud varjata Läänes kinnisvaradelt ja tootmisosalustelt teenitavaid tulusid tuntud abinõuga : firmade raha ümberkantimisega oma uutele firmadele , mis registreeritud juba kuskil maksuvabas piirkonnas või vabalinnas ( a la Neitsisaared ) . Tööstuses pidas Jõeäär , nagu näiteks Tõnissongi , prioriteediks Eesti elektrifitseerimist Narva kose kasutuselevõtu teel ( vrd. hilisem Leevaku suurehitus ) . On paradoksaalne , et Jõeääre arutluskäikudes tungivad esile leninlikud motiivid ( nep , GOELRO ) . " Meie tuhnime oma majanduspõldu ikka veel isaisade aegse konksadraga ja peerutule või paremal juhtumisel välismaalt sisse toodud petrooleumi valgusel . Meie ei kuulnud majandusministrilt sõnakestki sarnastest laiaulatuslikkudest tuleviku kavadest . Tema rahuldus sellega , et käesoleval aastal oli meil hea viljasaak , mujal halb , riik suutis käesoleval aastal juurde maksta põllumeestele , kas ta aga tuleval aastal sedasama teha suudab , see oleneb oludest . Sel aastal suurenes metsaeksport , kas ta aga tuleval aastal sama sissetulekut annab , ei tea . " <arv> Majandusministriks oli tollal Karl Selter ning kogu valitsus erakondadeväline ( parteilist tegevust ei lubatud , kuna <arv>. aastal ametisse vannutatud president leidis , et parteid ajavad Eesti ja eestlased lahkhelidesse ) . Marksistid tahtsid esialgu tegutseda normaaldemokraatia reeglite järgi , seepärast ei saanud neist " vaikiva oleku " tingimusis majanduse reformijaid . Reaalökonoomikas jäi neil aastail ikkagi tegutsema toosama Selter . Väärib märkimist , et see Jõeääre kõne oli demokraatia tingimustes üks viimaseid . Riigikogu tööd kontrollima pandud K. Einbund lõpetas <arv>.oktoobri hilisõhtul istungijärgu . Järgmisel päeval teatas Einbund intervjuus ajakirjanikele , et riigivanem ja ülemjuhataja on nüüdsest otsustanud tegutseda omal isiklikul vastutusel , lootes rahva toetusele . Täielik selgus saabus <arv>. oktoobril , mil K. Einbund teatas , et Riigikogu pannakse vaikivasse olekusse , et teda ei kutsuta isegi riigieelarve kinnitamiseks enam kokku . <arv> . aastal Eesti NSV Ülemnõukogus tehtud pildil on Jõeäär , kiilal pealael ülihõredad udemed , laubal sügavad vaod . Ta näoilme reedab suurt masendust . Jõeäär on pinginaabriks ühele Punaarmee ohvitserile , kes kasutab rahulikul moel moodsaid kõrvaklappe , kuna ta tšuhnaa keelt ei oska . Kodanlik natsionalist ja " Ameerika luure agent " passib kenasti ühte pinki kommunist-internatsionalistiga . Stalini päikese kiired valgustavad neid mõlemaid . Avaldades suurt tunnustust Tambeki omanäolisele mälestusteraamatule , ei saa siiski jätta märkimata , et Jõeäär pole kunagi püüdnud mürki võtta , veel vähem end mürgi abil partei käskudest vabastanud . Tõsi , Jõeäär istus vangis mõnevõrra kauem kui teised kodanlikud natsionalistid ja see rikkus täielikult tema tervise . Kuid Pöide popsipojale lähedal seisvad allikad kinnitavad , et Jõeäär ei näinud oma pika elu jooksul kordagi tsüaankaaliumi-nimelist kanget mürki . Tema vabasurm kuulub samasuguse laimu kategooriasse nagu Läti Vabariigi viimase , okupatsiooni tingimustes ametisse nimetatud peaministri August Kirhenšteinsi enesetapp . Sellegi kohta levitas just Tambek teadmatult valet . Muide , on laim , et Jõeäär ei osanud iial mõelda rahvuslikult . Tsiteerigem teda ennast : " Aastas suurenes oksjonile minevate talude hulk . Kõige enam kannatavad kriisi all edasipüüdvaimad põllumehed , kelle võlakoorem suurem . Seoses sellega tuleb võlad kustutada nii , et asuniktalupoeg ise omandab päriseks oma maa . Lõpuks peab tähendama , et iga talu oksjon tähendab selle endisele omanikule ja ta perekonnale raskeimat kurbmängu . Mõnedel juhtudel — näiteks Vabadussõja kangelase Kuperjanovi isa talu müük tundub see eriti ülekohtusena . Järgmisel aastal [ <arv> ] ähvardab oksjon <arv> talu . " <arv> Isegi Uluotsa valitsuse tunnustamist tuli Jõeääre parlamendikõnedes ette : " Õiguslikku riiki ei ehitata üles kaitseseisukorra seadusega . Peaks aga leiduma oma ilmavaate poolest äärmiselt paremale tiivale kalduvaid mehi , kes julgeksid teha katset Eesti Vabariigi põhiseadusega maksma pandud riigikorra vägivaldseks muutmiseks , ja kui nende vaoshoidmiseks arvatakse vaja olevat võimuvahendeid ja reaalseid jõudusid , siis korra alalhoidmiseks nende elementide vastu ei keelaks meie töötajate suured hulgad oma aktiivset toetust valitsusele , olgugi see valitsus ise vastuvõtmatu . ( Vahelhüüded . ) Ma ütlesin " sel juhul " , aga ei öelnud , et see valitsus oleks käesoleval juhul vastuvõtmatu . " <arv> " Raha väljamaa pankades hoidjad on ka meie iseseisvuse vastased , sest rahata kaob poliitiline iseseisvus . " <arv> Kui baaside ajastul tegid sotsid ettepaneku lülitada Jõeäär valitsuse koosseisu , olevat ta eraringkondades vastastikuse abistamise lepingu kohta halvustavalt sõna võtnud , oodates ilmselt sõda . Vares-Barbaruse valitsuse põllutööministrile kuulus tees , et <arv>. aasta " revolutsiooni " õhutades võinuks Nõukogude Liit käituda suurriiklikultki , kuid halastusest meie vastu ei teinud seda . Nii ütles Jõeäär <arv>. juuli raadiokõnes : " Raske saatus on tabanud tervet rida väikeriike ja isegi suurriike . Näeme , kuidas üks või teine suurriik on neis erakorralistes oludes asunud oma elulisi huvisid kaitsma , ja tehes võrdlusi , võime alles hinnata , kui suurt vastutulekut on meie vastu üles näidanud meie suur naaber , Nõukogude Liit . Mis oleks teda võinud takistada talitamast ka teisiti , mõne teise suurriigi eeskujul . Kui meie võime samal ajal , kus mujal hävivad varandused , maatasa tehakse külad ja linnad , kus kaovad miljonid inimelud ja miljonid muudetakse invaliidideks , kui meie võime samal ajal rahulikult elada ja jätkata oma igapäevast tööd ... " <arv> Siin leidub salakinnitus selle kohta , et tulevik ei tarvitse enam olla nii roosiline , Nõukogude Liidu kannatus võib ka kiiresti lõppeda , nagu see lähitulevikus juhtuski . Pilk kaardile ja Euroopas valitsevale sõjalisele tasakaalule , ning kohe on näha , kui olulist platsdarmi Eesti endast kujutas . Jõeääre vabariigiaegse tegevuse kokkuvõtteks võib öelda , et see kiilaks raseeritud , tahtekindla lõua ja eneseteadliku pilguga mees tegi Eestis lihtrahva ja ka eesti rahvuse heaks rohkem ära kui nii mõnigi õõnsasõnaline kehkadivei , kes kandis sõja ajal krael piksenooli . Ülevaade Jõeääre ülekuulamiste kolgatateest NSVL uurimisorganid arreteerisid Jõeääre <arv>. juunil <arv> tema korteris Vase tn <arv> , kus tol momendil oli kodus ka tema naiseõde , tuntud tõlkija Aita Kurfeld . Sel ajal töötas endine poliitik Varumisvalitsuse teraviljakultuuride inspektorina . Ta ei osutanud kinni võtmisel mingit vastupanu . Manukate juuresolekul koostati akt kahe kirjutusmasina " Royal " konfiskeerimise kohta . Jõeääre asi anti uurida MGB eriti tähtsate asjade uurimise ülema asetäitjale polkovnik Bolhovitinile , kes toimetas ülekuulamisi Moskvas . Eeluurimise ajal ja hiljemgi nimetas tuntud poliitik end järjekindlalt Joer , Aleksandr Vassiljevitšiks . Talle pandi otsekohe süüks , et ta " <arv>. aastal õigustas oma esinemistes menševike veretööd grupi kommunistide kallal , aga <arv>. aastal Eesti kodanliku parlamendi liikmena nõudis revolutsioonilise liikumise mahasurumist " . <arv> Tegelikult oli osaliselt õige vaid süüdistuse viimane osa , sest pärast <arv>. detsembri mässu nõudsid sotsid eesotsas Mihkel Martnaga tõepoolest karmimaid meetmeid bolševike vastu . Eelpool tsiteeritud süüdistus esitati " Joerile " <arv>. juunil ning samal päeval toimus ka esimene ülekuulamine . Meest pinniti , kust on ta omale hankinud arreteerimisel konfiskeeritud <arv> USA dollarit , <arv> Soome marka ja ühe kilogrammi kulda <arv> ühikus suurtes tsaarirublades . Jõeäär seletab , et dollarid sai ta advokaadina töötades klientidelt , margad on jäänud Soome sõitudest , aga kulla ostis erinevatelt kodanikelt enne <arv>. aastat mustadeks päevadeks . Endine advokaat ja minister ei usaldanud ei Eesti krooni ega Nõukogude rubla stabiilsust , tunnistades , et ta on loomult kaupmees ( kupets ) . Kaks päeva hiljem , kella <arv> ja <arv> vahel toimub juba tõsisem ülekuulamine , kus Jõeäär murdub . Selle ülekuulamise protokoll on tervikuna ära toodud raamatu lõpus . Ülekuulamise käigust on selgesti näha füüsilise mõjutamise jäljed . Väärib märkimist , et Jõeäär hakkas soovitud juttu rääkima palju kiiremini kui Päts , kelle puhul kulus aastaid , muidugi tema presidendistaatuse tõttu . Ka edaspidi toimuvad ülekuulamised enamasti kahe ja kuue ( viie ) vahel . Mõnikord tehakse ka vaheaeg . Kokku toimub kakskümmend ülekuulamist.Ülekuulatav ei kaldu hetkekski kõrvale nõutud stsenaariumist , käitub korralikult , et teda enam ei töödeldaks . Siiski ei leia ta enda kohta nii palju laiduväärset kui Andresen , kes ennast lausa masohhistliku irooniaga mustas . Jõeäär jääb ka edaspidi Bolhovitini kätte , kes ei ole tema sõimamisega kitsi : " Ja kellele te , vaenlane , veel orienteerusite ? " — " Rohkem mitte kellelegi . " — " Valetate ! Kuidas teil õnnestus kõikjale oma inimesi sokutada ? " Näib , et uurija surve all läheb Jõeäär järjest eestimeelsemaks , tõestades , et mehemeel ei ole meil veel kadunud . Kaheksandal ülekuulamisel <arv>. juunil <arv> tunnistab ta , et " faktis , et USA ei tunnistanud Balti nõukogude liiduvabariike , nägin esimest tunnistähte asjaolust , et USA hakkab Eesti asjadesse sekkuma , nagu soovisingi " . <arv> Aru saades , et sõber Andresen on " kõik " üles tunnistanud , pole Jõeäär kitsi " kiidusõnadega " tema aadressil . Ta patrab : " Andresen upitas kilbile kodanlik-natsionalistlikku liikumist Noor-Eesti " . " Joeri " uurimise all olekut pikendati kaks korda , <arv>. oktoobril ja <arv>. novembril <arv>. Juurdlusprotsessi käigus said oluliseks endise advokaadi ja vapsi , Riigivolikogu liikme Karl August Jalaka ( <arv>—<arv> ) tunnistused nõukogude uurimisorganitele , milles on kompromiteerivat laadi infot kõigi Vares-Barbaruse valitsuse tähtsamate liikmete kohta . Neist selgus , et juulis <arv> käskis Saksamaalt niite tõmbav Hjalmar Mäe võtta selsamal Jalakal ühendust siseminister Maksim Untiga , et uurida Riigivolikogu valimiste tagamaid . Selgus , et Päts olevat käskinud kõigil endistel parlamendiliikmetel seada oma kandidatuurid Eesti Töötava Rahva Liidu omadele vastu . Kuna Maksim Unt aga teatas , et see on antud olukorras mõtlematu samm , loobus Jalakas sellest , samuti kõik teised riigivolikogulased . Nähes , et see nõks läbi ei lähe , soovitas Mäe võtta Jalakal kontakti natsionalistlikult meelestatud nõukogude võimumeestega . Nendeks olid tervishoiutalituse juht Viktor Hion ( " endine vaps " ) , Lembit Lüüs ( " suurmaaomanik Mõisakülas " ) , Jõeäär ( " rääkis , et Nõukogude Eestis ei tule mingit maareformi ega maade jagamist " ) , Andresen ( " kõrgeima filosoofilise haridusega , tuntud oma nõukogudevastase meelsuse poolest " ) , Unt ( " ere natsionalist " ) . Nõnda iseloomustas Karl August Jalakas neid nõukogude ametiisikuid , kes Mäele huvi pakkusid . Sellel jutul on ajaloolise tegelikkusega kahtlemata palju ühist , sest just niisuguseks olid olud juunipöörde ajaks kujunenud . Kohus mõistab " Joerile " <arv> aastat sunnitööd . Viimases sõnas ütleb elatanud poliitik : " Ma olen sooritanud väga raske kuriteo ja pean saama selle eest ka vastava karistuse . Mul pole mingeid süüd pehmendavaid asjaolusid peale minu puhtsüdamliku ülestunnistuse . Olen juba elatanud inimene ja palun kohut määrata mulle niisugune karistus , et pärast selle kandmist võiksin taas kohtuda oma perekonnaga , kellega ma ei jõudnud enne aresti isegi hüvasti jätta . " <arv> " Mitte ajalugu tegema pole teda jumal ja inimesed määranud , vaid korda looma oma rahva ajaloos , seda uurima ja talletama , selle juhtivaid tegelasi eeskujuks ja hoiatuseks seadma . Selleks on ta kutsutud , ja ta on sellega rahul . " Feuchtwanger " Saabub päev " " Toompuiestee ja Paldiski maantee nurgal oleva ajalehekioski juures üks noruspäine mees satub noorte keskele . Nad peatuvad äkki , jäävad vait ja pöörduvad kõik nagu käskluse peale mehe poole . " Kruus , kurat ! " lausub üks poistest põlastavalt . " Eesti Vabariigi äraandja ! " lisab teine juurde . Poiste ja tüdrukute näod on põlastavalt ähvardavad . Kruus — näen nüüd , et too noruspäine mees on tõesti Hans Kruus , — tõstab käe näo ette nagu endakaitseks , ei lausu aga sõnagi . " Ootab paralüseeritult esimest hoopi , " mõtlen endamisi . Üks tugevam poiss juba teebki enesele löögiruumi , kui üks tüdrukutest segab vahele , lausudes põlastavalt : " Ei maksa käsi määrida , poisid . Lähme edasi . " Seda kuuldes Kruus paneb pooljoostes üles Toompea poole minema noorte põlastushüüete saatel . " Elmar Tambeki mälestused raamatus " Tõus ja mõõn " <arv> . aasta <arv>. oktoobri ööl oli Tartus Lihapoe uulitsas sügiseselt pime ja vaikne . Sel tähtedeta ööl tõi Hans Kruusi ema Anu , kes oli ametilt pesupesija , Hübbe majadeploki kojamehekonkus ilmale oma ainsa poja . Poeg ei olnud füüsiliselt väga tugev , jõud oli pigem kehvapoolne . Külm ja karastav vihm jäi üle , pea kohal helendas taevalook Kassiopeia , lõunakaares aga kauge Andromeedaga , millel olevat omadus mõjutada inimese maailmavaadet . Tartumaa metsad kohasid ja kuhugi oli maetud Tasuja . Hiljem tekkis Kruusil Tasuja kohta oma teooria . Teatavasti viibis Kruus teise ilmasõja ajal koos oma rahva ajalooga fašistide vastu sõjategevust pidades , andes selle kohta hiljem raamatugi välja . Ta kõneles , et Jüriöö tuled põlevad läbi kuue aastasaja ja näitavad teed võitluses saksa kurnajate vastu , ja see jutt oli äravahetamiseni sarnane looga rebasest , kes küpsetab sitikat kuuesaja-aastasel tuleasemel . Kruus oli ainus " rahvavalitsuse " liikmeist , kes nüüd kukutatavat riiki <arv>. aastal reaalselt rajada aitas . Eesti rahudelegatsiooni liikme William Tominga memuaaride " Vaikiv ajastu Eestis " järgi oli Kruus <arv>. veebruaril <arv> selle poolt , et Eesti iseseisvust arutataks mõningase viivitusega , kuna see sõltuvat poliitilisest olukorrast Venemaal ja Saksamaal<arv> , mis oli ka õige . Sotsialistide-revolutsionääride partei rajaja ning juhina võttis ta Ajutise Maanõukogu liikmena osa Vene föderatsiooni aluseid puudutavast nõupidamisest . <arv>. –<arv> . jaanuarini <arv> osales Kruus Oleviste kirikust ümber tehtud rahvamajas toimunud Eesti töörahva põllumajanduskongressil , kus koosolekut juhatas Jaan Anvelt ning <arv> hääleõigusliku saadiku hulgas oli <arv> bolševikku , <arv> esseeri ja <arv> erapooletut . Eesti riigi küsimuses võeti vastu enamlaste resolutsioon , vastu hääletas vaid seitse saadikut . Kruusi tegevus iseseisva Eesti Töövabariigi propageerimisel puhtproletaarses keskkonnas oli määratu tähtsusega , sest aitas klassiteadlikul töölisel end tunnetada muuhulgas ka eestlasena , mis oli just tol ajal erakordselt oluline . Eesti Töövabariigi idee pakkus välja Gustav Suits oma memorandumis " Eesti Töövabariik . Eesti S-R Partei märgukiri Eesti iseseisvuse küsimuses " . See dokument avaldati esseeride partei väljaandena <arv>. jaanuaril <arv>. Proletariaadi diktatuuri asemel nõuti selles kogu Eesti töörahva parlamentaarset esindatust . Sotsialistide-revolutsionääride Lääne poolt teostatava maailmarevolutsiooni ideega partei sai alguse juba <arv>. aastast , kui Gottlieb Ast ja Peeter Speek Šveitsis Rosa Luxemburgi ja Parvuse ideedega tutvusid . Nende printsiipide aluseks oli permanentse revolutsiooni teooria – revolutsioon pidi levima vastavalt tööstuslikele eeldustele . Millisena kujutles maailmarevolutsiooni ideed Stalin , on niigi teada ja seda pole mõtet siin korrata . Sotsialistid-revolutsionäärid ja nende jälgedes isesotsid toetusid maata talupoegadele , sulastele ja popsidele , kes aga kahekümnendate aastate teisel poolel lakkasid olemast sotsiaalselt aktiivsed . Sellepärast kadus ka partei . Kui Paul Kerest on nimetatud male-Paganiniks , siis Hans Kruusi nime juurde võib julgesti kirjutada ajaloo-Paganini . Tema ajalooraamatud on siiani põhjapaneva tähtsusega ja neid tsiteeritakse jätkuvalt . Ajaloolase-eeldusi suutis ta suurepäraselt ära kasutada poliitikuna . <arv>. aprillil <arv> võttis ta Asutavas Kogus esinedes terava kriitika alla Versailles' rahulepingu . On meeldiv võimalus tsiteerida tema ja kaasrahvasaadik Jüri Uluotsa vahel tekkinud vestlust isesotside ninamehe Kruusi kõne ajal : " See rahuleping oma iseloomu poolest on kõige jultunum rahuleping uuemas ajaloos . See on teine Brest . Ja igatahes Prantsuse kirjanikkude ühing tabas hästi , kui ta auhinna läinud aasta kõige halvema kirjandusliku töö eest just Versailles' rahulepingule andis . ( Vahelhüüe paremalt poolt : " Kas kirjanduslikust seisukohast ? " ) Mitte kirjanduslikust seisukohast , vaid oma ühiskondliku tähtsuse seisukohast , nagu sellekohases otsuses ka öeldud oli . Versailles' rahulepinguga taheti revolutsiooniline Saksamaa teha sandiks , kärpides tema maa-ala , rõhudes teda määratumate sõjamaksude alla , püüdes teda ilma jätta leivast ja söest , riisudes tema kaubalaevastiku jne. Rahvasteliit on sündinud ühenduses Versailles'i rahulepinguga , s.o. rahuga , milles peituvad tulevaste sõdade algidud . Sarnane rahu ja sarnane võltsitud rahvasteliit ei või mitte kesta . See on maailma tulekahju uus järk . Ja see tulekahju kustub alles siis , kui see leping ja see liit lõhki käriseb , kui see lõhki käristatakse . Ja see peab ja saab sündima . ( Rkl . J.Uluots kohalt : " Kes seda teeb ? " ) Seda teeb revolutsiooniline töörahvas . Kuid see ei ole mitte ainukene võimalus , et seda töörahvas teeb . Rahvasteliit kannab eneses vastolu ka nende kapitalistlikkude riikide vahel , kes sinna astunud . Liitriikide kapitaalid on ammugi oma lahkolu avaldanud . Rahukongressilgi oli tüli saagi jagamisega ; hiljem avaldusid need vastolud veelgi selgemalt ... Ja sõda nende maailma võitjate vahel , kes oma võite jagavad , pole sugugi võimata . Rahvasteliit ei ole seega mitte rahuliit , ei ole ka mitte rahvaste liit , selle sõna tõsises mõttes , vaid see on praeguste maailma võitjate ja valitsejate kapitaalide liit , mis ei too mitte rahu maailmale . Seda rahu võib tuua ainult töörahvaliit , kes kodanlise ilmakorra ära pühib ja uued alused ühiskondlikule arenemisele annab . " <arv> Esinejal oli sula õigus , et uus sõda algab Versailles' rahulepingu revideerimistaotlustest . Saksamaa tungimist nii Poola kui Prantsusmaa suunal oligi võimalik ette näha . Võis prognoosida , et Maginot' liinist võis tugev armee mööda minna . Kui Itaalia saadik küsis nädal enne Teist maailmasõda Ribbentropilt : " Mida te siis õigupoolest tahate , kas Danzigit või Poola koridori ? " , siis vastas too : " Nüüd tahame ainult sõda . " Hoolega esimest ilmasõda jälginud ajaloolane võis niisugust sündmuste käiku pisiasjadeni ette näha . Ja Kruus oli juba <arv>. aastal lootustäratav ajaloolane . Tema sotsiaalfilosoofilisele teosele " Linn ja küla " ( <arv> ) kajas vastu Villem Ernits : " Autor lepitab oma mittedemokraatlikke päevapoliitilisi avaldusi asjalike teostega . " <arv> Kruus on kirjeldanud oma mälestustes sõitu revolutsioonilisse Petrogradi <arv>. aastal . Sõit toimus üle Helsingi , kaasas oli Gustav Suits . Viimane esitas iseseisva Eesti riigi idee vene esseeride juhile M. Natansonile , kes selle kenasti ära kuulas ja mõned kergelt kriitilist laadi küsimused esitas . Tulevane Asutava Kogu liige Kruus aga sattus kokku " isakese " endaga : " Mul tuli oodata umbes kolm tundi ennekui sain rahvakomissaridenõukogu asjadevalitseja Bontš-Brujevitši jutule ja alles tema vahendusel võisin pääseda rahvusasjade komissari Stalini jutule . Kuid sellekski tuli veel paar tundi oodata . Enne keskpäeva olin kohale saabunud , kuid juba põlesid tuled " Smolnõi " hämarais koridorides ja tubades , kui viimaks Stalini juurde pääsesin . Erilist rahuldust selle " audientsi " võimalus mulle küll ei pakkunud . Stalin tundus tol ajal veel liiga " väikese mehena " , kelle suhtes ei saanud eeldada suuremat mõjukust rahvakomissaride-nõukogus . Teine asi oleks olnud Trotski , kes enda käes hoidis ka välispoliitika niidid . Tema aga oli Brestis rahuläbirääkimistel . Samuti oli Petrogradist ära kohtukomissar Steinberg , pahempoolne s.-r. , kellega oleks võinud vestelda seltsimehelikumalt . Tuli siis leppida juba rahvusasjade komissariga . Stalin võttis vastu oma väikeses , lihtsalt , ainult kirjutuslaua , kolme-nelja viini tooli ja aktiriiulitega kaunistatud kabinetis . Esimene mulje oli , nagu viibiksime mingi metsataguse alevi vanema vähenõudlikus tööruumis . Komissari käitumine oli lihtne , liigagi " ladna " , kalduv mõnevõrra familjaarsussegi . Peale sissejuhatavat seletust esitasin Stalinile Eesti Sotsialistide-Revolutsionääride Partei keskkomitee nimel minu ja Suitsu poolt alla kirjutatud märgukirja Eesti iseseisvuse asjus . Jutlemisel esitas rahvakomissar rea küsimusi , mille kohta ta soovis täiendavaid seletusi . Eriti huvitas teda s.-r-ide seisukoht nõukogudevõimu suhtes , vahekord kohalikkude enamlastega , Eesti iseseisvuse mõtet kandvad jõud jne. Püüdsin valgustada kõiki neid küsimusi võimalikult tõetruult , kuid siiski vajaliku ettevaatlikkusega . Stalin oli Eestimaa poliitilisest olukorrast ja kohalikest jõuvahekordadest üldiselt enam-vähem hästi informeeritud . Allikaks näis olevat Anvelt , kes paar päeva enne seda oli " Smolnõis " käinud . Eriti hästi teadis Stalin Eesti iseseisvuse küsimuse käsitlemist Eesti töörahva põllumajanduse kongressil . Nagu juba ette võis aimata , oli kongressi otsus eesti enamlaste iseseisvusvastasele seisukohale saanud mõjukaks trumbiks . Püüdsin selle effekti võimalikult vähendada , rõhutades , et häältevahekorrad kongressil ei kajastanud reaalseid jõuvahekordi kohal . Juhtisin tähelepanu asjaolule , et enamlaste häälteenamus kongressil oli puhtbutafooriline : juba Tallinnast üksi oli sinna kokku aetud <arv> " esindaja " ümber , kes oma plaanilikult ettevalmistatud vilistamise ja käratsemisega tõelikke maatamehi terroriseerisid , mistõttu juhtidel õnnestus oma õõnesdemagoogiliste võtetega saavutada võitu . Märksa kaaluvamana aga toonitasin Eesti sõjaväelaste kongressi kui relvastatud eestlaste esinduse otsust . Stalin oli sellest kongressist eriti huvitatud . Anvelt oli pidanud nähtavasti otstarbekohaseks sellest kongressist vaikida . Jutlemisel selgus Stalini poolt , et nädalat kolm varemini , kui keskriikide esindajad oma nõudmistes Brestis olid eriti järeleandmatud ja sakslased ähvardasid okupeerida ka osa Eesti mandrist , olevat Vene rahvakomissaride keskel kaalutud Eestimaa iseseisvaks kuulutamist , et sel teel luua puhver , mis oleks tõeliselt kasulik nii Eesti kui Vene töörahvale . Nüüd aga , arvas Stalin , olevat vaevalt seda tarvis teha , sest et Saksamaal olevat suurenemas rahutused , mis tähendavat revolutsiooni algust ja sundivat imperialiste järeleandmisele . Kui söandasin kahelda selles revolutsioonis ja küsida , mida rahvakomissarid siis teeksid , kui saksa revolutsioon ei õnnestu ja keskriigid jälle kindlamalt ründamisele lähevad , nii rahuläbirääkimistel kui sõjarindel , vastas Stalin : " Loodame eesti töörahva toetusele ja varuks on meil teie projekt . " ( " Nadejemsja na podderzhku estonskago trudovogo naroda i v zapase u nas vaš projekt . " ) — Jutlemine kestis ligemale tund aega , umbes <arv>-minutilise vaheajaga , mil Stalin oli kutsutud Lenini juurde . Väljusin kõige segasemate muljetega . Kõrvu jäi helisema Stalini äsjatsiteeritud lause . Olime võtnud oma aktsioone Eesti iseseisvuse kasuks täie tõsidusega . Olime rühkinud visalt ja lõppeks jõudnud siia tähtsamasse instantsi , kus vastuseks tuli näiliselt lohutada tahtev , tegelikult aga sisutu viisakusfraas jumalagajätuks tülika külalisega . " I v zapase u nas vaš projekt ! " " <arv> Niisugusest jutuajamisest said kasu mõlemad pooled . Küllap jäi Kruus Stalinile meelde . Temast on teada , et ta mäletas nime- ja nägupidi tuhandeid oma hilisemaid ohvreid . Juba sellest lühikesestki kirjeldusest tunneme ära küllaltki kavalat ja ettenägelikku riigimeest . Siin on juba oskust vastasmängijalt võimalikult palju andmeid välja pigistada ja jätta omad tagasihoidlikult varju , enamgi veel — mängida ehk isegi poliitilist naiivikut : " Saksamaal on varsti revolutsioon , eesti töörahval ei tasu muretseda ... " Saksamaal toimuski revolutsioon , pealegi veel kahel korral — <arv>. ja <arv>. aastal . Selles kirjatükis läks Kruus kaudselt pühamast pühama kallale . Kuidas , seltsimees Stalinile annate andmeid üle ettevaatlikkusega ? ! ? Jossif Vissarionovitši kujutati väikese mehena ! Detsembris <arv> ei olnud väikesel mehel rahvakomissariaatigi . Kuid ega see suuremat tähendanud . Hans Kruusi kirjeldusele käib risti vastu üks teine juhtum , kellegi hilisema välisasjade rahvakomissariaadi töötaja juut Peskovskiga , kes käib mööda Smolnõid , ega leia " oma " . Isegi vana esteet ja sübariit Menzhinski pakub talle otsemaid Riigipanga juhataja kohta , niipea kui kuuleb , et Peskovski on õppinud Londoni ülikoolis . " Ent Peskovski , teades pangaametnike streigist , otsustab oma otsinguid jätkata . Ta siseneb vastas olevasse kabinetti . See on " Iljitši kabinett , kus oma kabineti puudumisel töötab Stalin " . Ja nüüd ilmselt Peskovski tundis : jah , seal on Võim . Ta jäi paigale . " <arv> Nii erinevalt võivad kaks ajalookirjeldajat sündmusi näha . Kelle jaoks oli Stalin väike , kelle jaoks aga võrdlemisi suur mees . Jaan Kross toob " Mesmeri ringis " ära võimaluse — ilmselt eriti suure kunstilise liialdusena — nagu oleks Kruusil rahvakomissari oodates hirmus häda hakanud . Olla mees siis läinud koridori käimlat otsima , kuid need otsingud ei lõppenud tulemuslikult . Siis ta urineerinud vastastoas ahju . Ajalugu on talletanud mitmeid kurioosumeid , kuid sellist annaks ilmselt otsida . <arv> . aasta suve algul sõidab Hans Kruus Eesti Iseseisva Sotsialistliku Tööliste Partei ( isesotsid ) esimehena Moskvasse Kominterni III kongressile . " Ta ise on jutustanud ühe EKP juhtiva tegelase ettepanekust : " isesotsid " võetakse Kominterni vastu , kui Hans Kruus astub Nõukogude luure teenistusse . H. Kruus keeldus ja EKP juhtkonna vastuseisu tõttu kukkus Kominterni astumise kavatsus läbi . " /— — — / Ja enne surma olevat ta ütelnud : " Kuradi kommunistid on minu elu kolm korda ära rikkunud . Esimene kord <arv>. aastal , kui meid Kominterni vastu ei võetud , teine kord <arv>. aastal , kui asjad ei läinud nii , nagu meie oleksime tahtnud ja kolmas kord <arv>. aastal . " <arv> Otsekohene ülestunnistus ülimalt jultunud ettepaneku kohta . Kahekümnendate parlamendilõvi " Sotsialistid-revolutsionäärid istuvad pahemal tiival , akna all pehmetel punastel diivanitel , nagu tööinimese harjumused seda nõuavad . See on koht , kuhu päike iial ei paista , kus on aga alaline tõmbetuul : kodukorra järele on siin küljel aknad alati lahti . Vist loodetakse sellega Joonase temperamenti , mis kord Tõnissoni hauda viib , jahutada . Kruusi hallid püksid , mis Asutava Kogu avamisel " Maaliidu " reportööril kõige enam meele jäid , on ammu ununenud , kuid seda kuulsam on ta taskuraamat , mis Tõnissonile korduvalt peavalu valmistanud . " <arv> Kruus ja ta parteikaaslane Erich Joonas ( <arv>. aprill <arv> — <arv>. mai <arv> ) valmistasid Tõnissonile , Rahvaerakonna bossile peavalu oma paljastustega Eesti riikluse kohta ( miks vallandatakse ja koondatakse töölisi , kui propaganda on ometi ju küllalt rääkinud , et ühed sõdivad frondil ja teised taovad tsehhides rauda jne. ) Sotsialistide-revolutsionääride partei ei olnud aga venemeelne . Valijaskonna soovidele vastu tulles otsustati Eesti rajad enamlastest puhtad hoida . Seevastu Eesti vägede edasitungi Nõukogude Venemaa territooriumile , mida nõudsid Eesti Vabadussõjalaste Liidu liikmed , vastutasid nad energiliselt ja tõstsid kisa võimu iga sanktsiooni vastu , mis aktiivsete rahunõudjate ohjeldamisele oli suunatud . Kõik see kuulus vältimatult noore vabariigi poliitikaelu juurde . Iseseisvad sotsialistid olid saanud hea juhi , kelle sõnaosavus oli suur . Kruus oli tegelikult sündinud poliitik . Talle kuulub isesotside võit ametiühinguis , ametiühing ei olnud nüüd ainuüksi kommunistide pärusmaa . Asutava Kogu koosolekul <arv>. juulil <arv> surusid esseerid läbi üleminekuvormeli " Vabariigi valitsuse seletusi lippude maha võtmise asjus <arv>. mail ja [ Ametiühingute ] kesknõukogu liigete arreteerimise kohta ära kuulates , ja neid seletusi rahuloldavateks tunnistades , avaldab Asutav Kogu soovi , et palgamiinimum kõigi tööliste kohta üle riigi maksma pandaks ning läheb päevakorra juure üle . " Kuna pooled Asutava Kogu liikmeist suhtusid üsna umbusklikult tööliste õiguste kaitsmisesse seadusandliku kogu tasemel , oli niisugune ülemineku-vormel haruldane ja vasakpoolsete suur võit . Kruus päris aru , miks konfiskeeris valitsus ametiühinglastelt punalippe ja loosungeid mitte avalikus kohas , vaid siseruumides ( peakorteris Suur–Karja <arv> ) , Asutav Kogu aga reageeris palgaolude hukkamõistmisega , osutades , kus on tegelikud tööliste probleemid . Ametiühingute maja juures aga toimusid intsidendid ikka edasi , sest oli ilm missugune tahes , sealkandis tavatses ringi liikuda kolm–neli poliitilise politsei nuhki . Keeruline tõestus Kruusil õnnestus tõestada , et tema partei ei saa Kingissepalt mingeid direktiive ; et Kingissepa kirjad , mis leiti tema korteri läbiotsimisel <arv>. juulil <arv> , olid lihtsalt sõbralikud läkitused . Ja kui sotsiaaldemokraadid <arv>. aastal <arv>. mai demonstratsioonist keeldusid , tahtis EISTP ( Eesti Iseseisev Sotsialistlik Töölispartei ) juht Kruus " Töös ja Võitluses " tõestada , nagu loobunuks sotsid töölisdemonstratsioonist selleks , et see enamlikuks kuulutada ja töölistega arveteõiendamiseks vabu käsi saada . Oli ju üle-eelmisest aastast kurb kogemus sotsist siseministri Hellatiga , kes käskis laiali ajada Venemaaga rahu tegemist nõudnud Ametiühingute Kongressi ja laskis <arv> ametiühingutegelast ilma igasuguse kohtuta maalt välja saata ( <arv> neist lasti maha ) . Moskvas viibis Kruus <arv>. aasta mai lõpust kuni sama aasta <arv>. augustini . Kolmanda Kominterni kongress olnud tulipalav . Tutvudes osavõtjate nimedega saab varsti kõik selgeks : Nõukogude Venemaa poolt Lenin , Radek , Trotski , Kollontai , Buhharin ; Eesti iseseisvate sotsialistide esindajad Kruus ja Martin Bleimann ( <arv>—<arv> ) . Stalin ei olnud veel asunud oma võimuaparaati looma , Nõukogude juhtkonnas valitses permanentse revolutsiooni teooria . Venemaa püüdis end esitada maailmarevolutsiooni lipulaevana , ent emakese Volga kaldad nälga surnud inimeste laipadega — sotsiaaldemokraatliku " Tuleviku " hinnangu järgi mitte enam kümnete , vaid pigem sadade tuhandetega — rääkisid küllalt selget keelt . Inimesi suri massiliselt , samal ajal eraldas valitsus raha revolutsioonileegi süütamiseks teistes riikides . Kevadel <arv> ilmus Karl Radek Saksa kommunistide ette ja nõudis viivitamatult sõjariistus mässu . Vana Clara Zetkin pidi seepeale peaaegu minestama . Samal , <arv>. aasta kevadel astusid Nõukogude Liidus jõusse majanduse tervendamise abinõud , kuid esialgu piirduti vaid väikeettevõtete denatsionaliseerimise ja suurimate kaevanduste kontsessioonidega . Mais , uue majanduspoliitika väljakuulutamise ajal , lähenes ülestõusnud Tambovi talupoegadele armeekindral Tuhhatševski armee ( <arv> <arv> võitlejat , <arv> kuulipildujat , <arv> soomusrongi , <arv> lennukit ) . Ülestõusu mahasurumise üldjuhiks Moskvas sai Trotski . Vähem kui kuu ajaga ( juuni keskel <arv> ) olid mässuliste talupojasalkade riismed metsadesse tõmbunud . Seal hävitati neid mürgise kloorgaasiga . Ent läänes jäi ülestõus tähelepanuta . Lääne kaupmehed elasid juba nepi kasvamise ja õitsemise uimas . Lenin muudab ära talupoegadelt vilja rekvireerimise korralduse ning lubas vilja ja leiva ülejääke müüa . Tekkis turg , suure Venemaa mõnedes paikades ilmnesid suurnälja vähenemise tundemärgid . Enamgi veel — <arv> suurettevõtet antati kontsessioonilepingute alusel osaliselt väliskapitalil baseeruvatele tööstusettevõtetele , läänlased said kasu isegi Nõukogude teenindussfäärist . Kuid Lenin kirjutab Leonid Krassinile , kunagisele kapitalistide ekspropieerijale , nüüdsele väliskaubanduse rahvakomissarile : " Suurim viga on mõtelda , et nep on teinud terrorile lõpu . Me veel pöördume terrori juurde tagasi , kaasa arvatud ka majandusterrori juurde . Välismaalased ostavad juba altkäemaksudega meie ametnikkegi ära . Minu armsad , tuleb moment , mil ma hakkan teid selle eest üles pooma ... " <arv> Venemaad külastades võis Kruus näha Moskva vaksalites kerjuseid , keda miilits laiali tassib . On teada , et nii Kruus kui ka tema parteikaaslane Martin Bleimann ( kevadel <arv> mõisteti tema üle kohut miinilaev " Lennuki " Venemaale toimetamise asjus , kuid tal õnnestus Venemaale põgeneda ; <arv>. aastal mõisteti tema üle kohut Nõukogude Liidus , väidetavalt väikeste poiste seksuaalse ahistamise pärast , <arv> aastat hiljem hukati ta stalinlike repressioonide laines ) külastasid Venemaal viibides Novgorodi kubermangu . Nälginud laste näod , meeleheitele viidud maameeste salgad , keda punakaartlased raiuvad — kõik see võis jätta rusuva mulje ja ärgitada poliitikast loobuma . Samal ajal langes Eestis suhkru , jahu ja soola hind , ometi ei jõudnud üle <arv> marga päevas teeniv vabrikutööline <arv>. aasta suvel selle rahaga peret ülal pidada . Eestis arvestati elatusmiinimumiks veerand kilogrammi leiba ja üks kilogramm kartuleid päevas ning <arv>,<arv> kilogrammi heeringaid ja üks kilo rasvaineid kuus . Tavaliselt sai tööline paljudes ettevõtetes vabriku poest odavamalt kaupa , mistõttu elatisraha moodustas umbes veerandi palgast . Poissmees , väljaõppinud tööline võis toona lahedasti ära elada , kuid mida pidi tegema too , kellel veel naine ja neli last ? ! <arv>. aprillil <arv>. aastal teatas sots Karl Ast Riigikogus , et läbiuuritult on töölise minimaaltasu <arv> marka päevas . Sellest summast pidi ta maksma kõige rohkem korteri eest . Mõnel pool esines lausa tööliste paljaks röövimist ( " Üürid <arv>-kordseteks , palgad maha ! " teadustab " Tulevik " <arv>. veebruaril <arv> ) , ei ole mõtet rääkidagi töötatöölistest ( <arv>. aasta ametlikel andmeil üle <arv> <arv> , kuid see arv võis olla väga kõikuv , sest külvi- , heina- ja lõikusajal said väga paljud pikema jututa maal korteri ja kosti eest tööd ) . Ent pidevad süüdistused esseeride/isesotside/ enamlastega / Moskva rahadega flirtimises jätkusid . Septembris <arv> kõneleb Kruus olukorda iseloomustades Riigikogus järgmist : " Jutustaksin ... ühe loo , millel on ühendust minu korteri läbiotsimisega . Hra peaminister seletas " Vanemuises " , et vaadake , " Töö ja Võitluse " ( nii nimetatakse minu korterit viimasel ajal ) läbiotsimisega olla selgeks tehtud iseseisvate sotsialistide ühendus Vene enamlastega ja see ulatunud isegi kunni Viktor Kingissepp'ani . Missugused aga need materjaalid on , mis minu korterist leiti ja mis näitavad meie ühendust Vene enamlaste ja Viktor Kingissepp'aga ? Kas on need Vene ajalehed jne. ? Ma arvan , et see küllalt dokumenteeriv ei ole mingisuguste nõndanimetatud " kuritegelise " ühenduse kohta iseseisvate sotsialistide ja Vene enamlaste vahel . Ja missugused on siis need andmed , mis näitavad iseseisvate sotsialistide ja Viktor Kingissepa vahekorda ? " <arv> Koguteoses " Eesti . Maa . Rahvas . Kultuur " kõneldakse üsna delikaatselt Eesti majandusraskustest kahekümnendate algul . On kindel , et vaesemategi tööliste peredel oli äraelamiseks mõningaid ülimalt kitsukesi võimalusi , sest <arv>. hakkas iga töölise pereliige saama vabrikuväravast pool kilo kartuleid päevas , sõltumata vanusest ja soost . Nagu vares rahvanaljandis suurustab : " Parem ikka , kui paljas vesi ! " Jah , Eestis oli suuri raskusi , aga kõik see polnud pooltki nii kohutav kui Venemaal . Seal söödi ka puukoort ja koeri . Kuigi Venemaa oli suuteline eraldama nn. põrandaalust raha rajariikide kommunistidele , ei kujutanud ta esseeridele mingisugust maailmarevolutsiooni hälli ega maailma ümberkorraldamise keskust . Albert Kivikas kirjeldab oma suurromaani teises osas meest , kes võiks potentsiaalselt olla toonane isesots Jaan Piiskar , Kruusi kolleeg " Töö ja Võitluse " toimetamisel : " See imelik asjaolu sundis Joonatani ( Piiskar — A.R. ) nagu mõtlema hakkama , sest ta konutas nüüd tükk aega toolil ja vahtis seal sõnatult põrandale . " Ja olete siis muidugi ka teadlik sotsialist ? " küsis ta siis . " Ju ma ikka olen , " vastas Ahas . " Nojah muidugi , " tähendas Joonatan , " see on juba teie teosteski näha . " " Aga miks see [ sotsialistide-revolutsionääride ] partei siis lõhki hakkab minema , või õigemini , teie sellest välja tahate astuda ? " ei andnud see mõte Ahasele rahu . " Aga kui teie minu asemel " Võitluse " toimetaja oleksite ja ei tea , kust selle väljaandmiseks raha tuleb ? " küsis Joonatan . " Kuidas ei tea ? " ei saanud Ahas aru . " Ei tea jah , " kinnitas Joonatan , " aga seda ma tean , et raha ka palju põranda all liigub . " " Põranda all ? " kordas Ahas jälle . /— — — / " Tuleb seda siis sealt ? " " Ma ütlen , et ma ei tea , " vastas Joonatan ... " <arv> Kivika romaanis kujutatakse toonaseid eesti kirjamehi abitute varjunimede all . Semper on raamatus Naatanaela nime all , Kruus esineb nimega Maran . Tuues töölisajalehe toimetusse oma novellette ( näiteks " Korjus " , mis ilmus " Töös ja Võitluses " nr. <arv> <arv> ) pidi Albert Kivikas suhtlema nii vastutava väljaandja Kruusi kui peatoimetaja Piiskariga . Niisiis , Maran pole " Nimedes marmortahvlil " keegi muu kui Kruus . Nimetagem teda teost tsiteerides ka häbenemata nii . Oli ju Kruus rahade illegaalse hankimise poolt . Neil nimedel on ka semantiline sugulus — nii kruus kui maran on mõlemad maalähedased asjad . Tegelane Joonatan aga , kellest samuti üsna palju juttu , võib olla ükskõik kes . Võib olla Oskar Gustavson ( <arv>. veebruar <arv> — <arv> , hukkus ülekuulamiselt põgenedes ) , kõige tõenäolisemalt aga suurepärane ja andekas kirjanik Jaan Kärner ( <arv>. mai <arv> — <arv>. aprill <arv> ) , kes <arv>. aasta lõpul EISTP-st välja astus ja kelle poeg Ülo seisis <arv>. aastal NKVD ees ülekuulamisel . Olgem selle teemaga delikaatsed : " " Kutsume hoorad siia ? " küsis Kruus laudkonnalt . " Ah , hoorama tahad ka veel hakata ! " kluugutas Kärner ja pistis sealsamas rämeda häälega naerma . " Hoorama nüüd ! " kissitas Kruus silmi . " Aga kenam istuda , kui ka mõni õrnema soo esindaja lauas on , viinalgi teine mekk . " " Nojah , ega sina ilma naisteta kunagi läbi saa ! " lärmas Kärner edasi . " Ikka et maha demokraatlik vabariik , olgu nõukogude vabariik ja elagu viin ja sabariik ! Aga mina sinuga täna hooratalguid kaasa ei tee . Kui sina ühe litsaka siia lauda tassid , lähen mina ära koju . Jah , koju , nagu ma ennegi koju olen läinud . Seda ma ütlen , kohe koju ! " " Kas sa siis juba nii täis oled , et koju lähed ? " küsis Kruus . " Täis ? Mina täis ? " vihastus Kärner . " Kellele sa ütled — täis ? Mul pole veel kilkigi peas ! " " No siis tuleb rohkem juua , proosit ! " hüüatas Kruus ja naeris . Ei tulnud ka naiste lauda toomisest midagi välja , sest Ahas oli kategooriliselt selle vastu . Ta nagu ei võinud naisi nüüd enam ükskõikselt vaadata , isegi poolpurjus peaga mitte . Kõrts aga tühjenes ikka enam ja enam . Tõusid need kaks naistki seal eemal lauas ja läksid minema . Ning hakkas igav , ei olnud enam õiget meeleolu tühjas kõrtsis . Mis sest viinast vaikselt nurga taga ikka endale niisama sisse ajada , mürtsu ja kärinat oleks pidanud ümberringi olema , siis olnuks sel alles õige mõte ja ka maitse . Kruus maksis arve , ja nad läksid teist kõrtsi otsima , kus oleks lõbusam . Kuid lugu oli samasugune sel esmaspäeva õhtul kõikjal , igalt poolt haigutasid vastu ainult tühjenevad kõrtsid . Kuid parajat auru oli juba peas ja Kruus arvas , et nüüd oleks võinud alles õieti peale hakata . " Ähh , mis ! " ütles ta siis . " Sõidame Kvissentali , ehk on mõni seltskond seal . " Nad läksid Raekoja ette , võtsid seal ootava auto ja sõitsid suure lumevallide vahetsi linnast välja . Autojuht kahtles küll , kas nad säärase tuisanud teega Kvissentalini jõuavad , kuid nad jõudsid siiski . Maanteelt alla kõrvalteele ära pöörates auto küll ujus hangede vahel kui lootsik , jäi paaril korral puperdamagi , kuid turtsus ja müristas enda siiski jõekaldal asetseva väljasõidukohani . " Aga siin on ju nii pime nagu araablase tagumikus ! " käratses Kärner , kui nad autost välja lumehange olid roninud . Pime oli siin kõrtsis tõesti , tulekübetki ei vilkunud kuski akna augus . See tähendas , et siin ei olnud inimesi ja kõrtsmikki magas . " Kas sõidame linna tagasi ? " küsis Kärner . " Tagasi tuleb siit sõita muidugi , aga enne teeme väikesed vopskid ka siin ära , sest miks me muidu siis siia oleme sõitnud , " ütles Kruus ja põrutas kinnisele kõrtsiuksele . Kõrtsmik tuli välja ja ajas ukse lahti . Ta ei olnud pahane ega rõõmus , ta oli lihtsalt unine . Nad astusid suurde tühja kõrtsiruumi , mis puuduliku valguse juures oli õudne kui koobas . Kõrtsmik juhtis nad tagumisse vähemasse ruumi , mis pidi olema mugavam . Siis küsis ta , üks silm ikka alles kangest unest kinni , et mida saksad soovivad . " Mis muud kui viina , " vastas Kruus . " Ehk tulete ja valite siis ka midagi suupisteks , " ütles kõrtsmik . " Mis seal valida , tooge , mis teil on , aga tehke kähku , meil auto ootab väljas . " Varsti oligi laud kaetud nii viina kui suupistetega , rutem kui uniselt kõrtsmikult oleks võinud oodata . Ta oli osav omas ametis nähtavasti magadeski . Nad jatkasid siis oma joomist , kuna pead vahepeal olid pisut selginud . Pidas ka Ahas teistega sammu ja tundis , et viin maitseb , nagu ta sel sügisel üldse oli tundma hakanud , et see talle imelikul kombel maitsma oli hakanud . Ta oli siis juba mõnedki korrad purjutanud purjutamise enda pärast . Oli nagu tahtnud ennast lahti raputada sellest endatunnet nii rõhuvast meeleolust . Paljut see küll kunagi ei olnud aidanud , oli ainult nagu enesepete , ning selle asemel oli alkohol hakanud peale rõhuma . Kuid ei tea , kas see oli vahepealsest autosõidust või neist uutest kvantumitest , mis ta siin nüüd sisse oli võtnud , et tal hakkas järsku iiveldama . Õhkki oli siin tühjas ja külmal ajal nähtavasti tuulutamata kõrtsiruumis paha oma seisnud tubakasuitsu , hapatseva õllehaisu ja muude ebamääraste lõhnade poolest . Ta tõusis siis lauast , viskas palitu ainult üle õlgade ja läks välja , et ennast seal pisut lahutada . Kõrtsi all oli jõekallas , kus ta istus kivile või lumest välja ulatuvale mättale ja laskis endale kanget tuult pähe lõõtsuda ja tuisku põue sadada . Ta ei mõtelnud seal midagi , tundis ainult , kuidas alkohol peas ringi käis , kõrvad kohisema pani ja kusagil miski ikka kogu aeg iiveldas . Aga pikapeale hakkas siin siiski külm ja juuksedki ähvardasid peas läbimärjaks sadada , kuna ta kübarat pähe ei olnud pannud . Ta tõusis ja hakkas siis kõrtsi tagasi kobima . Jõudnud kõrtsi üldruumi , kus kõrtsmik magas , pea letil , kuulis ta , kuidas sõbrad tagumises ruumis vahepeal väga kõvade häältega rääkima olid hakanud . Ta ei pannud seda esialgu nagu tähele , sest viin oli ju ikka see , mis selle joojate hääled eriti valjuks tegi , eriti Kärneri oma . Kuid jõudnud juba peagu tagatoa ukseni , et sealt sisse astuda , sundis miski teda instinktiivselt korraga seisma jääma . See oli nende valjusti karjutud sõnade sisu , mis oli äkki äratanud ta tähelepanu . Sest Kärner ütles parajasti täis ägedust : " Sa tead väga hästi , et ma ikka nende rahade vastu olen olnud põhimõtteliselt ja sellepärast ka parteist välja astusin ! " " Aga kui need on antud ilma mingite tingimusteta , " vastas Kruus pisut rahulikumalt ja tasemalt . " Kui need mitte millegagi ei seo ja sellest kuhugi jälgegi järele ei jäta ? " " Mis see tähendab , et ilma tingimusteta , kui aga rahad sealt on tulnud ! " käratses Kärner edasi . " Ma ütlen , see teeb meie asja poliitiliselt lihtsalt ropuks ! " " Aga ütle , kulla mees , millega me oma lehel hinge sees hoiame ? " küsis Kruus . " Siis võib see närakas parem ilmumata jääda ! " pahmitses Kärner . " Nüüd valimiste eel ? " küsis Kruus . " Just nüüd , kus meil kõige suuremad shansid on hääli juurde saada ja me võime ka neid endid nende rahadega alt vedada ? No see ei oleks küll kellegi tark poliitik , kes seda võimalust ei kasutaks . Ja kas teised toetust ei saa ? Sotsiaaldemokraadid saavad suuri summasid oma Skandinaavia seltsimeestelt , seda sa tead ju ise väga hästi . Miks ei võiks siis ka meie toetust vastu võtta ja — ma rõhutan veel kord — kui seda ilma mingite tingimusteta antakse . Raha ei haise ! " " Aga just haiseb ! " räuskas Kärner , ja ta hääl oli juba nii kõva , et oleks võinud kuulda seda juba läbi seinte väljagi . " Et sotsiaaldemokraadid toetust saavad , see on hoopis teine asi ! Need on ka sotsiaaldemokraadid , kes seda neile saadavad , aga meie ei ole enamlased ! Selles on ikka vaks vahet ! " " Olgu , " nõustus lõpuks Kruus , nähtavasti , et seda juttu kord lõpetada , " aga pista rahad tasku ja ära jonni . " " Ei taha su raha ! " punnis Kärner kangekaelselt , " mina ei taha sinu rahadega enam mingit tegemist teha . " " Narr ! " hakkas nüüd lõpuks Kruus ka pahanema . " Just kui need minu rahad oleksid ! Need on lehe rahad ja ma maksan sulle sellega kaastöö avanssi . Raha sul vaja on , ja võid ka edaspidi saada , kui aga suvatsed kaastööd teha . Ja sinul kui lehe väliskaastöölisel ei tarvitse teadagi , kust need on tulnud , see on kõik ainult minu asi . " " Aga kviitungit ma sulle nende peale ei anna , et mitte jälgi järele jätta , " ütles Kärner juba tasemalt urisedes . " Sa oled ikka nagu laps ! " noomis sealsamas Kruus . " Ma ei saa aru , kuidas sa siis kviitungit ei või anda , kui sa kaastöö honorari saad ja enam parteiski ei ole ? " " Olgu siis , saad ka kviitungi , " ütles Kärner ja hakkas seda vist sealsamas kirjutama . " Noh , võtame siis viina , " ütles selle peale Kruus . Ahas ei teadnud , miks temas korraga oli tekkinud vastupandamatu tung siit ära saada . Tühi kõrts oli muutunud talle korraga mingiks kohutavaks koopaks , kust rutem kui muidu oleks tahtnud välja hüpata . Endale märkamatult oli ta kogu selle kõneluse aja samm-sammult taganenud ja leidis enda nüüd välisukse juures . " Aga kuhu see Ahas siis nii kauaks kadus ? " küsis korraga Kruus . " Kes seda teab , " vastas Kärner , " küllap öögib väljas nurga taga . " Need olid viimased sõnad , mida Ahas neilt veel kuulis . Siis oli ta juba tasakesi ukse avanud ja väljunud . Pisut aega seisatas ta veel väljas kõrtsi nurga juures ja näis nagu millegi üle mõtlevat . Kuid ta ei mõtelnud vist midagi , imeliku raskusega istus viin ta peas ja kehas . Ta tõstis pikkamisi ainult käed oma näo juurde ja katsus seda . Aga seal ei olnud midagi . Ometi aga oli tal tundmus , nagu oleks ta just nüüdsama saanud suure porikamakaga kõvasti vastu nägu ... Sealsamas oli ta hakanud eemalduma majast pikkade sammudega . Alles tüki aja pärast märkas ta , et sumpab mööda jõekallast linna poole . Siit läks ju sinna otsetee . Õieti ei olnud see küll mingi tee , vaid ainult jalgrada , mida mööda Ahas nii tihtigi oli kevadeti ja sügiseti linnast välja kuni Kvissentalini oli jalutanud . Nüüd oli see jalgrada paksu lume all , mitte jälgegi ei olnud ees , aga Ahas teadis , et see siin lume all kuski ikka olemas oli . Öine taevas oli pime , aga lumi andis valgust maast , ja ta orienteerus enda kõrval jooksva lahtise jõega , mis oma tõrvmusti voogusid aeglaselt veeretas linna poole . Jõudnud ei tea kui kaugele , jäi ta seisma ja vaatas tagasi . Kõrtsiaknad olid valged , Kruus ja Kärner jõid seal edasi . /– – –/ . Siis nõnda oli nende rahadega ! Ahasele meenus nüüd öö ja hommik peale kirjanikkude kongressi , kui ta oli ööbinud Kärneri juures , olid meenunud need jutud , mida Kärner tookord oli ajanud purjus peaga , kuid hommikul kaine peaga tagasi võtnud . Ahasesse oli jäänud urgitsema küll väike kahtlus peale selle öise jutu tagasivõtmist , kuid ta oli siiski uskuma jäänud , et see nii ei võinud olla . Sest mis oleks see olnud ? See oleks olnud ju oma vabariigi müümine , sihikindel koostöö põranda-alustega , Viktor Kingissepaga . Aga sellele oli ju lihtsalt võimatu mõelda , Ahas ei tahtnud seda uskuda , liiga hirmus oleks olnud see , kui see oleks olnud tõsi . Ta oli Kruusi ikka ideeliseks võitlejaks pidanud . Kus aga võideldi ideede eest , seal pidi Ahase arvates olema ka aus . Ei olnud seda Ahase usku kõigutanud ka kõik hilisemad kõmujutud vastasparteide leerist , et sotsialistid-revolutsionäärid töötavad koos enamlastega , isegi mitte viimane Jaan Tõnissoni rünnak Asutavas Kogus iseseisvatele sotsialistidele , kui nad Tallinnast läbi sõites Tääkeriga seal olid olnud . " ( " Nimed marmortahvlil II " ) Ma olin sunnitud Kivika tekstis nimed ära vahetama , sest prototüübid on liialt tõelähedased . Tõelähedane on ka Maran-Kruusi väide , et Kominterni rahad võetakse küll vastu , aga Eesti iseseisvuse hävitamiseks neid iial ei kasutata . Vaevalt küll , et isesotside juht jommis peaga oma pabereid ja rahasid laiali laotas , kuid viina ja alkoholi seoste kohta on ta kirjutanud järgmist : " Ma ei ole kunagi karskuse apostel olnud . Ei mõtelnud seda ka <arv>. mail [ <arv> ] olla . Ja ei mõtelnud seda ka " Valvaja " [ karskusseltsi ] lipu alla minekuga tõestada . ( Muidugi , Kruus läks sinna ainult selleks , et hääli koguda ! — A.R. ) Liikusin rongis väga mitmes kohas : Kadriorgu minnes peaasjalikult oma partei lipu all , mis " Valvaja " lipu ees läks . Seda seletades ei mõtle ma kõrre võrragi lugupidamatust avaldada " Valvajale " , kelle töö vastu mul on täielik austus . " <arv> Need viis rida annavad visandliku ülevaate tolleaegsest poliitilisest kultuurist . Meenuvad tulised , mitte kuhugi viivad poliitilised vaidlused " Teataja " toimetuses , millest võib lugeda Tammsaare " Tõe ja õiguse " III osa lehekülgedelt . Kruus , kes on kunagi aupaklikult istunud Jakobsoni haual , haris " Töö ja Võitluse " kaudu rahvast rasketel aegadel ka üksi , kuigi Nõukogude Venemaa rahade eest . Kominterni juhtivad tegelased Zinovjev , Radek , Dimitrov , Lenin , Stalin , Kun jt. vaatasid asjale veidi teistmoodi . EISTP-le raha andmine oli nende jaoks nn. töövariant . Stalini aegne propagandatalitlus nii ebakindlaid variante nagu EISTP enam toetada ei soovinud . " Vaba Maa " parastas : " Komintern , anna iseseisvale sotsialistile raha , siis lööb ta selle Tallinna ja Tartu kohvimajades sirgeks ... " <arv> <arv>. aasta kevade " Vabas Maas " leidub aga katse Kruus poliitiliselt täielikult lömastada tema väidetavalt priiskava eluviisi pärast : " " Ühed istuvad toredates kohvimajades , suitsetavad kallid sigarid ja maitsevad kõiksuguseid elumõnusi , kuna teised samal ajal igasuguse puuduse all kannatavad , " nii algas sotsialistide-revolutsionääride juht Hans Kruus oma kõnet töörahva nõukogudest Eestis kontsert-miitingul draamateaatris . Ütles veel , et see on vana tõde , tuhandeid aastaid vana , nii vana , et tema algust ei teagi . Rääkis veel pikalt-laialt , kuidas kõikide maade töölised on katsunud sarnase ilmakorra teiseks luua , nimetas Marxi ja Lassalle'i , kuid jättis nimetamata Trotski ja Lenini . Andis küll aralt ja nõrgalt mõista , et töörahva ideaaliks jäägu Venemaa nõukogude valitsus , töörahva diktatuur ja lõpetas . Kõneleja jättis aga faktilise märkuse tegemata , et ta otsekohe peale oma kõne lõpetamist " Empier'i " kohvimajasse ( tegelikult " Linden " Narva maantee <arv> — A.R. ) ruttas ( ja tõesti ka läks ) suitsetama , tortisid sööma ja teisi elumõnususi maitsma . Et seesugune elumaitsemine töölistele võimata , seda teadsid nad ka ilma H. Kruusi kõneta . Et aga sm. Kruus kohvimajast mitte kaua eemal ei raatsi olla , et ta kõnet lõpetades otsekohe " Empier'i " jooksma saab , seda seltsimehed töölised ei võinud teada , ei võinudki arvata , mispärast seltsimehe suu ei saa toredatest kohvimajadest ja sigaritest vaikida . /— — —/ Sellest tulebki , et neil puudus see järjekindlus , mis Anveltil ja tema kaaslastel sihtide saavutamiseks oli ja mida nad aralt ja haledalt ainult kopeerida püüavad . " <arv> See artikkel ilmus nädalapäevad pärast Asutava Kogu kokkutulemist ja pidi mõjuma teerullina Kruusi poliitilisele karjäärile . Vastased leidsid teadagi , et esseerid on veel liiga tugevad ja nad tuleb sõimulugudega peajagu lühemaks teha . Vaid aasta ja kaks kuud hiljem kirjutab seesama vaimukas " Vaba Maa " uuesti : " Küll " Lindeni " kohvimaja peremees teab , mis jook see isesotsidele kõlbab . " <arv> Kruusi vastus Observerile , Spitefulile ja Peet Johansonile : " Kuid , herrad sotsiaaldemokraadid , meie oleme teiega võitlusse astunud kindlate ja selgete põhimõtetega . Isiklikud nääklemised , kus " kohvimajad " poliitiliseks probleemiks tõstetud , jätame ka tulevikus teie eesõiguseks . Sest see ei paljasta muud , kui ainult teid endid , teie võtteid ja väljavaateid . " <arv> Igatahes kenasti vastatud . Kingissepa raha ja kirjad Küllap Kruus ikka teadis , kust esseeridele raha tuleb . <arv>. aasta juulis oleks see ka äärepealt tuvastatud . Tallinna kivitööliste ametiühinglane Kask , kes kevadel sõjaväljakohtu poolt rindel maha lasti , kandis taskus <arv> <arv>-margast summat ning väitis , et <arv> <arv> läinud igatahes " Töö Häälele " , mida sel ajal toimetas esseer Jaan Kärner . Pole teada , mis vahenditega see tunnistus välja pressiti . Kommunistid taotlesid <arv>. aasta kevadest saadik ühisrinnet esseeride-isesotsidega ning " Tulevik " oletas , et Kruus ja Semper ei lahkunud ise parteist , vaid löödi sealt lõpuks kommunistide poolt välja selle eest , et Kruus Moskvas lõbureisil käis . Ehkki sotsialistid-revolutsionäärid orienteerusid Pariisile , Berliinile , Londonile , nähes neis metropolides maailmarevolutsiooni keskuseid , tulevasi proletariaadi diktatuuri asupaiku , ja kommunistid tegid panuse Moskvale , pooldades Lenini ja tema mõttekaaslaste korda , tekkis nende vahel mõtteviiside sarnasuse tõttu algusest peale tihe side . Kruus , nagu ka sotsid Aleksander Oinas ( <arv>.detsember <arv> — <arv>. märts <arv> ) ja Alma Ostra-Oinas ( <arv>. september <arv> — <arv>. november <arv> ) ( vt. Kruusi <arv>. aasta broshüüri " Oinaad " , mis ennustab , et sotside krahh järgneb otsekohe , aga ei järgnenud otsekohe ) läks avantüürile , lõi sidemed Viktor Kingissepaga ja püüdis isegi luua teatud valimisblokki : " Hans Kruusil oli <arv>. aastal tõsine nõu Kominterni pääseda . Ta püüdis kõigiti kommunistidele meele järgi olla , tunnistas isegi <arv> Kominterni vastuvõtutingimust omaks , kuigi ta neid ei täitnud . Hans Kruusi ja Freibergiga oli meil <arv>. aastal palju tegemist . Nad olid pealekäivad inimesed ; mida rohkem neid " Kommunistis " ja lendlehtedes sai arvustatud , nende üle irvitatud , seda rohkem nad oma kirjades väitsid , et nad " just nii mõtlevadki " , kui meie , et kogu nende arvustamine meie poolt tulenevat " arusaamatusest " . Ja edasi , mida rohkem nad isiklikes kirjades vandusid truudust revolutsioonile , seda vähem nad tegid revolutsioonilist tööd . Kruus tahtis ammugi Kingissepaga kokku saada . Viimaks otsustasimegi niisuguse kohtumise korraldada . Viktor töötas välja plaani . Plaani teostamine algas sellega , et Kruusile saadeti Ristiisa ( olevat Viktor Kingissepa varjunimi olnud . Uhked varjunimed tolleaegsetel kommunistidel ! — A.R. ) poolt pisike sedelike , milles teda paluti " teeklaasi juurde " , Kruus tulgu sinna , kuhu teda viiakse . Kruus sai selle teate ootamatult , ta oli vist parajasti teel Lindeni kohvikusse ja püüdis vabandada , et ta täna ei saa , kas ei võiks seda teha homme . Vastus oli lühike : " Täna , praegu või mitte kunagi ! " Siis andis Kruus enese kommunistlike käskjalgade võimusesse . Esiteks viidi Kruus kuhugi tööliskorterisse , pärast lühiajalist istumist tuli sinna teine tundmatu , käskis Kruusi endaga kaasa tulla ja läks toast välja . Tehes tänavatel mitmesuguseid keerdkäike , jõudsid nad tööliste linnajakku , seal ilmus nagu maa alt korraga kolmas " tundmatu " , võttis Kruusi saatja käest üle ja jätkas reisi edasi , jällegi " tuure " tehes , kuni viimaks jõuti linnaservale . Seal seisis ees neljas " tundmatu " , kes saatjaga paar sõna vahetas ja siis Kruusiga paar sõna vahetas ja siis Kruusiga edasi hakkas minema , kuna eelmine saatja maha jäi . Kruus kurtis juba kolmandale saatjale : " Oh , oleksin ma teadnud , et tee on niisugune , ei oleks täna tulnudki . " Neljanda saatjaga püüdis Kruus jällegi juttu ajada , kuid sai vastuseks ainult ühesilbilisi sõnu . /— — — / Jutt ei hargnenud . Kruus oli väsinud , palitu märg , mudaplekke täis , püksiviigid veninud välja . " Seltsimees , kui kaugele me läheme ? " " Veel natuke maad , " kõlas tume vastus . Linn oli seljataga , märg heinamaa jalge all , kraavid vett täis , mingit teerada ees polnud . Saatja oli endiselt sõnaaher . Imelik paistis see mees Kruusile . Võhmib teine edasi , küür seljas , sonilott peas , pikad vurrud allapoole sorgus , säärsaapad jalas , seljas midagi palitutaolist , mille varrukaotsad narmendavad . Saatja toppis piipu , süütas selle siis põlema ja trügis ikka edasi . Viimaks peatus ühe heinakuhja juures , tegi ettepaneku seisma jääda . " <arv> Hans Kruus kirjutab " Oinaadis " : " Oinas kartis igasuguste " hirmu ja õuduse " juttude tekkimist ja ruttas nende juttude ärahoidmiseks [ enamlase ] Kingissepa kirjadega " Sotsiaaldemokraati " ( sotsiaaldemokraatide ajaleht <arv>—<arv> — A.R. ) . Kirjutus kandis pealkirja " Viktor Kingissepa rahuettepanek " . Ja selles seletati , kuidas Kingissepp äkki Asutava Kogu valimiste ajal äkki ootamata Oinasega " rahu üle " tahtnud läbi rääkida . Oinas olnud nõus . Pealegi olnud tal " partei keskkomitee poolt " volitus rahutegemise võimalusi selgitada " . Ja Kingissepp tulnudki , arusaadavatel põhjustel muidugi õhtul . Kuid edaspidistel läbirääkimistel selgunud , " et V. Kingissepa ettepanek mitte küllalt tõsine ei olnud ja nii siinsete kommunistide kui ka " Eesti kommunisti " ( s.t. endiste Narva kommuunameeste — A.R. ) poolt tarvilikku toetust ei leidnud . Kingissepa ja armsa ministri-herra vahelised kõnelused katkesid otsekohe ... " kui selgus , et ei saavutata konsensust ( tsitaadid " Sotsiaaldemokraadist " ja " Võitlusest " ) . Plaanis oli niisiis , et Moskva , kes kartis , et Eesti väed oma liitlastega ründavad Petrogradi , annaks rahuettepaneku üle Kingissepale , kes toimetab selle Kruusi isesotsidele , kelle käest see Eesti valitsuseni jõuab . Otto Rästase raamatu kordustrükk , millest tsitaat pärineb , ilmus veel Hans Kruusi eluajal <arv>. aastal . Et põnevust mitte liiga suureks paisutada , märkigem , et neljas saatja oligi Kingissepp ise . Ta tegi heinakuhja kaks istekohta ja hakkas pärima : " Mida teie partei plaanitseb jne. " Selgus , et Kruus , too õlitatud frisuuriga salongihärra ei osanud heinakuhja kõrval poliitikat ajada . Vanal ajaloolasel oli seda küllap ebamugav lugeda . Näiliselt ajalooline tekst , kuid kirjutatud temast endast , s.o. sündmusest , mida ta ise väga hästi mäletas ja ehk hoopis teisiti kui Rästas . Aga kes Kruusi tunnetest küsis . <arv>. aastal olid niihästi Kruus kui Kingissepp juba legendiks muutunud . Ent Rästas jätkas endise hooga Kruusi mustamist : " Komintern soovitas EISTP-le ennast veel tegevuses näidata , sõnadest tegudeni minna . Kruus sõitis Moskvast tühjalt tagasi . Kodus oli aga selle aja sees , kui pealik võõrsil käis , sündinud ebameeldivaid asju . /— — — / <arv>. aasta lõpupoole hakkas Tallinna organisatsioon kasvama , ühes sellega kasvas ka vastasrind Keskkomitee ja kogu EISTP " tuntud liidrite " vastu . Tallinna organisatsioon oli selle vastasrinna keskuseks . Siitpeale puges opositsiooni pisielukas EISTP Keskkomiteesse ja niimoodi algaski isesotside " seesmine revolutsioneerumine " . Iseenesest oli arusaadav , et see " seesmine revolutsioneerumine " Kruusile , Piiskarile jt. sugugi ei meeldinud . Kruus tuli Moskvast tagasi , kodused asjad olid segi paisatud , Kominterni uksed sisseastumiseks kinni . Ometi lootis " kogu partei " , et Kruus on see mees , kes partei Kominterni viib . Kruusil ei jäänud üle muud nõu kui " puhkusele " küsida . Keskkomitee enamus tuli Kruusi soovidele vastu , andis talle neli kuud puhkust ja jäi nõusse , et Kruus kirjutab puhkuse ajal Kominterni III kongressi üle kirjaliku aruande . Kirjaliku aruandega sündis skandaalne lugu . Seni kui Kruus seda kirjutas , läks osa Keskkomiteest vastasrinna poole üle ja kirjalik aruanne kuulutati nõrgaks , poliitiliselt kõlbmatuks dokumendiks . Peale selle kõneldi Tallinnas veel Kruusi teisest ettevõttest , seekord õnnelikust : Kruus tutvunud ühe daamiga ja tulevane äi soovitanud väimehel poliitikast loobuda ja ainult teaduslikule tööle pühenduda . /— — — / Kruusist tehti suur küsimus , kuid peagi selgus , et Kruus mitte ainult poliitikast ei loobu , vaid et valitsuse poolt olid lõpetatud isegi kohtuprotsessid , mis Kruusi ja Joonase vastu olid tõstetud Asutava Kogu ja Riigikogu päevil . " <arv> Kruus ja tema partei pärast Moskvast naasmist , kronoloogiline järjekord : <arv> . august <arv>. Kruus saabub Tallinnasse . <arv> . august <arv>. Kruus õiendab " Vaba Maa " <arv>. augusti artiklit , milles oli väidetud , et Novgorodi ja Luuga kandis olnud isesotside juht ( s.o. tema ise ) Eesti-vastase luurerühma ninamees . Samas artiklis väideti , et Kruus ja Bleimann saanud Kominterni kongressile suunduvate välisdelegatsioonide rongiga juhtunud õnnetuses viga " või isegi surma " . <arv> . september <arv>. Kruus puudub " haiguse pärast " EISTP Keskkomitee koosolekult . ( Tegelikult võis ka mitte olla haige – A.R. ) <arv> . oktoober <arv>. Keskkomitee ( Piiskar , Abramson , Paul , Kauber , Gustavson , Hansen , Orras ) protokollist : " Loetakse ette sms Kruusi kirjalik teadaane , et tal tervislikel põhjustel pole lähemal ajal võimalik Riigikogu tööst osa võtta ja et ta valmis on oma tööst äraoleku ajal saadavat palka rühma tarvituseks andma , kuid jätab küsimuse otsustamise partei organite kätte . Koosolek otsustas Kruusile tervise parandamiseks puhkust lubada . Mis puutub Riigikogu liikme palgast loobumisse , siis leiab rühm , et see palk sms . Kruusile kulub ta põhjalikuks ravitsemiseks ja paneb seepärast ette seltsimees Kruusile oma palga vastuvõtmisest mitte keelduda . " <arv> . oktoober <arv>. Rühma kassapidaja tasub Kruusile <arv> marka " esinduskuludeks " ( protokoll <arv> ) . <arv> . november <arv>. Otsustatakse , et Kruus peab hiljemalt kuue päeva pärast Keskkomiteele teatama , millal ta saab uuesti asuda Riigikogu rühma töösse . ( protokoll <arv> ) <arv> . november <arv>. Kamp ( Joonas , Piiskar , Gustavson , Lieberg , Orras , Keerdo ) otsustab nõuda Kruusilt <arv>. novembriks teateid , " kunas ta võimaliku leiab olevat Riigikogu töödest uuesti osa võtma hakata " . Mäletatavasti pidi see juba <arv>. novembriks selge olema . ( protokoll <arv> ) <arv> . november <arv>. Joonas peab küsima , millal saab Kruus rühma tööst osa võtta . <arv> . detsember <arv>. Kruus on teatanud , et ta ei tule ülikooli lõpetamiseni ( s.o. oktoobrini <arv> ) Riigikogu rühma tööst osa võtma . Joonase ettepanekul vabastab Keskkomitee ta seniks ametist . <arv> . detsember <arv>. EISTP Tartu organisatsioon protestib Kruusi vabastamise vastu ja väidab , et parlamenti ei ole ühtegi asjalikku meest Kruusi asemele panna . Kruusi valinud töörahva nimel kohustatakse teda Riigikogust mitte lahkuma . ( kõik <arv>. aasta lõpu protokollid ERA f . <arv> , n. <arv> , s.<arv> ) <arv> . veebruar <arv>. Juhtub sama , toonitatakse veel kord , et Kruus on valitud riigiisade hulka Tartumaa tööliste häältega — ta ei tohi lahkuda . <arv> . aprill <arv>. Iseseisvate sotsialistide parlamendifraktsiooni senine juht Jaan Piiskar saadab parteikaaslastele märgukirja , milles konstateerib , et parteisse on valgunud palju Nõukogude Venemaale sümpatiseerivat elementi , kellele ei meeldi Eesti iseseisvus ja kes sooviksid , et EISTP-d hakkaksid juhtima põrandaalused kommunistid . Piiskar rõhutab , et nõnda kaotaks EISTP oma algse mõtte ega suudaks enam toimida legaalse revolutsioonilise parteina Eesti parlamentarismi tingimustes . Piiskari arvates saavutasid võõrad jõud enamuse partei kodukorda rikkudes ja seega ei saa Riigikogu rühm alluda partei hiljutise kongressi otsustele . Rühm jätkavat oma tegevust endises sihis ja Kruus jääb nominaalselt nende hulka . Piiskari avaldusega ühinevad otsekohe ka tartlased . Mai <arv>. Uued isandad teatavad ülbelt , et parteis tuleb taastada distsipliin ja riigikogulaste vastuhakk lõpetada . Otto Rästase andmeil kirjutanud Kruus viimaks : " Olen teinud , mis võisin , et parteid päästa , aga ometi on Keskkomitee mind siiski välja visanud . Küll lasevad partei kinni panna , aga mis mina võin parata , kui keegi enam aru pähe ei võta . " <arv> Isesotsid leidsid , et Kruus on neile vajalik mees järjest kasvava Nõukogude-meelse opositsiooniga võitlemisel . Kruus aga oli tutvunud ühe daamiga , kes temalt oma osa nõudis . Parteikaaslased ei seadnud Kruusi iial dilemma ette – täna , praegu või mitte kunagi . Kruusiga seondub " eesti mõtteloos " järgminegi kurioosum . Ajal , mil Gustav Naan ei olnud veel akadeemik , vaid filosoofiateaduste kandidaat ja Eesti NSV Poliitiliste ja Teadusalaste Teadmiste Levitamise Ühingu tegevliige , hüppas ta valimatult kallale kõigile ajaloolastele , kes vabariigi aegu olid propageerinud rahvusliku iseseisvuse ideed ( ärgem unustagem , et ka Jõeäär pidas oma üheksa ameti hulgas ajaloolase ametit , uurides Pöide maalinna ajalugu ) . Naan kirjutab : " Eesti kodanluse diktatuuri kojaideoloog Hans Kruus kirjutas " Eesti ajaloo " I köites : " Tol ajastul ( enne sakslaste sissetungi Eestisse XIII sajandi alguses — G.N. ) eestlased moodustasid kindlasti ühise rahvuspärase kultuuriga ja sisemise kokkukuuluvuse teadvusega seotud terviku . Kuid poliitiliselt jäi see detsentraliseeritud autonoomsete alade , maakondade ja kihelkondade liiduks , mille eri osadel oli omavahel sageli lahkuminevaid ja vastakaid huvisid . " Tegelikult Eestis XIII sajandil ei olnud ega saanudki olla üksikute alade seotust ühtseks majanduslikuks tervikuks , eestlastel ei olnud ega saanudki olla tõeliselt ühist majanduselu , mille loob alles kapitalistlik tootmisviis . Ja just seepärast jäi Eesti ala poliitiliselt detsentraliseerituks . Ja just samal põhjusel ei saanud eestlastel tol ajal olla ka tõeliselt ühist kultuuri ega kokkukuuluvuse teadvust . Moodustavad ju poliitilised asutused ja ühiskondliku teadvuse vormid pealisehituse , mida ei saa olla ilma vastava materiaalse baasita . Kruusi jt. kodanlik-natsionalistlike ajaloolaste kontseptsiooni järgi aga teadvuse arenemine eelneb ühiskondliku olemise arenemisele . Püüdes põhjendada põhjendamatut langesid nad täiesti idealismi rappa . " <arv> Kodanluse diktatuuri kojaideoloog on liiga pehme ühe Stalini perioodi bolševiku suust . Oleks ehk pidanud midagi hirmsamat välja mõtlema , nii et oleks kõigil põhjust väriseda . Ehkki eestlastel polnud veel <arv>. sajandi algul ühist majanduselu , tõusti Jüriöö otsustaval tunnil siiski üles ja mindi otsekui üks süda ja üks hing saksa feodaalide vastu . Täiesti arvestatav näide asjaolust , et rahvusliku kokkukuuluvuse tunne on täiesti mõeldav ka ilma kapitalistliku tootmisviisi arenemiseta ( esimesed manufaktuurid tekkisid Eesti alal teatavasti alles <arv>. sajandi keskpaiku ) ! Pealegi " unustas " Naan olulise tõsiasja , mida Kruus ei unustanud : vaimne ühtekuuluvus võib olemas olla ka äärmise poliitilise detsentraliseerituse ajajärgul , näiteks moodustasid välis- ja kodueestlased paarikümne aasta jooksul nii ühtse poliitilise terviku , et parteisse astunud eestlaste hulk ei ulatunud kunagi üle poole protsendi Eesti kogurahvastikust . Kui Gustav Naani ja Hans Kruusi diskussiooni kuulanuks pealt näiteks Leole eestlaste vanem Lembitu , imestanuks ta väga " idealismi raba " üle , ent sekkunuks kindla peale vaidlusse : tõepoolest , keegi ei juhi kõiki eestlasi , eestlaste hulka kui tervikut , kuid naabrile minnakse appi , sest vaenlane on üks ja ainus . Lembitu nõustuks Kruusiga selle hinnangus , et vaenlane oleks võidetud meie-hingeelu kujundamise teel , kuid ta ei oskaks midagi kaasa rääkida teemal , kas " meie ajaloolise kutsumuse idee lähtub rahvuslikust osaduskonnast kõigepealt kui psüühilisest nähtusest , kus inimesed on seostatud ühteviisi mõtestatud rahvusliku teenimisega . " <arv> Oleme jõudnud Kruusi esseeni , mis <arv>. aastal ka ajakirjas " Revue Baltique " ilmudes ( rahvusvahelisele lugejale serveeritud prantsuskeelsena " La notion de vocation dans l'ideologie nationale estonienne " , par H.Kruus ) , tõi autorile süüdistuse kodanlikus natsionalismis ja hiljem neli vangla-aastat . Taas tuleb pöörduda pealtnägijate poole . Kirjandusteadlasel Daniel Palgil oli küllaltki välja arendatud seisukoht Hans Kruusi osast Eesti rahvusliku ülikooli humanitaarteaduste poole kujundamisel : " Hans Kruus oli noorena olnud es-er , sotsialist-revolutsionäär . <arv>. aasta paiku oli tal ikka veel punase kuulsust . Kui ta sai doktoriks ja tal oli võimalus saada professoriks , siis muidugi ei sobinud enam punane olla . H. Kruusi seltskondlik väljanägemine ei olnud just tore . Ise uhke mees , kuid abielus Adam Bachmanni ( <arv>—<arv> ; Rahvaerakonna liige , töö- ja hoolekandeminister <arv>. juulist <arv>. oktoobrini <arv> , I ja V Riigikogu liige — A.R. ) naisega , naine töötas hambaarstina , teenis , kasvatas poega esimesest abielust , toetas uut meest ka , kellel polnud esialgu suuremat ametit . Ühele pretensioonikale individualistile polnud see mingi hiilgav positsioon . Kui olime ühiselt Eesti Kirjanduse Seltsi asju ajamas , muutus H. Kruus üsna kiiresti rahvuslaseks ja kodanlaseks . Kui <arv>. aastal oli tarvis Tartu Ülikoolile eesti ajaloo professorit , siis pahempoolsus ei takistanud enam professoriks saamast . Ja siitpeale näitas H. Kruus tegudega , et ta on tavaline kodanik ja õige eestlane . Sellele arengule pani H. Kruus krooni pähe , kui Jaan Tõnisson hakkas <arv>-aastaseks saama : ta hakkas koguteose " Jaan Tõnisson töös ja võitluses " komitee esimeheks , vastutas teose üldilme eest ja kirjutas oma käega lõppkokkuvõtte . Koguteos ilmus <arv>. a. ja Tõnissoni sünnipäeval detsembris <arv>. a. oli H. Kruus niisama auväärne valge kui Jaan Tõnisson ise . Otse kangelane . Prof . Kruus valiti siis ka Eesti Kirjanduse Seltsi esimeheks . F. Tuglas kaebas tervist ja ta oli <arv> aastat esimees olnud . Kõikide arvates oli EKS saanud jälle sobiva ja soliidse esimehe . Miks ei võinud ta passida esimeheks sellele seltsile , mille oli aidanud ellu kutsuda J. Tõnisson ? Peaaegu kõlas nii , et EKS-i olid juhtinud Jaan Tõnissoni mehed alguses ja nüüd taas asus juhtima Tõnissoni mees , ainult vahepeal oli F. Tuglas teist masti . Säärased mõtted kippusid tol ajal kallale , nii põhjalik muutus oli toimunud Hans Kruusiga kõikide silmade all . Kuid <arv>. aasta näitas , et Hans Kruus oskas <arv>° all ümber pöörata : temast sai esimene punane rektor Tartu Ülikoolis ja ta oli juhtiv nõukogude korra eest võitleja . Peaasi on , kui karjääri saab teha ! " <arv> Nõnda seletas Palgi Kruusi kannapööret asjaoluga , et tulevase professori ja akadeemiku abikaasa tegi hambaarstina kõva tööd , pidades ülal niihästi meest kui last . Palgi versiooni järgi püüdis Kruus äärmusvasakpoolse imaagost vabaneda ja oli selle nimel valmis paljut tegema . Tõepoolest , Kruusi kui proletaarse internatsionalisti kuulsus oli kahekümnendail üldtuntud . Tema <arv>. aasta arutlus Eesti margast levis üle kogu maa ning teenis pahameelt kõigis maakondades , isegi Saaremaal . Soomusronglased olid lausa tulivihased . Tuleb esitada katkend sellest mõttetust sõimust : " Appi tuli [ noorele Eesti Vabariigile ] nn. idaraha , mille Saksa okupatsioon suurel määral maale oli toonud . See oli madala kursiga välisraha , kuid sellega võis ikka väljast midagi osta . Kuid ka idaraha tagavarad sulasid kokku ja hallparunid umbusalduses " <arv>-protsendilise " vastu peitsid oma välisvaluuta sukasäärde ja " maapanka " . Välisrahast oli jällegi puudus , karjuv puudus . Ja " truud liitlased " ei jätnud oma kaitsealust hätta . Nad saatsid sõjavarustust , nisupüüli , heeringaid jne. Kuid kas nad hea mehe poolest seda tegid ? Ei , Punane Piiter oli võtmata , punane Lätimaa veristamata . Ja Laidoner saatis väed Piiteri poole , Krasnaja Gorka alla , enne seda veristas punast Lätimaad . Suurtükiliha veeti välja idasse ja lõunasse , vastu saadi läänest nisupüüli , pekki , heeringaid , margariini . Eesti inimeseliha väärtust ei hinnatud rahvusvahelise rahakuningate börse järgi küll kuigi kõrgelt , sest Eesti " toetuse " arvele kirjutati võlaraamatusse suured , miljonilised summad . " <arv> Kruusi kõnele leiame " Vabas Maas " kokkusurutult lihtsa ja loogilise vastuse : " Laupäeva õhtul ; <arv>. oktoobril <arv>. aastal " Estoonias " kontsert-miitingul peetud vassingus Eesti marga üle toonitasite Teie , et kõik Eesti vabadusvõitlusest osavõtjad olnud väljaveokaup suurtükilihana Inglismaale . Paneme imeks , et seesama herra Asutavas Kogus Eesti paremate poegade verega võideldud varandust tarvitab ja ka enesele selle riigi kassast , millest alati nii põlastavalt ja haavavalt räägib , häbiks ei pea Eesti markasid vastu võtta . Nõuame tungivalt niisuguse laimduse tagasivõtmist liinil võitlejate sõjaväelaste kohta ja saame ka edaspidi selle järele valvama , et sarnaste üteluste tarvitajad oma sõnade eest vastutama peavad . Endiste liinil võitlejate nimel A. Melsas , J. Sunts , N. Neuhaus , J. Beren jt. " <arv> Veel hiljemgi püüab Hans Kruus Vabadussõjale hinnangut anda , nüüd juba ajaloolasena . Ta kirjutab <arv>. aastal : " Eesti ühiskond jõudis oma arengutee ühele suurimale pöördekohale riikliku iseseisvuse kättevõitmisega . Ta pidi selleks eelnenud võitlusega läbi tegema oma ajaloo suurimaid tuleproove . See oli samal ajal eelnenud ajajärgul kasvatatud rahvusliku isiksuse ja ühiskonna , eeskätt tema vaimsete ja moraalsete jõudude tuleproov . Selle õnnestumine oli ühtlasi võidukrooniks ka Tõnissoni paljukülgsele ja võimsale kasvatustööle meie ühiskonnas . " <arv> Ent sellega ei lõpe veel Kruusi hinnangud Vabadussõjale . Kaheksa aastat hiljem tuleb ta selle teema juurde tagasi , kirjutades ajalehes järgmist : " Saksa okupatsioonile järgnes kodanliku Eesti võitlus koos vene mõisnike ja valgekaartlastega ning imperialistide interventsioonivägedega Nõukogude riigi vastu . Eesti kodanlus ristis selle oma klassihuvides " vabadussõjaks " , kuigi ta teadis , et kui oleks korda läinud nõukogude võim Venemaal kukutada , siis oleks lõpp olnud igasugusel jutul Eesti iseseisvusest . " <arv> Nagu näeme , kirjutas Hans Kruus Eesti lähiajaloost nii , nagu tal kästi kirjutada . Tema mõtteavaldused olid just sellised , et need oleksid toonud talle võidukrooni mistahes poliitilistes tingimustes , seejuures veel minimaalse aja- ning jõukuluga . <arv>. aastal oli Jaan Tõnisson opositsiooniliider ja eesti rahvusliku liikumise sümbol ning Kruus hindas tema kasvatustööd väga . <arv>. aastal oli ta — juba kadunuke — Koodi-Jaan , reaktsioonilise suurkodanluse üks juhte , Lääne imperialismi tallalakkuja jne. Vabadussõjas osalejad olid <arv>. aastal " inimeseliha " , <arv>. aastal kangelased ja <arv>. aastal " valgekaartliku intervendid " , " kodanluse käsikud " . Vabariigi algusajal mõistis Kruus , et Venemaa poolt puhub äge punane tuul , mis võib Eesti iseseisvusmõtte minema pühkida . Ja teadlane nuusutas üsna andekalt seda tuult , sest tulnuks punased väed Tallinnani ja jäänukski sinna , saanuks Kruus otsekohe kinnitada : minul oli kogu sõjaaja punane lipp üleval , mina olin üks neist , kes pani teie pähe võidukrooni , vennad ! <arv>. aastal tuli kõrgemalt poolt käsk , et Kruus peab jätma õppetöö ülikoolis . Samal aastal ( täpsemalt <arv>. mail ) valiti ta Üliõpilasseltside Vilistlaskogude Liidu kultuuritoimkonda koos sotsiaaldemokraat Aleksander Hellatiga ülesandega levitada " Akadeemiat " . Küllap mäletas ta hästi Hellati veretööd siseministrina Ametiühingute Kongressi laiali ajamisel , oli ta ju sel puhul Riigikogus mitu arupärimist esitanud . Kuid olukord oli muutunud : " Akadeemia " ümber kogunesid tuntuimad tõnissonlased ning ülikooli interdistsiplinaarne ja paljukülgne atmosfäär oli erakordselt soodus opositsioonipoliitika tegemiseks . <arv>. aastaks olid Aleksander Hellati maailmavaatest järele jäänud vaid riismed , ta ei kujutanud poliitikamaailmas muud kui etturit . Kruus seevastu oli tõusev täht , sest tema käes oli rahvusliku liikumise ajaloo ametlik interpretatsioon . <arv> . aasta augusti lõpul , kui Kruus sai Tartu Ülikooli rektoriks , pidi sekretäri ehk kirjatoimetaja kohalt tagasi astuma tema kasupoeg Hillar Randalu ( Bachmann ) . Uueks sekretäriks kutsus Kruus Heinrich Margi , kes oli aga alles hiljuti Antslas kandideerinud Eesti Töötava Rahva Liidu vastu . Et Margi maailmavaade oli tolerantne ja liberaalne , võttis ta töökoha vastu , liiatigi kui temal , rahvavaenlasel , tol ajal piisavalt vaba põli oli . Järgmisel päeval aga tõstis tema kandidatuuri küsimuse Tallinnas üles parteisekretär Nikolai Karotamm , kelle arusaamist mööda oli Kommunistliku Partei ametliku oponendi ilmumine ülikooli struktuuri üliõpilaste moraalse laostumise näiteks . Mark pihib <arv>. aastal ajakirjale " Kleio " ( siis , kui kõik need sündmused olid juba saanud rahvusliku legendi osaks ) : " Kruus soovitas minna Karotamme juurde ennast kaitsma . " Karotamm väidab , et tema ei ole Marki tööle võtnud , tema ei ole õige mees ka vallandama . Saadab üle tänava sinnasamasse Tõnismäele hariduse rahvakomissariaati , et Mark kaitseks ennast Andreseni ees . " Andresen võttis mind lahkesti vastu ja ütles kohe , et siin on tegemist arusaamatusega : " Teie võite ametisse edasi jääda ja ma teatan sellest ülikooli rektorile . " " <arv> Sündmused jätkusid oma loogilist rada pidi . Ei pidanud olema just eriline hiromant , et neid täpipealt ette ennustada . Järgmisel hommikul võttis NKVD Kruusi läbi ning Mark vallandati ikkagi . Tõsi küll , klausliga võtta ta kunagi kauges tulevikus tööle hariduse rahvakomissariaati , kuid seda polevat iialgi toimunud . " Hans Kruus ütles , et tema oleks väga soovinud , et meie koostöö oleks jätkunud , siis oleks tal olnud ükski kaastööline , keda oleks saanud usaldada . Ja siis lisas ta oma poliitilise kreedo : " Mina ajaloolasena hindan olukorda nii , et Eesti jääb Vene alla pikemaks ajaks ; meil on valida <arv> ) kas hakata vastu ja lasta eesti rahvas ära hävitada , või <arv> ) panna rusikas käed püksitasku ja teha see mäng kaasa . Mina olen otsustanud valida teise variandi . " " <arv> See variant on lihtne ja mugav kõigile ja , nagu selgus , muidugi mugavaim Kruusile endale . Tema valikus ühtivad dissident ja valitsuse kõrgevõimuline funktsionär , massiteadvusest distantseeruv intellektuaal ja küüditamistele allkirja andja — kõik ühes isikus ja ilma erilise riskita . Võimalusega <arv>. juulil <arv> põgeneda . Ajaloolasele võis tõesti tunduda , et kollaboratsioonivõimelised isikud , kes suudavad rahva selgroo elastsemaks muuta , tõrjumaks võõra surve tagasilööke , suudavad tagada rahva säilimise . Luuletaja Artur Adson väitis " Siuru-raamatus " , et esseeride ridades poliitikat tehes suutsid Semper ja Kruus tõelisest Vabadussõjast kõrvale hoida . See tähendab pigem : nad olid iseseisvuse pooldajad üksnes sõnades , tegudeks polnud neist asja . Adson ise kuulus <arv>–<arv> toitluskomiteesse , veidi hiljem aga teenis põllumajandusministeeriumi ametnikuna , nii et polnud ka ise suurem asi sõjamees . Eks hoidnud mõlemad supikatla taha . Asja uurinud Jaan Krossi sõnade kohaselt suhtles Kruus <arv>. aasta algul aktiivselt kõigi nn. tõnissonlastega ning dramaatilistel juunipäevadel palunud kaastõnissonlane , hilisem eksiilvalitsuse peaminister Heinrich Mark Kruusi hinnangut asjade käigule . Ajaloolane ohanud korra , tõmmanud hõlmad vöö vahele ja öelnud : " Mina teen kaasa ! " Ja kaasa ta tegigi . Nähtavasti oli tal võimalus Margiga nende mõne tunni jooksul , mis tal valitsusse tuleku otsustamiseks oli jäänud , nõu pidada . Kruus jutustab oma mälestustes , mis ilmusid ajakirjas " Acta Publica Universitatis Tartuensis " <arv>. aastal , kuidas ta just sel suvel tõmbus eemale tsivilisatsioonist Tartu-lähedassse Valgemetsa , et forsseeritult lõpetada töö Eesti rahvusliku liikumise ajaloost . " Hommikul kella nelja paiku oli mu naine telefonihelina peale ärganud . Keegi , selgus , et lennuväe ohvitser , küsinud vene keeles : " Davaite professora Kruusa ! " Tuli välja , et mulle oli Tallinnast lennuk järele saadetud . See jäi aga kasutamata , sest professor Kruus oli juba Tallinnas . Vares oli helistanud mu naisele ja teatanud umbes põhijoontes , mis on toimumas . Võtsin kohe ühenduse J. Varese korteriga Tallinnas . Varest ennast ei olnud küll kodus , küll olid seal telefonivalves Varese abikaasa ja Johannes Semper . Nüüd kuulsin juba mõnevõrra lähemalt arenevatest sündmustest Tallinnas . Semper kinnitas , et seal pidi võimalikult kiiresti moodustatama uus valitsus , mille peaministriks oli ette nähtud Vares ja mina võimalikult peaministri asetäitjaks ja kas ma olen nõus . Vastasin , et tervitan pööret , mis on toimumas , kuid ma ei oska otsekohe nii ruttu öelda , kas ma valitsusse tuleksin või mitte , et katsun kõige kiiremas korraks , juba õhtuks Tallinna jõuda , ehk on võimalik siis nõu pidada ja minu seisukohti selles asjas selgitada . Tõepoolest tuli see ettepanek väga kiiresti , välkkiirelt ... ja ma ei tahtnud järelekaalumatult seisukohta võtta , vaid ikka pisut järele mõelda , kuidas need asjad on . " <arv> Kruus oli inimene ideaalidega , kes , kui ta oleks üle elanud stagnatsiooniperioodi , väljunuks sellest kindlasti puhaste kätega . Tuled sügisöös . Kruus külastab lõbustusasutust . Uudisjutt vahepalaks Esseer Kruus astus Wiru uulitsa " kohvemajja " , puhkus külmanud kätele , astus leti ette ja võttis välja kakskümmend viis marka . " Klaas kohvi , tükk musta leiba ja suur tükk kõige ehtsamat võid , " luges ta aeglaselt . Kõrtsimees pööras talle selja . Kruus silmitses seinal langenud sõdurite näopilte ja ütles hmm–hmm omaette . Siis langes ta pilk tammepuust letile , kus uhkeldas elusuuruses värske " Meie Mats " . Esimesel leheküljel leidus vendade Parikaste foto . Pildil leidusid inglise kommodoor Bertram Thesiger ( <arv>—<arv> ) , lömmis nina , kuid samas imetarga pilguga miinilaeva " Avtroil " püüdja ning kiire Eestile üle andja . Veel oli seal admiral Alexander Sinclair ( <arv>—<arv> ) ning Ado Birk ( *<arv>.<arv>.<arv> Tarvastu vallas ‡ <arv>.<arv>.<arv> Sosvas Sverdlovski oblastis Venemaal ) , Maapäeva esimees . Ta oli fotol kikilipsuga , naeris laialt . Nende kõrvale mahtus vaevalt ära Inglise admirali Sinclairi adjutant Webster . Teises reas seisid viisakalt püsti : Julius Seljamaa ( <arv>. apr. <arv> Sindi — <arv>. juuni <arv> ) , Jaan Teemant ( väga tõsine , halli habemega ) ning tsaari–aegne " herra " Karl Grau , riiklik süüdistaja ses noores vabariigis . " Hah , " ütles kõrtsmik . " See pilt , see pole ju miski pilt ... " Kruus vaatas pilti hindavalt , siis istus korraks lauda . Siis märkas , et tema lauda oli ka istunud tegelane , kes hoiab sedasamust " Meie Matsi " kuidagi kramplikult käes . Tema esimestest sõnadest oli aru saada , et tegemist oli venelasega . Venelane koputas ikka veel kommodoor Thesigeri nägu . " Vot tot pirat , kto nas ugnetal , " jörises mees ja vaatas Kruusile silmi vidutades otsa . — " Kes te olete ? " küsis ehmunud Kruus . " Rukavišnikov , Pavel Ivanõtš , mašinist " Avtroilja " . On nas vsehh võvez v malenkoi ostrov gde mõi vse vzdohhnuli . Vot polovinu rasstrelili . Zatšem zdessj kartinki krupnõhh pirat , vedj eta pivnaja prostova naroda ... " Nii järgneski veel hulk aega samalaadset juttu . " Tasem , poliitilise politsei agendid kuulevad , " sosistas Kruus talle ettevaatlikult . " Eesti valitsejad ei küsinud eesti rahva käest , kui nad inglased siia kutsusid . Kodanlus pidas rahvavastast sõda ja peab praegugi . " Ja siis kohviklaasi taga : " Kõige kangemad " rahvapuhastajad " on praegu sotsid , kes mängivad kodanluse " koduelevantide " rolli , kes rahva hulgas stiihiliselt tekkinud " sõjaelevante " peaks maha rahustama , et rahvas siis inglaste kohal olekuga lepiks . Kui Afrikas põlistest metsadest elevante püütakse , keda pärast ikke ja piitsaga töösse pannakse ja siis võetakse koduelevandid appi . Need käivad siis metsaelevante paitamas ja meelitamas . " — " Pannimaaju . Zaderzhatj na meste naado . Krepko zaderzhivatj . Zadušitj jesli naado . " Kruus vastab : " Aga teile soovitan ainult ühte : otsige oma ohvitserid üles , nad teenivad praegu kõik kas Eesti väes või Judenitši omas . " Nõnda sai sellest Pavel Ivanõtšist kiiresti lahti , ta läks tõsimeeli oma ülemusi otsima . Ent üks töömehe moodi mees , kes jõi samagonni õuna- ja kapsamahlaga , tundis tuntud poliitiku ära ja tuli nüüd omakorda juttu puhuma . Tal oli vägev kastanjapruun tukk ja tol ajal veel burzhui tunnuste hulgas leiduv sall . " Oled ju valitsuse mees , " alustas tundmatu oma juttu . " Asutava Kogu , " parandas Kruus . — " Teil seal võideldakse litside vasta ja hoitakse ära , et maalermeistrid ei puutuks kokku kihvtise tinavalgega . Mineva aasta tuhlitasite veel parunid ja vonnid kah ära , õiged mehed , kurat . Tule minu poole külla , ma pakun sulle kartulit heeringakastmega , samuti samagonni kapsamahlaga ; siis näed ka , kudas tööline elab . " Mindigi mitu tänavavahet edasi , aga rõskes korteris ei olnud töölisel seekord peale leiva midagi muud pakkuda . Eks söödi siis seda ja Kruus jõi peale parimat šampanjerit , mille ta möödaminnes poest oli ostnud . " Aga mina ei saa mitte aru , miks teie kommuuna meestega ei saa rahu teha , " jätkas vana tööline . " See , et mõned üksikud punased polgud frondil meie poole üle on tulnud , ei tähenda veel suurt midagi . " — " Punane kommissaar Viktor Kingissepp käis isiklikult siseminister Oina juures , et temale kompromatti teha , aga siseminister arvas , et sealtkaudu tuleb rahuettepanek ja seega saaks tema nagu rahu rajajaks või ristiisaks . Tema , Oinas . Enam kui kindel , et Kingissepal ei olnud seda võimu , et sõjategevust Viru rindel või kusagil mujal lõpetada . Ta tahtis põranda-alusena vaid korraks astuda riigi kõrgeima võimunina korterisse , et hiljem oleks , millega kiidelda . Kingissepp ehk seltsimees Ruuben , nagu olen kuulnud , et põranda-alune Wabariigi-vaenuline ollus teda nimetab , tahtis vaid , et sotsid tema külaskäigu tagajärjel üksteist poriga loopima hakkaksid . See õnnestuski tal täielikult . Parlamendikomisjoni juht Karl Ast , kellele rasv töölise kurnamisel juba väga liiga tegema hakkas , otsustas Oinast patuoinaks teha . Ast kirjutab omasugustele sotside skorpioonidele salongijutukesi . Nagu pooljuhuslikult on mul kaasas " Meie Mats " , mida üks samasugune jutuke ehib . Eks imetle : " Ah , musud olid bluusi all ! Hull lugu ! Suudlesin teda kaelast , õlgadest , iseäranis kaela lähedalt kõrwalehe juurest . Kiskusin kleidi haagid selja takka lahti ning püüdsin kätt põue toppida . " " " Ah saa kuradi poiss , kui hästi kirjutab , " ümises vana tööline heeringapead otsast lõigates . " Küllap nad õigust räägivad , et Eestis küllalt igalpool igasugust vaimuvara leida on . " " Aga loeme edasi : " " Haiget teed ! " — kisendas ta naeru sekka . Wiskles nagu hull sohwal , püüdes wastu panna . Muutusin hoolimatuks ja räpakaks . Kõigest wõis ju jagu saada , ainult alustaljest mitte . " Hammastega pitside sekka ! " urises tema . " Ära kisu mu siidi , see läheb sulle kalliks maksma ! " Ja-jah , ärge naerge , ta rääkis tõepoolest iseäralikul kurguhäälel . Kuldsed kiharad langesid ta walgele kaelale ... " " Jäta juba , " ühmas vestluskaaslane . " See jutt ei sobi hallituse õhkkonda . Mul pole ju kodus korralikku lillevaasigi ja sohva on enneveeuputusaegne . Mis kiharad ! " — " Tööline ei lähe kunagi seda teed , mida mööda läks Karl Ast . " — " Ma tahaksin sülitada ! Siin , kodus , ükskõik kui räpane see ka ei oleks , ei saa isegi sülitada korralikult . Kuradi burzhuid ! " Nad astusid klaasistunud öösse , kaugete habraste tähtede alla . Siin pani Hans Kruus mõlemad käed seljale ja ütles eriti autoriteetsel toonil : " Vaesed saavad rikkaks ja rikkaks ja rikkad vaeseks . Seda on lähima tuleviku kohta ennustanud isegi kaardimoorid . Kui hääletad sotsialistide–revolutsionääride partei poolt , siis kolid sina Toompeale , aga rikkad herrad kolivad Sikupilli . Sa räägi seda ka oma seltsimeestele töölistele . " — " Sikupilli töölisubrikutes on nii kitsas , et seal istuvad isegi täidel kirbud seljas . Kui sms Ast nüüd oma näitsikukesega sinna kolib , mis siis saab neiu kiharatest ? Kudas sobivad sinna neiukese heledad kiharad , kui seal täiad ja kirbud juba ees on ? " — " Ametnikupreili kasutab karikakravedelikku , töölisnaine aga vabrikuseepi . Muide , kas tundsid , kuidas tuuled seina taga puhusid ? Ajavad veel su ubriku ümber , vaat siis . Ma arvan , me kohtume <arv>. mail . Härrassotsid istuvad praegu paleedes . Ilm ägab , pisarad tal laugel ... " — " Kuid kohtupäev ei ole kaugel ... Aga mida arvata härraskommudest ? Kas sa arvad , et ma ajalehti ei loe ? On rahvakomissariaatide tegelasi , kes vahetavad Eestist ja Lätist kokku röövitud varandusi kullaks . Nad teenivad ise vahenduselt nagu burzhuid mullu ja muiste . Frondil langevad töölisteklassi parimad pojad , nemad aga peesitavad mõnusalt päikese käes . Ei , saagu mis saab , mina astun rahvaväkke , " lõpetas vana kogenud tööline oma jutu . " Nüüd jällegi tulen sinu juurde soovid paberil . On palve sulle : ole see , kes soovitab mind komparteisse liikmeks , tõenda seda , mis nõuetav ! ( Ainult trükitud soovitus on maksev . ) Oled usaldanud mind juba palju , usalda veel . Tea ühte , mul on puhas hing . Ka minus , maamehes on õiglust ja ausust . Tunnen end niipalju , et võin ütelda : Sinu usaldust ei kasuta ma halvasti . Võtan seda sotsialistlikku ideed kuumimana kui ühtegi teist ideed . Tahan poliitiliselt võidelda sinu kõrval , olla sulle sama usaldatav kui sina minule . Sina määrasid minu — ja minu perekonna liikmete tuleviku ... " Kiri Eesti NSV kommunaalmajanduse rahvakomissarile sm. Orest Kärmile " Teedeministriks määrati insener Orest Kärm , kes ei olnud kommunist , kuid vasakpoolse hoiakuga . Ta ei läinud enamlastega kaasa , vaid jäi sakslaste tulles Eestisse . Saksa okupatsiooni alguspäevil olevat ta katsunud Rootsi põgeneda , arreteeriti aga sel teekonnal sakslaste poolt , " <arv> teab ülimalt informeeritud allikas F. N. väliseesti ajakirjas " Rahvuslik Kontakt " . Meil Eestis on Orest Kärmi kohta veidi teistsugused andmed . Arhiividokumendi järgi aitas keegi õpetajanna Ellen Mihkli tütar Kärm ( sündinud <arv>. veebruaril <arv> ) <arv>. augustil <arv> Riguldis oma sugulast " suurkommunisti " Rootsi , teda eelnevalt varjates . Poliitiline politsei avastas süüteo järgmisel päeval ja kahe alaealise lapse ema võeti kinni.<arv> See naine tõenäoliselt hukkus . Orest Kärm sündis <arv>. mail <arv>. aastal Saaremaal Pärsamaa vallas ja omandas gümnaasiumihariduse Kuressaares . <arv>. aastal lõpetas ta Tallinna Tehnikumi mullateaduse alal , <arv>. aasta kevadel eksternina Tehnikaülikooli ehitusosakonna . <arv>. aastast töötas Kärm Tallinnas " Eesti Turbatööstuses " . <arv>. mail <arv> nimetati ta Tallinna linna turbatööstuse juhatajaks . Teedeministriks sai Kärm ilmselt teise Saaremaa mehe Jõeääre kaudu , kes soovitas teda Nigol Andresenile . Kärm kuulus juunikommunistide hulka , kes avastasid oma kommunistliku meelsuse alles siis , kui Nõukogude vägede sissemarss oli juba teostunud . Ja kui augusti lõpus hakkas parteikaaslane Johannes Lauristin lõplikult formeerima Eesti NSV Rahvakomissaride Nõukogu , kutsuti tehniliste teadmiste poolest rikas Kärm kommunaalmajanduse rahvakomissariaati juhtima . See asutus tagas linnades suurkodanlastelt kinnisvara äravõtmise . Sama töö maal oli põllumajanduse rahvakomissari otsustada . Saksa-aegse poliitilise politsei arhiiv sisaldab " Orest Kärmi materjali " <arv> Pabereid on kaustas vähevõitu , kuid need räägivad selget keelt sellest , et Kärm oli üks väheseid valitsuse liikmeid , kes tundis ka tegelikult tööliste hingeelu . Näiteks on siin materjal , mille lahendamine on antud Tallinna parteikomitee otsustada , kus Kärm oli ilmselt üks funktsionäre ( paberitest ei selgu küll milline ) . Vagunidepoo tööline J. Raidvere kirjutab enda väntsutamisest " klike ajal " tsehhi meistri poolt : " See ei tundunud ülemustele hää , kui ma kaebama läksin . Madalast töötasust sai informeeritud ka ( raud ) teeameti juhatajat P. Orlet , kuid nähtavasti ka temale meeldis tööliste teenitud tasust " preemijaid " saada isegi pikendades veel tööjuhi pensionile minemise aega , olgugi , et on päris vigane <arv> a. raudteed teeninud ja <arv> a. vana . Sest kui kellekistki lahti tahetakse saada kül siis sobiv juhus leitakse nii oli ka minuga , nagu saatuse kiuste paha aimamata <arv> detsembril <arv> jäid tööle minnes paremad saapad jalga , et aga samal hommikul kästi vana klassvaguni keret lõhkuma minna , panin oma ja naabri kapi vahel juba aastaid vedelevad vanad kannast katkised kalossid jalga oma heade saabaste pealmiste kaitseks lõhutava vaguni sisu eest . Hiljem lõunatamast tulles ütles minu naaber E. Jürine anna kalossid tagasi , vaidlesin et ka need on ültse tema omad viskasin nurka öeldes minu kapi alla ära kül niisuguseid risusid ära hoia , selle peale ta vihastas mind näkku lüües , lõin teda tagasi , lepisime kohe ära , maksin talle ka valuraha . Nüüd said me härrad põhjust mind vallandama hakata ... " <arv> ( autori kirjaviis muutmata – A.R. ) . Sellele kaebavale pildikesele on võimuka naise käega kirjutatud : " Tallinna komiteele Kärmile uurimiseks . S. Telman . <arv>. IX . <arv>. " Salomonia Telman ( <arv>—<arv> ) oli tol ajal ENSV Riikliku Plaanikomisjoni arvestusvalitsuse direktriss ning vana kommunistina oli tema positsioon ilmselt kõrgem seltsimees Kärmi omast . Ja vaevalt et vagunidepoos toimuvat vaid vanade saabaste tasemel uuriti . Vastupidi , nagu tol ajal tavaks , võeti nüüd letti mitme taseme juhtkonnad ja tehti soovimatutest isikutest lagedaks . Kuidas see kõik täpselt toimus , pole siinkohal olulinegi , tähtsam on , et karjääritegemiseks võis vahel vanu saapaidki kasutada . Orest Kärmile saadetud kirjas , mida on kasutatud selle peatüki motos , kurdab keegi Robert Nõmme Ida-Virumaalt Oonurmest , et ei taha küll rahvakomissari tülitada , kuid " nägin , kuis kohtlesid mind — seda ei unusta ma eales . Tahaks loota , et sinu ja minu poeg on samad seltsimehed ühisel võitlusrindel , nagu meiegi praeguses olukorras . " Seltsimees Nõmme oli oma kirja koostanud nii , et igasse lausesse jagus meelitus või paitus adressaadile , eesmärgiks üks – saada soovitus parteisse . Et tulevane seltsimees ikka kõike täpselt mõistaks ja ei jätaks midagi tähelepanuta , oli samasse lisatud soovituse blankett : " Soovitan teda Kommunistliku Partei ( enamlaste ) liikmeks ja vastutan sms . ROBERT NÕMME ( kirjutatud erakordselt suurte tähtedega ! – A.R. ) aususe ees . " Orest Kärm sellele oma allkirja ei andnud . Võib-olla sai ta tõesti aru , et tegemist on aferistiga . Vaadakem teedeministrile näkku ! Kõrge laup ja sügavad silmakoopad , äärmuseni sirge nina : mees otsekui inseneriintuitsiooni elav kehastus ! Kahtlemata mõistis Kärm vastutust ja olukorra tõsidust ega saanud eksida Nõmme parteisse võtmisel . Inimene teostab mõtteoperatsiooni : Nõmme on aferist , kelle tegutsemine võib saada saatuslikuks teatavale hulgale inimestele , näiteks sealsamas Oonurmes . Tuntud Ameerika inseneripsühholoogiaspetsialist Fitts uuris autojuhi töökindlust piiratud nähtavusega olukorras . Ta avastas , et juhuslikke vigu esines sellistes situatsioonides väga harva , praktiliselt neid ei olnudki . Fitts arvutas välja , et suurel kiirusel , aga väga halva nähtavuse puhul ( vaid mõni meeter ) on tõenäosus autode kokkupõrkeks autojuhi vea tõttu tühiselt väike : <arv>–<arv> või isegi <arv>–<arv> . Nii jääb üle tegutseda ka poliitiliselt ohtlikus olukorras selle kondikava ja struktuuri täielikult mõistes . Algoritmiks on siin ettevaatlikkus , peatumine enne otsustavat sammu – kunst , mida tundis suurepäraselt Semper , olles Kunstide Valitsuses ja Kirjanike Liidu esimees . Kärmgi oli ettevaatlikkuse kehastus . Selgituseks niipalju , et sakslased lasksid Robert Nõmme maha . Tema poeg Raivo ei kasvanud päris sotsialistlikus vaimus , tegutsedes hiljem Haljalas ja Rakveres autoteeninduse alal . " Niggol ei olnud EK ( b ) P liige ega oleks selleks ka kunagi saanud oma eestiaegsete " pattude " pärast ( tähtsamate asjade kohtu-uurijana ta uuris ka kommunistide riigireetmise asju ! ) . Vaatamata sellele ta oli veendunud ideeline kommunist . Ta tegeles juba aastaid enne bolševike tulekut Engels-Marx-Lenin-Stalini kommunistliku imperialismiga , tundes seda kirjutatud sõna järgi põhjalikult . " Elmar Tambeki mälestusee raamatus " Tõus ja mõõn " Suur kohtu-uurija sündis <arv>. jaanuaril <arv> Tartus . Tsiteerigem tema enda elulookirjeldust : " Alghariduse saanud osalt kodus , osalt algkoolis . Peale selle astunud Tallinna Aleksandri poeglaste gümnaasiumi , kus <arv> klassi lõpetanud . Vene revolutsiooni algul astunud Tallinna linna poeglaste gümnaasiumi , milles VII klassi lõpetanud . Keskhariduse lõpetanud vene koolis . <arv>. a. kevadel astunud Tartu Ülikooli õigusteaduskonda , mille lõpetanud <arv>. a. kevadel . " <arv> <arv>. märtsil <arv> abiellus Friedrich Niggol kaks aastat noorema tallinlanna Erika Auguste Viederfeldtiga . Algul olnud abielu üliõnnelik . <arv>. augustil <arv> sündis neil tütar Heda-Anita . Niggol oli rahukogu liige üsna paljudes kohtades : Haapsalus , Viljandis , Pärnus . <arv>. oktoobrist <arv> oli ta eriti tähtsate asjade kohtu-uurija Tallinnas , seega oli tal tegemist muuhulgas Augustin Hanseni , Hendrik Alliku ja Arnold Veimeri kohtuasjadega " <arv> kommunisti protsessi " raames . Kohtuniku ametivande andis ta <arv>. jaanuaril <arv>. Kahekümnendatel ja kolmekümnendatel on tema kuupalk järjest tõusnud : alates <arv>. juulist <arv> <arv> krooni kohtuameti noorima kandidaadina ; al . <arv>. aprillist <arv> <arv> krooni kohtuameti vanema kandidaadina ( summa ümber arvestatud markadest ) ; al . <arv>. septembrist <arv> <arv> krooni tähtsamate asjade <arv>. jsk kohtu-uurijana ( summa ümber arvestatud markadest ) ; al . <arv>. aprillist <arv> <arv> krooni samas ametis ; al . <arv>. aprillist <arv> <arv> krooni Tallinna tähtsaimate asjade III jsk. kohtu-uurijana — seega tegeles ta ka Ado Birgi asjaga , kes <arv>. aastal Eesti saadikuna Moskvas enamlaste salatalituse kätte jäi ; al . <arv>. jaanuarist <arv> <arv> krooni Viljandi-Pärnu Rahukogu alalise liikmena ; al . <arv>. märtsist <arv> <arv>+<arv> krooni Rakvere-Paide Rahukogu abiesimehena ; al . <arv>. veebruarist <arv> <arv>+ ... krooni Rahukogu I astme tsiviilosakonna juhatajana ; ... <arv> Kohtukoja liige ... <arv> Rakvere aastaist mäletab teda kõiketeadja Elmar Tambek . Ta mainib oma mälestustes lauahõbeda äravirutamist Niggoli majast Rakveres . Pärast seda teadis Tambek ise ettevaatlikum olla . Tulevane kohtuminister oli väga haige inimene . Juba <arv>-aastaselt hakkas teda vaevama kopsutuberkuloos . <arv>. aastal venis tema suvine ametipuhkus haiguse tõttu kõigile suvekuudele . <arv>. aastal on Niggol haige olnud <arv>. märtsist <arv>. detsembrini . Kogu selle aja sai ta palka . Haiguspuhkusel on ta olnud veel ka <arv>. ja <arv>. aastal . Tambek mainib , et haiguse pärast olnud Niggol kibestunud , kibestumus aga viinud teda ideelise kommunismi rajale . Kommunistina ei olnud Niggol sugugi informeeritud sellest , mis võib sotsialismi ehitavas riigis juhtuda : " Kui <arv>. a. sügisel baltlased hakkasid Saksamaale ümber asuma , sattusin Niggoliga vaidlusse bolševistliku ohu üle . Niggol arvas , et eestlasil ei olevat kommunistidelt midagi karta , küll aga sakslastelt . Minu vastuväitele , et nälga ja elatusstandardi allaminekut võime N. Liidult kindlasti oodata , sest bolševikel endilgi ei ole midagi ja nad riisuvad meid otsekohe paljaks , kui Eestisse sisse pääsevad , vastas Niggol üleolevalt : " Ära räägi , mida sa ei tea , Elmar . N. Liidus on kõike külluses , nii et meiegi hakkame saama sealt kaupa . " Vaidlesin vastu , et see ei ole õige , kuna isegi jalatsite ja riietuse alal on N. Liidus suur puudus . Seepeale Niggol seletas : " Siin sa eksid jälle . Loe ainult nõukogude lehti ja vastavat kirjandust , siis näed , et ka jalatseid ning rõivaid valmistatakse N. Liidus mitu korda rohkem kui tsaari ajal. Ajutine nappus on tingitud faktist , et iga tööline ja talupoeg on N. Liidus võimeline korralikult riietuma , mida ka tehakse . Seepärast vabrikud ei suuda oma toodangult sammu pidada suure kultuurilise tõusuga rahva hulgas . " <arv> Haige ja haavatud hing ihkas palju enamat , kui igapäevane kohtuametniku elu pakkuda suutnuks . Seda pakkus talle mõnda aega bolševism . Tambek peab tõenäoliseks , et Niggol oli kütkestatud oma klassivenna Harald Tummeltau tähelennulisest karjäärist Nõukogude luures . Tummeltau läks koos enamlastega <arv>. aastal Venemaale , tegi kodusõja Punaarmee ridades kaasa , tõusis lõpuks kindraliks ja likvideeriti Stalini ajal. Ent oletada võib nii- ja teistpidi . Üliõpilaspõlves võttis Niggol osa Sotsiaalfilosoofilise Üliõpilaste Seltsi tegevusest Tartus , kuulas seal ettekandeid ja koostas neid ise . Selts loodi <arv>. aasta oktoobris , asutajaliikmete hulgas olid ka Anton Vaarandi , Oskar Sepre , Hans Heidemann , Olga Künnapuu ja Arnold Veimer . Kõik need tegelased , kelle roll Eesti ajaloos ei ole just kõige meeldivam . Niggol eemaldunud seltsist niipea , kui selle nimetusse ilmus sõna " proletaarlik " . Vanema kursuse juristina olevat ta kurtnud ajapuuduse üle . Kruusi sündroom ? Niggol ja ta kolleeg Edmund Sakkeus olid Sotsiaalfilosoofilise Üliõpilaste Seltsi asutajaliikmeteks ja kui sotsfillide nõudmised <arv>. aasta novembris ülikooli tahvlile välja pandi , " rutanud eesti rahvaluule professor M. J. Eisen erutatult dekanaati : " Kommunistid on ülikoolis ! Vestibüülis plakatil on päris punaste nõudmised . " G . Suits rahustanud alalhoidliku mõttelaadiga teadlast ning lausunud mõne sõna kommunistide ja üleannetute üliõpilaste mõistmiseks . " <arv> <arv> . aastal professor Gustav Suits enam kommunistide suhtes nii mõistev ei ole . Vana luuletaja näeb ette , et suurte tsitaate tuleb edaspidi vangilaagris tundraservalt otsida ning kirjutab ajalooluuletuse " President " , milles tõlgendatakse Eesti Vabariigi presidendi vaikimistki ajalugu tegevaks . Niggol suri tiisikusse Tallinnas , <arv>. mail <arv>. Ta oli üks neist , tänu kellele võis öelda : see valitsus ei ole kellegi rahvareeturite valitsus , need seal Toompeal on enam-vähem normaalsed inimesed . Nihtig oli vaikival ajastul ajaleht " Uud Eesti " asjaajaja . August Rei tundis rõõmu , et valitsusse kuulus ka seltskonnategelasi ja edukaid ärimehi . Ta nimetab Nihtigit " edukalt tegutsevaks parteituks ärimeheks " <arv> " Uus Eesti " oli üks edukama läbimüügiga ajalehti ja olla seal asjaaja oli muidugi auasi . <arv>. aastal nimetati Nihtig Riigi Majandusnõukogusse , mis tähendas head karjääri ja suurt võimu , sest Majandusnõukogu juhtis suurel määral selle pooltotalitaristliku väikeriigi majandust . <arv> . aastal tunnistas Nihtig ( <arv>. aastal eestistatud nimega Narma ) ülekuulamisel NKVD-s , et kolmekümnendate lõpul värvati ta luureülesandeid täitma . Agendinimest Delovoi järeldub , et tema ülseandeks jäi majandusspionaazh . Ilmselt on tema toimik õigel ajal ära koristatud . " Mul on kindlad andmed , et NKVD võttis Nihtig–Narma Kirde–Eestis küüditatute rongilt maha , et teda täiendavalt üle kuulata . See kõik juhtus ööl vastu <arv>. juunit <arv> , " kõneles kirjanik Jaan Kross märtsis <arv>. " Kuna ma alles esimest korda astusin normaalsesse ellu <arv>-aastasena , siis ma tagantjärgi ei imestagi , et ta ei läinud mul kuigi hästi . " Tõnis Rotbergi metsavennast poeg Harlet pärast kaheksa-aastast vangilaagrikogemust Kindralmajor , hilisem sõjaministri asetäitja ( <arv>–<arv> ) ja sõjaminister Rotberg oli Vabadussõja kangelane . Peaaegu kogu Eesti aja teenis ta armee varustusvalitsuses . Ta oli üks haritumaid sõjaväelasi . <arv> . aasta koguteos " Eesti avalikud tegelased " kirjutab : " Tõnis Rotberg sündis <arv>. septembril <arv>. aastal Viljandi vallas Kalami talus . Kooliteed alustas ta Kuude vallakoolis jätkas õpinguid Suure-Kõpu kihelkonnakoolis ja <arv>. aastast Viljandi kihelkonnakoolis , mille lõpetas <arv>. aastal . Samal sügisel siirdus ta õppima Peterburi Eesti kooliseltsi II jaoskonna algkooli ja edasi Keiserliku Vene Tehnika Seltsi käsitöökooli . Kolm aastat praktiseeris ta rauatööd . <arv> . aastal astus ta Vilno sõjakooli ja lõpetas selle <arv>. aasta kevadel nooremleitnandina . Pärast seda teenis <arv>. Soome kütirügemendis . Sügisel <arv> lähetati ta taas Peterburi intendandiakadeemiasse kõrgemat sõjamajanduslikku haridust omandama . Maailmasõja puhkedes suunati Rotberg <arv>. armee staabi intendantuuriosakonna vanema käsundusohvitseri kohusetäitjaks , hiljem käsundusohvitseriks . Ta lõpetas akadeemia <arv>. aasta kevadel ja määrati järgmisel aastal rindele <arv>. jalaväediviisi ajutiseks intendandiks . <arv>. aasta detsembris lahkus ta Vene sõjaväe teenistusest ja abiellus Anna Serjakovaga . Vabadussõja puhkedes astus polkovnik Rotberg kohe Eesti sõjaväkke . " Ent vaadakem ka autasusid , mis on samuti paljuütlevad . Kujuteldavas hõbedases kastis lebavad <arv>. liigi <arv>. järgu Vabadusrist ja Kotkaristi <arv>. ja <arv>. klassi teenetemärgid . Kindralmajor Rotberg oli see , kes peatas <arv>. juuni õhtul <arv> kurikuulsa verevalamise Sidepataljoni juures . " Kell lähenes südaööle kui " kohale jõudis uus sõjaminister ja veidi aja pärast <arv> Punaarmee soomusautot . Sõjaminister ruttas hoonest välja läbirääkimistele punaste sõjajõududega . Lühikese kõneluse järel tuli ta uuesti tagasi ja andis käsu meeskonnal ja ohvitseridel relvad käest ära panna ja ruumidest lahkuda . Astuti ülestõstetud kätega välja nagu vangid . " <arv> Temast on palju kirjutatud . ( Vt . Mati Õun " Eesti kindralid " ( ilmumiskoht ja aeg ? ) ; Heino Tõnismägi " Eesti ohvitseride saatus " , " Looming " <arv>/<arv> ; . jt. ) Tal oli tubli ennastohverdav poeg Harlet , kes oli isa ministriks oleku ajal Rotbergide talus Viljandi lähedal , et olla eemal kibedatest poliitikasündmustest . " Seal viibisin ma kuni sakslaste okupatsioonivägede saabumiseni . Minu isa , viibides tol ajal Värska sõjaväelaagris , taandus koos sõjaväega Nõukogude Liitu ja mu ema evakueerus Tallinnast Leningradi . " <arv> Harlet Rotbergi ema oli venelanna , kes oleks Saksa võimudele kindlasti ette jäänud sel ajal , kui ZEV-i ( Zentralstelle zur Erfassung der Verschlepten Esten - Äraviidud Eesti Vabariigi kodanikkude registreerimise ja otsimise keskus ) rahva hulgas tunnustatud ja lugupeetud ülem Elmar Tambek kindral Rotbergi saatuse eest Saksa ajal kostis . " Pärast Tallinna vallutamist sakslaste poolt siirdusin mina Tallinnasse , kus asusin tööle lihttöölisena Tallinna Elektritrusti , milline asutus ehitas " Viktooria " kõrgepingeliini Kopli poolsaarele . Olles seal tööl , märkasin ma ajalehes artiklit , kus oli räägitud Eesti ohvitseride vangilangemisest sakslaste kätte Staraja Russa all , kellede hulgas oli ka minu isa nimi . Selleks , et kiirendada minu isa vabanemist saksa vangilaagrist , astusin ma <arv>. oktoobril <arv> vabatahtlikult tol ajal parajasti formeeruvasse eesti vabatahtlike <arv>ndasse pataljoni <arv>ndasse kompaniisse , milline täiendati arvuliselt Narvas ja saadeti siis väljaõppele Volossovosse . " <arv> Siinkohal lõpevad Harlet Rotbergi isa puudutavad märkused . Harleti elu kujunes raskeks sagedaste töökohavahetuste , armastusest loobumiste ja joomatuuride tõttu . Lõpuks sai temast klaasikunstnik , kuid siis oli ta elu lõplikult õhtusse jõudnud . Rotbergide perekond oli apoliitiline , väidab Harlet oma eluloos . Pereisa ei maininud kunagi poole sõnagagi mingisuguseid poliitilisi sündmusi . Veel <arv>. aasta sügisel suhtles Rotberg üsna avalikult vabadussõjalastega ega orienteerunud poliitilistes küsimustes . Rotbergi võhiklus tuleb ka Andreseni kirjatööst välja.<arv> " Kriminoloogiliselt on mulle arusaadav , kuidas niisugune üksi-jäetud ja teiste poolt ebanormaalseks peetud andekas ja auahne , selgrootu ning vindiktiivne nooruk sattus bolševike sõiduvette . Neeme Ruus jäi EK ( b ) P liikmena samasuguseks kergatsiks kui varem . Rahmis siia ja äigas sinna , tegi suurt kisa ja tähtsat nägu , aga villa oli vähe . /— — — / Sakslaste tulekul Ruus jäi EK ( b ) P <arv>. sekretärina Eestisse põranda alla . Ta püüti kusagil Tapa lähedal kinni , nagu mulle on räägitud . Autosse viimisel ta olevat langenud põlvili ja palunud nuttes teda mitte kohe tappa , sest temal olevat väga palju rääkida bolševike tegudest . " Elmar Tambeki mälestusteraamat " Tõus ja mõõn " Või bolševike tegudest ? Eeskätt Säre tegudest ! Pagulasajakirjas " Rahvuslik Kontakt " jutustab keegi kõiketeadja F. N. : " Ruus püüti kinni sakslaste poolt . Teda oli välja andnud parteiseltsimees Säre . " <arv> SD ei andnud Tambekile , kui eestlaste küüditamise ja arreteerimisega tegelevale ametiisikule , Neeme Ruusi ülekuulamisprotokolle , teatades , et ZEVi ülemal Tambekil ei ole riiklikult oluliste materjalidega mingit pistmist . Ruusi psühholoogilise palge iseloomustamiseks sobib Rootsi diplomaadi Carl Mothanderi arvamus : " Siseminister ( Mothander eksib . Ruus oli sotsiaalminister — A.R. ) Ruus ei olnudki südames kommunist , vaid tubli eesti patrioot , kes kandis punast linti selleks , et isamaa huvides teha ohtlikus olukorras kõik , mis vähegi andis . " <arv> Säre ja Ruus olid kolleegid-esperantistid . <arv>. aasta juulis esines Ruus esperantokeelses ajakirjas artikliga , milles väitis , et nüüd alles algab rahvaste vahel õige kultuurivahendus . Mõni nädal hiljem pandi ajakiri sisekaitse ülema otsusel kinni . Ruusi tegevusest Riigikogus on säilinud vaid üks memuaarne katke , mis kuulub majaomanike esindajale Oskar Rütlile : " <arv> : nüüd tegid ka Neeme Ruus , Jõeäär , Jaanus ja Jalak Riigivolikogus tähtsad näod ette ja ilmusid tihti kõnetooli kõnelema . Nad olid nagu pikemaks sirgunud ja nende vaade oli üleolev . Tartust sõitsid nüüd tihti Tallinna ka Hans Kruus ja Johannes Semper , nendega kaasas ka mõni nooreohtu kirjanik , ja meie saime eraviisilisi teateid , et need härrad ka Vene saatkonda külastasid . Riiginõukogus niisuguseid vene–sõpru ei olnud . Küll oli aga niisuguseid saadikuid , kes ametlikkult vene–sõbralikkust pidid näitama , nagu Riiginõukogu esimees Mihkel Pung , Riigivolikogu esimees O. Pukk ja mitmed teised saadikud , kes olid Eesti–Vene sõprusühingu liikmed . Mitmel korral tarvitas oma suud vene–sõpruse hääks sots A. Oinas . " <arv> Ruus päris Riigikogus aru järgmistes küsimustes : — elumajade ehituslaenu fondi kohta <arv>. jaanuaril <arv> ; — vallaametnike töökohtadelt vabastamise kohta <arv>. märtsil <arv> ; — alalisest elukohast administratiivkorras väljasaadetute kohta <arv>. märtsil <arv> ; — rahva poliitilise organiseerimise kohta <arv>. veebruaril <arv> ; — Saksamaale ümberasunute poolt välja toimetatud varade kohta <arv>. veebruaril <arv>. " Sündis <arv>.<arv>.<arv> kingsepa pojana . Hariduse omandas Pärnus , kus ta pidi keskhariduse omandamiseks varakult ise teenima omale ülalpidamist . Gümnaasiumi lõpetamise järel siirdus Rootsi , kus töötas aasta esperanto keele õpetajana . Rootsis viibimisel tutvus ta Skandinaavia maade ühiskonnaga , tehes tähelepanekuid sealse majandusliku ja kultuurse elu alalt . Ka on N.Ruus skandinaavlaste kutsel ja toetusel sooritanud õppereise Norras , Daanis , Belgias , Prantsusmaal , Šveitsis ja viibinud rootslaste stipendiaadina kauemat aega Genfis . " ( Neis maades tutvus ta paljude töölisjuhtidega . ) " <arv> oli ta Eesti Haridusliidu konsulent , <arv>. aasta sügisest tegutseb Tallinna Rahvaülikooli abijuhatajana . On töötanud kaasa Äri- ja Kontoriteenijate Ametiühingus , Tallinna Rahvaülikooli Seltsis , eraettevõtete ametnike Kojas , kultuurtegelises ja pensionikassas , esperanto seltsis " Esperanto " , spordiseltsis " Rünnak " jm. Oli Riigivolikogu ja Tallinna linnavolikogu liige . " <arv> Neeme Ruusi tütar Ingrid Rüütel jutustab : " Isa ja ema tutvusid Tartus ülikooliõpingute käigus . Ema omandas juristi kutse , isa kuulas erinevaid loenguid . Isast ei saanud sotsiaaldemokraati mitte oma sotsiaalse päritolu , vaid lugemuse ning kontaktide tõttu Põhjamaade sotsiaaldemokraatidega . Tema isal oli Türil kingsepatöökoda ja teda võis pidada tänapäeva mõistes edukaks väikeettevõtjaks . Ka vanaduspäevil , pärast sõda , tegi ta kodus väikest viisi kingsepatööd . Vanaema ütles hiljem , et Neeme pööraks hauas ringi , kui ta teaks , mis väikese Eestimaaga tehtud on . Mul on isast vaid mõned põgusad mälestused . Mäletan sõjaeelset jutuajamist temaga . Isa oli mures ja tõsine . Ta ütles , et on kaks suurt vägevat lõukoera , kes tahavad meid alla neelata – need on Venemaa ja Saksamaa , ning mõtiskles : kumb on parem ? Ühe alla me peame heitma , muidu tuleb sõda ja meid kistakse päris tükkideks . Mina küsisin : kas me siis ära põgeneda ei saa ? Vastus kõlas : ei , ei saa . Ajal , mil see jutuajamine toimus , elasime Nõmmel , isa pühendas minule päris palju aega . Käisime pühapäeviti metsas suusatamas ja mängisime koeraga palli . Isal oli väga suur raamatukogu , kõik seinad olid riiuleid täis . Palju oli rootsi- ja taanikeelseid raamatuid . Rootslastega käis tal väga intensiivne suhtlemine . Isa idealiseeris Skandinaaviamaades levinud sotsiaaldemokraatlikku ühiskonnatüüpi ega tahtnud mõttes tegelda nõukogude korraga . Ajast , mil ta oli selleks sunnitud , mäletan ma veel ühte jutuajamist , samuti seoses loomadega . Isa ütles : " Nüüd on hunt läinud ja oinas läinud , mina olen järgmine ! " Nagu hiljem aru sain , vihjas ta sellele , et Nõukogude julgeolekuorganid olid maha lasknud või arreteerinud sellenimelised poliitikategelased ja ta suhtus pessimistlikult ka enda ellujäämisvõimalustesse . Tegelikult oli Hunt hoopis Unt . Olen kuulnud Nõukogude ja Saksa võimurite sõjaaegsest kokkuleppest , et mõned endised Eesti vasakpoolsed , keda Eestimaa Kommunistlik Partei jätab partisanidena tagalasse , antakse Saksa võimudele välja . " Ruus oli viimane nõukogude töötaja , kelle uued seltsimehed ( Izmestjev jt. ) enne suure sõja algust ohverdasid . Pildike EKP kongressist <arv> : " Nähtavasti ... pausi ajal otsustatakse pealöögi suund , sest nüüd ütleb kongressi juhatav A. Pauk : " On tulnud ettepanek , et sm. Ruus esineks veel seletustega oma tegevuse kohta sotsialistlikus parteis kuni aastani <arv>. Ruus ütleb , et astus jah , siis pettus , siis töötas EKP juhtimisel . Tunnistab oma vigu . Järgneb üksmeelne venekeelne rünnak . Ruusi ei kaitse õieti keegi . " <arv> Veel <arv>. aastal ei tundnud Ruus nõukogude enamlaste poliitilise kultuuri peensusi . " Kiir olen , esialgu jahe , kuid karge on ju iga koit . " Johannes Semper " Koputus " ( <arv> ) Luuletaja , reisija , inimene " Juba ilmasõja kesten ei painutanud paljud ilmakirjanikkudest pääd oma maa patriootliku joovastustuju alla , vaid kyynitasid oma käed vennalikult yle kaevikute , kuulutaden inimsust , mis eest nad muidugi äraandjaiks tembeldati . Aga sest katsumisest syndis lõpuks tuntud rahvusvaheline kirjanikkude ja vaimutööliste liit Clarté , mis ühendab niisuguseid esimese kuulsusega kirjanikke , nagu seda on A.France , H.Barbusse , S. Lagerlöf , G. Brandes , E. Key , B. Shaw , U. Sinclair , H. Wells jt. , ning mis omal lipul kannab kõrgeid inimsuse ideid . Selle rahvusvahelise liiduga oleme meiegi ideelised sugulased . Kuid enne kui tunda end kohustet olema rahvusvaheliselt toimida , on tarvis tähelepanu pöörda oma enese kodumaa oludesse . Kuulaten inimsust otsiva däämoni häält , vahime ümber ja vaatame : kuhu oleme saabunud ? Kun oleme ? Mis näeme ? Aeg on rautet saapakontsaga sinililled tallanud porri . Raginal on veoautode rattad yle sõitnud õiekesed . Peame meie siis need halastajad olema , kes yles noppigu paremad riismekesed ? Ei ! Uut , selgemat , paremat , suuremat ihkame meie . Tahame linna , kuid tahame yhtlasi puhtaks kasida pinna , kun liigume ja myrgi asemel sisse hingata puhast õhku . Kavva siis ikka vaikiden päält vaadata seda häbemattust ja ylbust , kavva siis valitseva väikekodanlase tyhjuse narriks olla ? Oleme kutsut vaimsete väärtuste loojaiks , mitte aga seks , et kõdi teha valitsejate jalatallale . Ei või kavvem kylmalt päält vaadata , kuidas ainult see aujärjel on , mis rahuldab soolikatarbeid ! Ei või enam hingata sen kitsan sulun , kuhu oleme ketitet oma kyna kylge ! Pää jaoks ei ole enam kuskil ruumi ! Sydagi tuksub ykskõikselt kui kulunud seinakell ! Jaa , uusi väärtusi on aeg kyll kaasa toonud : — paraadid , kehalise spordi , skoutide liikumise , Venemaalt sisse toodud sooboli ja kõige yle iseseisvuse de facto ja de jure . Kuldvasika , ah ei , aktsia- ja rahapaberist vasika ymber käib pilgar täien hoon ! Unustet on igivana väärtus — loova vaimu väärtus . Nii sõidame paratamatult yle pää kaela rappa ! Kõige elu tooniandja on väikekodanlane . Temap ongi meie esimene vaenlane ! Tema on võimumees , tema esindab riiki ja kultuuri . Tema elab ideaalideta tänasen päevan , sydametunnistuse pooride ummistuden ( surmanuhtlus on talle ikka veel normaalne ! ) Selle uvve võimumehe , tõusiku yle , kes end igal pool kõrgilt ja halbilt laiutab , kes aru ei taha saada , mis on kunst , mis vaim , mis kultuur , kes vast alles siis kõigest sellest taipab , kui talle sellega naha pihta antakse , selle kultuuritu tõusiku yle kääname meie kummuli oma tõsiste ja vihaste sõnade myrgikarika ! Võitlustung ihub meie sõnanooled vahedamaks . Sõnavälkudega tahame kopitanud õhku ozoonitada ! Meie usume , et meie mitte yksi pole . Mitte kõigi silmi pole söönd õnnemäng vaimse tyhjusega , ei ole veel iga sydamesse kasvanud konnasilmad ! Ei lase kõik end kaasa kiskuda väikekodanlisest võimujoovastusest ning korruptsioonist , on veel tingimata olemas neid , kes arvavad , et iseseisval riigil ainult siis võiks olla mõtet , kui temaga käsi käen käiks iseseisev vaimne kultuur , kes enam söandavad uskuda ja loota vaimust , kui pyssikuulide , vangimaja , piirituse võimust ! Noorte sean on vist kyllalt neid , kes pole läinud peri vett , vaid keda uhkus juhib vastu vett , kes näevad , kuhu mylkasse vajub kodanline yhiskond ja kes seda taga ei nuta , vaid oma loomejõu pyhendavad vana ning pehkiva eemaletõukamisele ja uvve , parema synnitamisele . " <arv> Et kahekümnendate väikekodanlane oli salakaval ja võimuahne , oli näha sellest , et äsja adra tagant tulnuna ei osanud ta lauakombeidki . Mõnel vallapeol võis kohalik tuus kogemata kahvliga nina urgitseda . Too ametliku kirjanduspoliitika poolt üsna tunnustatud geenius oli valitsusjuhile lähedasim inimene . Kas ei olnud Semper ja Barbarus " ikka ytenkoon " nagu Rohu lastejutu kuulsad jänesed Kikerill ja Mikerill ? Jah , seda nad olid ! " Semper kui vaba mees viibis igal suvel Pärnus Barbaruse juures külas , algul üksi , hiljem perekonnaga ja ikka nädalaid otsa . Arst Barbarus aga veetis Semperite Komsi talus Tartu lähedal harva paar päeva ja kiirustas siis jälle oma patsientide juurde tagasi . " <arv> Produktiivse literaadina leidus Johannes Semperil ka palju õnnestumisi . Olles ikka kindlal esteetilisel platvormil , suutis ta oma loomingus olla juba " Siuru " algusaastast peale revolutsioonilisest paatosest ja proletariaadi ülistamisest kõrgem , euroopalik , elitaarne ja peen . Ent meelekibedusega tuleb tunnistada , et poliitilise palge poolest kuulus Semper alias Asm just selle suurvõimule grimasse tegeva ahvikarja hulka , keda anastajail alati kohapeal näpuotsast võtta oli . Stalin maksis oma propagandaaparaadile raha selleks , et see vägevaks saaks . Ja sellisena oli see spetsialiseerunud just nende Semperite püüdmiseks , kes uskusid , et Nõukogude Liidus on kõik kodanikud võrdsed ja kõik vabadused garanteeritud . Winnie Puhhi mäletate ? " See on lõks ahhaade jaoks , ootan , et ahhaad siia sisse langeksid ... " Ja partei keskkomitee poliitbüroo sai tolle " ahhaa " Semperilt omal kombel kätte . Pärast Nõukogude Liidus käimist laskis Semper oma " Loomingust " tihti looritatult läbi sellesama kommunismi kiidukoori , mida läänes juhatas prantsuse kirjanik Henri Barbusse . Tuglas on küll kirjutanud , et Nõukogude Liit sümpatiseeris Clarté' seltskonnast tõeliselt üksnes Barbusse'ile , kes katsus Stalini ja Moskva suhtes ikka lojaalne ja entusiastlik olla . Hele juuniöö kolmekümnendate Moskvas . Kirjanik Barbusse , Clarté ideelise rühmituse juht magab hotellis " Metropol " ja einestab restoranis " Euroopa " . Ta lükkab öösel oma luksnumbri aknakardina kõrvale , et vaadata Moskva öö-elu . NKVD auto sõidab ringi , erariides ja mundreis nuhid püüavad Jezhovile vägistamiseks noori tütarlapsi . Nähes , et tütarlapsed korjatakse peale , heldib Barbusse hingepõhjani — missugune hoolitsus inimese eest ! Mundrimehed võtavad noored naised peale , et nood ei sattuks mõne öö-elu ohu otsa ! Või mis ohtudest saab üldse rääkida sotsialistlikus , õiglases riigis , kus isegi paljud kurjategijad püüavad alluda kommunismiehitaja moraalikoodeksile , karistades end tarbe korral ise ? ! Nimetagem neid öö-elu imesid pigem ahvatlusteks . Barbusse läheb tagasi Pariisi ja kirjutab nüüd Venemaa vaenlastest , kes tema arvates püüavad risti lüüa Lenini-Stalini suurt sotsialismiehitust ega vaevu isegi omaks võtma oma süüd : " Me nägime , et " Leningradi keskuse " terroristlik organisatsioon , kust Nikolajev sai korralduse Kirovi tapmiseks , koosnes Zinovjevile , Kamenevile , Trotskile alluvaist alatuist jätistest , segatud tsaariaegsete bandiitide ja tumedate välismaiste niiditõmbajatega . " Leningradi keskuse " üks eesmärkidest oli kätte maksta opositsiooni laialilöömise eest ning tekitada riigile raskusi rahvusvaheliste suhete plaanis . " <arv> Barbusse on ei tea mitmendat korda Peremehe kabinetis Kremlis . Too koputab oma piibu hoolikalt puhtaks Kamenevi alalõualuust valmistatud peenesse tuhatoosi ja kirjutab " ÜK ( b ) P ajaloo lühikursuse " Barbusse'ile kingitavasse eksemplari pühenduse : " Heale kirjanikule ja vabadust armastavale prantsuse rahvale . Stalin " . Kirjanik on tõelises ekstaasis . Ta läheb koju ja kirjutab : " Stalin on erakordselt särav ja tugev isiksus , ja seejuures väga lihtne inimene . Temaga on raske kohtuda ja ainult sellepärast , et ta pidevalt töötab . Kui tuled tema juurde Kremlisse , siis trepil ja vestibüülis ei näe sa rohkem inimesi kui vaid kolm–neli . Sel orgaanilisel lihtsusel ja loomulikkusel pole midagi ühist mõne skandinaavia monarhi teeseldud lihtsusega , monarhi , kes suvatseb jalutada jalgsi tänavaid pidi , või siis näiteks mingisuguse Hitleriga , kelle käsul pasundavad kõik ta propagandistid , et ta ei suitseta ega joo veini . Stalin heidab regulaarselt magama kell neli öösel . Tal ei ole <arv> sekretäri , nagu Lloyd-George'il ; temal on vaid üks sekretär — seltsimees Poskrebõšev . Stalin ei allkirjasta teiste poolt kirjutatut . Temale antakse materjal ja ta teeb selle kallal kõik ise valmis . Tema käe alt käib läbi kõik . Ja sellegipoolest jõuab ta vastata kõigile kirjadele , mis talle saadetakse — kas isiklikult või aparaadi kaudu . Vestluses on ta lihtne ja südamlik . " Tema avali südamlikkus " , — kõneleb Serafima Hopner ; " tema headus " , " tema delikaatsus " , — räägib Varvara Dzhaparidze , kes on temaga töötanud koos Gruusias . " Tema lõbusus " — vestab Orahelašvili . Ta naerab nagu laps ... Kui Stalin usub rahvamassi , siis ka massid usuvad teda . Uuel Venemaal lasub tõeline Stalini kultus , kuid see kultus on juurteni rahvalik ja seda põhjustab suur usaldus . Inimene , kelle profiili kujutatakse loosungitel ja plakatitel kõrvuti Karl Marxi ja Lenini portreedega , — see on inimene , kes hoolitseb kõigi ja kõige eest , inimene , kes on loonud , mis on olemas ja kes loob , mis tuleb . Ta on päästnud . Ta päästab ... Kui sinu ees avaneb öine vaade Punaselt väljakult , siis tunned , et oled maailma kõikide parimate inimeste sünnimaal . Samuti on siin endiselt olemas kõik see arhailine <arv>. aasta eelsest ajast . Tundub , et too , kes lebab vaikselt oma mausoleumi klaaskirstus öövaikse Punase väljaku ääres , on ainus inimene maailmas , kes tõesti ei maga — ta valitseb kõige üle , mis laiub tema ümber ääretus avaruses : linnad , külad ... Teie ei teadnud teda , tema teid aga küll , ta isegi mõtles teist . Kes te ka ei oleks , te vajate niisugust sõpra . Kes te ka ei oleks , kuid parim teie elus on tolle teise inimese kätes , kes samuti kõige üle triumfeerib ja samas töötab , — inimese , kellel on teadlase helge pea , töölise nägu ja lihtsa soldati rõivad . " <arv> Kas Hitler leidis läänest niisuguseid hiilgavaid kaastöölisi ? Ei , ta pidi toetuma vaid oma rahvale , kusjuures parimad saksa kirjanikud põgenesid tema võimurite eest . Füürer jäi vaimsesse isolatsiooni , sest ta ei osanud kirjanduslikke ajusid ära kasutada . Kirjutada inimesest , " kes hoolitseb kõigi ja kõige eest " riigis , mille rahvas elab alalises arreteerimise hirmus , kogupaukude , traataedade ja elektritoolide riigis , mis valmistub agressiooniks — kas pole see koletu risk kasutada propagandateenistuse huvides ära demokraatlike traditsioonidega ühiskonnast pärinevat kogenud kirjameest , kes juhtumisi võib " Metropoli " hotellist kaugemale näha ? Ei . Venemaal on läbi aegade eksisteerinud Potjomkini külad , vene rahvas tunneb väga hästi naeru läbi pisarate . Haual võetakse viina — see on loomulik . Kuid loomulikuks võib saada seegi , et unustatakse terve tänavatäis inimesi , kes veel enne <arv>. ja <arv>. aastat elavate kirjas oli . Sest allesjääjad tahavad ju elada ja Stalini nimi kõlab nii hästi ! Kirjanikule näidati just seda , mida taheti näidata . Kui Barbusse tuleks kaasaja Eestisse , siis sõidutataks teda hotellist Kadriorgu , kus ta kohtuks oma ametivenna – kirjanikust presidendiga . Muidugi , Kadrioru lossis näeks ta luksust ja vasakpoolsete vaadete tõttu tahaks ta otsekohe vaadata ka vaest keskkonda . Mida talle lubataks ? " Viime teid turismitallu Läänemaa kaunitel liivarandadel , tee peal aga kohtame keskmikke ning ka kehvikuid , sest Läänemaa talupoeg on ikka olnud alla Eesti keskmise . " Kuidas suudaks aga lääne kirjanik , kelle igat sammu valvatakse , hankida pisimatki informatsiooni-iva poliitiliste vangide kohta Nõukogude Liidus ? Barbusse ei tulnud Moskvasse luurele . Ta tuli uskuma seda , mida tahtis uskuda ja nimelt : on võimalik luua õiglane riik . Emb-kumb tüüpi tõdemus " kas ekspluateerimine või lumepallina kasvav üliterror " ei sobi inimloomusega ja sellepärast ei uskunud Barbusse , et " Rahu ! Leiba ! Maad ! " lubades ei andnud bolševikud rahvale esialgu ühtegi kolmest lubatust . Inimene , kes on harjunud elementaarseimate inimõigustega , tabab väikese vale lennult ära : " Ahhaa , valetatakse ! " Suure vale ees on ta kaitsetu . Kes oli Henri Barbusse ? Lihtne mees maalt , kes oli harjunud kapitalistide hingetuse ja töösturite suvaga inimsaatuste suhtes , kuid harjunud ka tugevate ametiühingute ja Prantsuse seaduste igakülgse kaitsega . Kusagil pidi olema väljapääs kapitalistlikust ühiskonnast , kusagilt pidi ju minema Helge Tee . Nõukogude Liit oli tema jaoks mõistatus , Gordioni sõlm , mis ootas lahti raiumist . Oli selge , et Nõukogude Liit on tugevate sõjajõududega maailmariik , mille " pealisehituse " taga pidi kahtlemata peituma tugev majandus . Barbusse'i hämmastasid tööstusandmed , mida stalinlikud ideoloogid talle esitasid . Romain Rolland olevat aimanud , et kõik see saavutatakse piitsa , mitte präänikuga , kuid ta ei tahtnud seda aimdust avalikustada . Barbusse aga võttis omaks kaks teesi : <arv> ) Nõukogude Liidus ei ole võimalik mingi rõhumine , kuna seda juhib Stalin <arv> ) Stalin on mees rahva hulgast , tema sarm ja lihtsus pimestavad — seega Stalin on hea Kobale kui äärmusküünikule ( ja mõnede teooriate järgi paranoikule ) omane sadistlik muhelus mahtus Barbusse'i meelest imehästi sarmi ja heasüdamlikkuse ühisnimetaja alla . Asi on lihtne — mees , kes juhtis hiigelimpeeriumi <arv> aasta jooksul , ei rõhutanud seltskonnas — eriti väliskülaliste juuresolekul — iial juhiks olemist . Eriti kohutava terrori aastal kinkis Stalin kahele imelapsele-muusikule — Arnold Kaplanile ja Busi Goldsteinile kummagile <arv> rubla ja lisas talle omasel tagasihoidlikul viisil : " Teab , kas te nüüd mulle enam tänaval teregi ütlete , olete ju peaaegu miljonärideks saanud . " Oma raamatus kannab Barbusse need sõnad maailma avalikkuse ette . Või teine näide . Lion Feuchtwangeril lubati viibida Radeki-Pjatakovi protsessil . Ta kirjeldas seda oma raamatus " Moskva " nii : " Inimesi , kes seisid kohtu ees , ei saanud mingil juhul pidada piinatuteks või haletsusväärseiks . Süüdistatavad olid käitumises vabad , poputatud välimusega ja hästi riides . Nad jõid teed , nende taskuist tolknesid välja ajalehed . Protsess meenutas oma üldmuljelt pigem diskussiooni , mida peavad haritud inimesed . Jäi mulje , et niihästi süüdistatavaid , prokuröri kui ka kohtunikke ühendab peaaegu sportlik huvi tuletada maksimaalse täpsusega meelde kõike möödunut . Kui niisugust kohut suudab instseneerida lavastaja , siis sarnase meisterlikkuse saavutamiseks tuleb tal kulutada palju aastaid , palju proove . " <arv> ( Zinovjev ja Kamenev on juba surma mõistetud Kirovi tapmise korraldamise eest , Radek ja Pjatakov , lootes päästa oma elu , teatavad ilma igasuguse piinamiseta , et Buhharin organiseeris vandenõu riigi ja partei juhtide mõrvamiseks . Kõik viis hukatakse , s.h. Radek ilma kohtuta vanglas – A. R. ) Niisiis , näidisprotsess . Läänlaste jaoks oli Moskvas kõik näidis . Üksnes ettevaatlikumad neist ( Rolland , Gide ) suutsid näha dekoratsioonide taha . Semper ja Barbarus käisid Moskvas <arv>. aasta suve lõpul , ega märganud midagi , mis nende lüürikumeelt kuidagi riivanuks . Nemad ei pettunud Venemaas , nagu pettus Kruus <arv>. aastal . Viieaastase ulatusliku terrori järel oli maa veidi toibunum , vilja rekvireerimist esines nüüd suhteliselt vähem . Uus , veelgi võimsam nälja- ja terrorilaine algab alles veebruaris <arv> massilise kolhoseerimise ja kulakluse kui klassi hävitamisega . Tasuta orjatöö laagrites viib nõukogude toorme hinnad alla ; Briti turg on kolossaalselt odavast Vene metsamaterjalist ja puuvilla ( toodete ) st üle ujutatud . Valmistutakse esimeseks suurafääriks : nn. prompartei protsessiks pearõhuga rahvakomissar Rõkovi kimbutamisel . Umbes sel ajal avastabki Stalin Barbusse'i kui poliitilise kapitali : " Barbusse istub tagasihoidlikult juubeliistungil Suures teatris . Peremees käsib tuua ta saali sügavast põuest nähtavale . Nii veab Gronski [ " Izvestija " peatoimetaja ] mitte midagi taipava kirjaniku stseeni . Stalin ise tõuseb pidulikult , katkestab ettekande ja aplodeerib . Muidugi tõuseb ka kogu presiidium kohe aplodeerima , nende eeskujule järgneb mitte millestki aru saav , kuid siiski kuulekas saal . Aplausimürina saatel paneb Stalin vapustatud Barbusse'i oma kohale istuma , ise aga võtab tagasihoidlikult platsi hoopis kolmandasse ritta . " <arv> Kas pole midagi tuttavat ? Jah , see on tuttav ajast , mil välismaalastele olid siin valuutapoed ja normaalne teenindamine , oma inimene aga ei tohtinud kobiseda . Rahvaste juures on ikka kombeks : välismaalane on su sõber niikaua , kuni temast kasu tõuseb . Severjanin nautis aastaid meie juures merd , päikest ja šampust , sest ta oli maksujõuline ( polnud mingit vajadust teda propagandaaparaadis kasutada ) . Ent mõned raja tagant saabunud " ametiühingutegelased " saadeti üsna kähku Irboska lähistel piiri taha , tulistati neile kuklassegi , kuigi nad väitsid endal olevat üksnes vaga soovi päästa Eesti Briti imperialistide käest . Rahvad vaatavad hoolega , et külalised neile kasu tooksid . Barbarus solvab luulekogus Eesti Vabariiki ja rahvusriiklust ? Las vaeseke elab end välja , on ta ju küll ja küll Vabadussõja ajal meie sõdurpoisse arstinud – Barbarus on meie mees . Ivanov Petserist kirjutas kohalikku ajalehte Eesti-vastase artikli ? Välja ! Las läheb tagasi oma kommunistlikku paradiisi ! Nõukogude Liidust tagasi tulles kirjutas André Gide artikli , milles väitis , et Nõukogude Liidus puudub sõnavabadus , et iga katse kirjutada või öelda midagi partei liinist lahknevat võib kaasa tuua hirmsaid tagajärgi . Loomulik , et niisugust inimest teist korda enam sotsialistliku riigiga tutvuma ei lastud . Ja ega ta soovinudki Semperi kombel ümber õppida . <arv> . aastal lakkas Tuglas pikaks ajaks kirjutamast ( <arv>. aastal üllitas vaid mõne oma vana marginaali ) . Semper jätkas , kuid tema luuletuste tonaalsus oli juba järsult muutunud . Semper kirjutas vastavalt uutele kaanonitele ja sai peatselt Eesti NSV Kirjanike Liidu esimeheks . Ta kirjutas kõigest , mis võis uuele võimule kuidagi huvi pakkuda . Kirjutas isegi metsavendade saadetud anonüümkirjast , milles ähvardati temaga arved õiendada . Semper soovitas kirja autoril " närida oma verist südametunnistust " ja " vinnata end kas või hammaste toel valgele laevale " . Kunagisest filosofeerivast Pierrot'st oli saanud terava sulega mees ! <arv> . aastal Semperi sulest ilmunud " Punastel nelkidel " pole vist kogu maailmakirjanduses võrdset või vähemalt võrreldavat . Avagem see omapärane raamat leheküljelt <arv> : " Komisjon on arutihti meie praeguse kõige produktiivsema romaanikirjaniku teosed tagasi lükanud , nii ka tema viimase romaani . Aga nüüd olen ma päris kindlatest allikatest kuulnud ( kõneleja madaldas veelgi oma häält ) , et tema on meie tulevane haridusminister või koguni peaminister . " Tõepoolest , <arv>. aastal jättis Haridusministeeriumi ilukirjanduskomisjon fakultatiivsesse kooliprogrammi soovitamata Semperi sotsiaalse taustaga intelligentsiromaani " Kivi kivi pääle " ( <arv> ) . Mis aga puutub Semperisse kui " produktiivseimasse romaanikirjanikku " , siis selle nimele pretendeerivad küll teised . Ajavahemikus <arv>–<arv> ilmus Rohul kaheksa , Jakobsonil kuus , Mälgul ja Hindreyl viis , Metsanurgal neli ja Tammsaarel kolm romaani . Kas nüüd just kvantiteet kvaliteeti tähendab — võib-olla olid kolm Jakobsoni romaani ühe Tammsaare omaga ühte kaalu ; kuid on tõsi , et Semperilt ilmus kogu vabariigi aja jooksul kõigest kaks romaani : " Armukadedus " ja " Kivi kivi pääle " . Vaevalt saab ka kõige paadunum iroonik enda kohta tõsiselt väita : see andekas mees on viljakas romanist ja nüüd saab temast veel riigimees kah ! Võib-olla koguni peaminister ! Enda isiku põimib ta " Punastesse nelkidesse " õige meeldival moel . Just nagu juhuslikult saab teose süzhees ringi uitav tööline teada , et " kuulus romanist " saab ka " haridusministriks " . Ning — lupus in fabula – kuna esialgu on veel vaikiv ajastu , saab sellest kõnelda vaid sosinal . Vaikiv ajastu assotsieerub ka natsikindral Halderi külaskäiguga Eestisse . Tema inspektsioonireisi Eesti armeesse on leheküljel <arv> kirjeldatud nii : " Ruumi sisustust silmitsedes suvatses saksa kindral läbi monokli korraks ka Riuhkrannale pilku heita . " Põhja rass ! " tegi ta heakskiitva märkuse , mille peale paks staabiülem [ kindral Reek ] meelitatult muheles . Aga sealsamas tõmbusid saksa kindrali kulmud kortsu . Kas leidis ta korrapidaja näos puudu olevat tarvilikku tuimust või oli ta sealt välja osanud lugeda vaenulikkust ? " Ein Intellektueller ? " " Sellega lõpeb Semperi romaani esimene Eesti armeed solvav osa . Niisugune vigurdamine annaks diplomaatilisele korpusele kauaks muigamist . Kui sedalaadi stseen ka kunagi aset oleks leidnud , poleks ohvitserid suutnud oma imestust varjata . Tolleaegsed Saksa tippkindralid , eriti Halder , ei olnud sugugi natsid , vaid asjalikud realiteete arvestavad rindemehed . Või kuidaks suudaks kirjaniku fantaasia kujutada Nõukogude kindralit , kes Tallinnas Eesti sõjameeste rivist möödudes neil näpuga üle tagumike tõmbab : " Näh , näpp õline ! Kohe näha , et proletariaat ! " Teatavasti vallandas füürer <arv>. aastal Halderi koguni kõigilt ametikohtadelt . Oma hilisemas teise ilmasõja ajalugu käsitlevas teoses " Tagebuch " peab kindral Halder kapral Adolf Hitleri sõjaaegset tegevust Saksamaa lüüasaamise ainsaks põhjuseks . Ta kritiseerib eriti Hitleri <arv>. aasta detsembri otsust saata Saksa väed edasi niihästi Moskva suunas , kui ka lõunasse Stalingradi vallutama . Niipalju siis põhjarassi propageerijast Halderist . Eesti Vabariiki kaitsnud sõjamehed vangutaksid Semperi poliitiliste fantaasiate üle uskumatult pead . Tõeline nauding on aga alles tulemas . Meenutan endiselt romaani " Punased nelgid " : Leheküljel <arv> rõõmustab Halder , et Eesti armee kahuritorud on suunatud ida poole ( s.o. Nõukogude Liidu poole , kellega Saksamaa vähem kui kuu aega pärast Halderi Eesti-visiiti sõlmib sõjalise liidu – A. R. ) . Leheküljel <arv> teatab staabiülem Reek kolleegile , et " kasvatada lihtrahvast võrsunud haritlasi on raskem kui jahikoeri " . Leheküljel <arv> Kaitseliidu nimetamine Eesti SA-ks oli Nõukogude propaganda tavasid arvestades harilik . Leheküljel <arv> kardavad Eesti sõdurid , et neid võidakse vastutusele võtta haakristi kui sümboli teotamise eest . Missugune jaburus ! Kogu jant meenutab seitsmekümnendate aastate menuraamatut " Totu Kuul " , ainult et lõbusate ja vahvate marakannide asemel tegutsevad siin reaalsed inimesed , kellele võib ajaloost prototüüpe leida . Oskamatult karikeerituna ja täiesti pea peale pööratult kujutatakse tegelikke sündmusi , mis markeerisid Eesti Vabariigi tuha alla mattumist ( rahvariietes võetakse vastu vene tanke ) . Irvitatakse — seejuures veel mitte eriti vaimukalt — selle üle , mis tõi kogu Eestile kannatust . Valeta võimalikult jultunult ja keegi ei vaidle sinuga ! Või mida võib mõelda , kui Semper paneb oma <arv>. aastal kirjutatud luuletuse " Gangsterid " motoks välimarssal Bernard L. Montgomery väidetavad sõnad : " Uus sõda saab meile tõeliseks peoks ja me tapame suurel hulgal inimesi . " <arv> Viiekümnendate alguses hoogustus NATO ringkondades poleemika esimese tuumalöögi intensiivsuse üle . NATO vägede staabiülem Montgomery hoiatas Briti valitsusringkondi , et NSV Liidu vastuse korral jääks just Suurbritannia tuumasõja eesliinile ja saareriigi häving oleks paratamatu . Montgomery oli seega teine aus rindemees , kellele luuletaja sõnad suhu pani ja kes seda tegelikult millegagi ära polnud teeninud . El-Alameini võitjale ei olnud loomuomane suurte tapatalgute korraldamine , tema taotles ainult läbimurret ja võitu . Stalini-aegsed luuletused kirjutas Semper ajal , mil Nõukogude Eesti propagandistide kaader oli jõudnud vägagi vilunuks saada . Oli terve rida kirjanikke ( R. Sirge , A. Jakobson ) , kes ei soovinud ennast lauspropagandaga määrida ega puudutanud raskemaid , maailmavaateliselt keerukamaid probleeme ( pagulased , kodanliku Eesti valitsuste maha tegemine ) ja keda nõukogude võim siiski ei represseerinud . Sünge ajastu lemmikteemad olid sõda ja kolhoosid . Sõjaaegse tagalamehena ei tundnud Semper aga rindevõitluse täit pinget ega suutnud loomingus iial saavutada seda monumentaalsust , millest tunneme Paul Kuusbergi hilisemaid sõjaromaane . Semper ei tundnud ka olukorda maal . Ta oli eluvõõras isegi nende ühiskonnanähtuste administreerimises , mida <arv>. aasta uus valitsus temalt ootas ( haridus , kultuur ) . Semper oli eelkõige pika elu jooksul teravnenud maitsega kirjanduskriitik ja elitaarse romaani koolkonna rajaja , läbi ja läbi esteet , kunstifilosoof , müütilise Arthur Valdese kuju elus kehastus . Kolhoosist või tehasest kirjutamine oleks võinud kauaaegse toimetaja jaoks kehvasti lõppeda . Endise maapoisina tundis ta muidugi talumehe päevatöid , kuid poole sajandi jooksul oli maal kõik muutunud . Põldudel mürisesid traktorid , lohistades enda taga keerulisi seadmeid , mille olemuse täpne ja kiire määratlemine ei olnud endisele maapoisile jõukohane . Ja siit tulevadki eksimused ametliku propagandaliini vastu . Sealsamas kogus " Kuidas elaksid ? " on luuletus lehma kolhoosi viimisest . Tulnuks kirjutada helgest homsest , mis lehma kolhoosi laudas ootab , Semper aga võtab vaatluse alla talumehe kahtlused : " Teab , kes suures karjas käies / teda silitab või lööb ... " <arv> Võib-olla käis Semper ( loomulikult mitte ihuüksi ! ) tõesti maal oma silmaga vaatamas , kuidas kolhoosi loomine käib , sest tal jagub naiivsust mainida ka kolhoosijoomingut : " Taati kutsuti küll kaasa , meelitati koduteelt , kuid ta sihtis üle aasa , ei läind niisutama keelt . " <arv> Karistused ei jäänud tulemata . Eksimuste korvamiseks sõimas ja teotas Semper ülipüüdlikult kõike , mis ei olnud nõukogudepärane , s.t. kuulus " vüüreritele " . Kuid oli kirjanikke , kes kolhoosielu kirjeldamisel veelgi enam nõutud liinist kõrvale kaldusid . Samal ajal meenutatakse Semperit läänes . Adson ja Visnapuu kirjutasid paguluses mõlemad mälestusi ja mõlemad mainisid vahejuhtumit Adsoni kaabuga , mille Semper olla omastanud ja hiljem Berliinis õppides sellega ringi käinud . Visnapuu annab veel teada , et Semperile anti kaabu ajutiselt kasutada ajal , kui see täitis " Siuru " Tallinna staabis ( Pikk tänav <arv> , praegu poollagunenud maja ) kohvikannusoojendaja ülesandeid — ilma Adsoni suurepärase kohvita poleks aga " Siuru " vist eksisteerida saanudki . Luuletaja ei toonud kaabut iial tagasi . ( Vrdl . " Armukadeduse " tegelane Hundva varastab samuti kohvikannusoojendaja ega suuda põhjendada , miks tal seda siiski vaja läheb . ) " Armukadeduse " autor Murranguline <arv>. aasta andis eesti kirjandusele Hindi " Pidalitõve " , Jakobsoni " Vallutajad " , Kärneri " Soodoma kroonika " , Metsanurga " Ümera jõel " , Mälgu " Surnud majad " ja Tammsaare " Elu ja armastuse " . Kuus kanget romaani , lisaks veel Semperi " Armukadedus " . " Armukadedus " on kahvatute kõrvaltegelastega varjuteater . Kui teha tekstile väike " kompuuteranalüüs " , selgub , et Semperi keel selles teoses on rikkam kui keelekasutus " Soodoma kroonikas " või " Ümera jõel " – omadussõnade hulk on värvikirevam , võrdlused kohatumad ja julgemad . Tuglas hindas romaani väga kõrgelt . Ta leidis , et prantsuse vaim on selle puhul taustaks . Romaani süzhee põhikoes on huvitav tendents , mida kohtame viiekümnendate aastate prantsuse " uue romaani " laines : kulissid , mille taustal tegelased tegutsevad , on ikka igavalt samad : korter—kontserdisaal—tänav . Roht paneb oma kangelasi rändama läbi saja erineva keskkonna ja alati jääb mulje , et autor kõiki neid keskkondi tunneb . Semper kujutab eranditult väikekodanlaste elu . Pole vihjetki , et kusagil võiks olla veel mõni muu reaalsus : " Lõhnas vastu laialikantud roogade rasvu , mõrkjas-toorest õlut ja rõskeid laudlinu ... Ma ostsin eile kingad , lakid , välismaa töö , haruldaselt peen fassong ... Ma nägin ta seljas sinist sametkleiti . Selle rukkilillesinine värv oli silmale kosutav , kuid ühtlasi kerkis nagu tõke minu ja tema vahele ... Selle toa seinad olid täis maalisid ja miniatuure . Šeff juhtis meie tähelepanu ühele haruldaselt maalilisele , tuhmiks tõmbunud ikoonile ... " Autor kasutab julgesti ameerikalikku meelituskutsungit " šeff " , mis oli üldiselt kombekohane tagasihoidlikemais ärides ja ametiasutustes ( ajalugu ei ole tänasele päevale pühendanud saladust , kuidas kutsuti ülemust kolmekümnendate aastate " Loomingus " ) , kuid oli tundmatu tööliste ja talupoegade juures , kus kõrgemal seisvat isikut tavatseti nimetada peremeheks . Kolmveerand " Armukadeduse " tegelaskonnast on haruldaselt peened inimesed . Alkoholi ohvriks langenud loovisiksused ( luuletaja Elfenbein ) esinevad Semperi romaanis harilikult paariatena , kellel ei ole põhitegevustikku palju asja . Ballid , puhkekodud , tuusikud — Semperi tegelased võtsid neid endastmõistetavustena . Kodanlik mugavus oli Semperile enesestmõistetav reaalsus . Kaasaegsed meenutavad : " Minule paistis Semper olevat mittemidagiütlev kodanlane , kes vaevalt sai sõna suust ning suure tegemisega väljendada mõne korraliku mõtte . Ta käis ringi kui kuutõbine . Kogu aeg ta oli millegipärast hirmul . Isegi RO meeste valve ta laskis oma isiku kaitseks puhkekodusse tulla . " <arv> Elmar Tambek tegi selle tagasihoidliku tähelepaneku <arv>. aastal , kui Semper oli juba minister . Mõneti banaalsest stiilist ja ümbritseva keskkonna üleekspluateerimisest hoolimata tuleb " Armukadeduse " Semperit siiski heaks ja tähelepanelikuks psühholoogiks pidada . Naiivne ja läbipaistev koketerii on Krista kujus hästi sobitatud deemonliku naise ideaaliga . Krista kuju on autoril tõesti üksipulgi koost lahti võetud ning selles lahtiharutamises pole mitte ainult kirjanduslikku , vaid ka psühholoogilist stiili . Semperi mõningad tegelaste psüühikakirjeldused näitavad , et ta oli tuttav niihästi biheiviorismi kui klassikalise psühhoanalüüsiga . Kas Krista on õhuline daam prantsuspäraselt pika kaela ja kahvatu jumega , kes kannab Vahemere plaazhidele sobivat hetääride kunstsoengut ? Või on ta malbe blondiin suurte säravate silmade ja tulipunase suuga , pealtnäha naiivne maatüdruk , tegelikult aga kirelõõm ja armuprovokaator ? Romaani stiilikuivuse tõttu saab lugeja sellest vähe teada . Pole muud kui armukadedus ja veel kord armukadedus . Romaani lõpus saame teada , et mõlemapoolseid otse hullumeelsuseni minevaid kiivusehooge põhjustasid Krista peatse nurisünnitusega kaasnevad valud . Kirjanduspoliitik ? " Semperil on küüned rohkem oma poole , " lahkab kunagine kolleeg Artur Adson oma " Siuru-raamatus " Semperi " psüühi " . Näiteks toob ta stseeni kooli lõpetamiselt , mida " Siuru " seltskonnas levitas ilmselt naljaga pooleks Semperi koolivend ja sõber Barbarus . Lugu alanud koolivendade ateismist : kool taheti küll lõpetada , kuid leeri ega armulauale minna mitte . Õpetajate arvates ei olnud aga ilma leerita õpilaste küpsus piisav . Suure vaevaga peavad poisid leeri vastu , kuid armulaua ajal tahetakse küll üks suuremat sorti vingerpuss mängida . Poisid lepivad kokku , et armulauale minnakse sandaalides ja sokkideta . Järgmisel hommikul ilmub Barbarus kohale nii nagu räägitud , sandaalid paljaste jalgade otsas . Ent Asm ei ole hoopiski selline . Ta tuleb kohale lakk-kingades , igast tema liigutusest jääb mulje , et nii see just peabki olema , ainult Barbarus – veidrik – sai millestki valesti aru . Ja Adson võtab selle loo kokku : " Nii see on ikka olnud : nelja silma all on Semper alati täitsa sinu mees , suure hulga ees aga kõigi , või kui tahate : ei kellegi mees . " <arv> Ja nüüd siis tõeline kurioosum , Semperi enda hinnag sündmusele . Siin on midagi tõeliselt huvitavat : " Ühel pühapäeva hommikul liikusid leeritules küpsetatud noorukid pastoraadi eest armulaua poole , ees hingekarjane talaaris ja köster , nende kannul tütarlapsed üleni valges ja viimastena poisid . Barbarus oli tulnud šilleri kraes ja sandaalides . See ebaharilik riietus äratas vanades naistes hämmastust : " Näe , pastlagi pal'la jala otsan nagu Ristusel . " " <arv> Veel eluõhtul kuuskümmend aastat hiljem saavutab " koolivend Semper " oma nimekaimu suhtes täielikku koomilist efekti . Barbarus jäänud ikka selleks tolaks , keda vahitakse . Takkajärgi hindab Semper seda olukorda nii , et temal olevat vaja olnud kohe ülikooli pääseda ega olnud aegagi pastoritega jahmerdada . Barbarusel nihkus ülikooli astumine veidi edasi . Ja Adson võtab kokku : Semper olevat " õletule mees " . Kolmekümnendate aastate algul leidis Adson , et Semper oli volinikuna kirjanduse sihtkapitali nõukogus jätnud kirjanike huvid kaitsmata , sest ei protesteerinud kroonumeeste nõudmise vastu jätta rõhuv enamus preemiatest riigi , mitte aga kirjanike endi otsustada . Kuigi ta olnud " kaval kirjanduspoliitik " ... Kaasaegsete sõnul oli Semper oma rolliga rahul . Tollal loeti loomulikuks , et " kirjanduspoliitikud " on ühtlasi ka ise kirjanikud , erinedes ses mõttes tavapoliitikutest , kes olid küll võimelised sõdu kuulutama , aga isiklikult sõjaväljale ei ilmunud . Üheksakümnendate aastate eesti kirjanduse juhtijad-suunajad pole enamasti midagi algupärast kirjutanud . Kirjandust loetakse ju juhile sobimatuks nõrkuseks , pealegi kaasneb sellega paratamatu enesepaljastamine , milleks peab olema teatud annus hoolimatust ja eneseirooniat . " Kogu aeg ta oli millegipärast hirmul . Isegi RO meeste valve ta laskis oma isiku kaitseks puhkekodusse tulla , " meenutab Tambek " meie kõige produktiivsema romanisti " käitumist <arv>. aastal . Jaan Kross : " Kui delegatsioon läks Nõukogude Liitu paluma , oli Semper musta kõvakübara maha unustanud . Abikaasa tõi selle talle vaksalisse järele vineerkohvrikeses . " <arv> " Eksitus " ja " Ellinor " Semper avaldas <arv>. aasta " Loomingus " mõjuva ja ülitäpselt märki tabava novelli " Eksitus " . Siin läheb ta taas psühholoogilist liini pidi ( sama liin domineerib tema teises kuulsas novellis " Astrid " , milles on selgelt märgatavad Kivika , eriti mõne ta lühilaastu mõjutused ) . " Eksituse " novelli on korduvalt uuesti avaldatud . Väga poliitilise teemana on " Eksituses " vaatluse all juhuslikult kommunistide hulka sattunud õnnetu inimese tapmine Irboska veretöö ajal <arv>. septembril <arv> , mil <arv> laialiaetud Ametiühingute Kongressi saadikut mõrvati soomusronglaste poolt selja tagant . Kahekümnendate aastate algul kehtis Eesti ühiskonnas vaikiv kokkulepe – seda kurba sündmust küll uuriti ( mahalaskmise initsiaator kapten Karl Lutsar jõudis siiski läände põgeneda ) , kuid sellel teemal ässitavat sõnavõtmist ei loetud heaks tooniks . Johannes Semper rikkus seda vaikivat kokkulepet . Just see asjaolu ( samuti novellid " Karukollad " , " Kolm valaskala " ja " Astrid " , ehk ka mõned internatsionalistlikud fraasid kohvikuvestlustes ) said Semperi vastu intrigeerimise algpõhjuseks . Juba <arv>. aastal ilmutas " Vaba Maa " peatoimetaja Eduard Laaman ülilühikese kirjatüki " Johannes Semper ja Nigol Andresen " , milles vaidleb vastu Andreseni arvamusele , nagu suudaks Semperi luule pakkuda midagi ka tunnetele , mitte ainult mõistusele . Ta väidab , et Semper ei ole poeedinatuur . Erakirjades märkis Semper mitmel korral , et Laaman on talle ohtlik , kuna teeb teda pidevalt oma lehes maha . Ja ilmubki Semperi romaani keegi Uhak , " Kodumaa Hääle " ( missugune vabamaalik pealkiri ! ) toimetaja , keda iseloomustatakse järgmiselt : " Ta oli spetsialist sõjaasjanduses ja välispoliitikas , ta arvustas kirjandust , teatrit ja kunsti , aga serveeris isuäratavalt ka kõiki linna kuulujutte . Tema sulg sai hakkama ka õpetusega , kuidas tuleb arstida karusmarja-jahukastetõbe ja kuidas seltskonnas viisakalt käituda . " <arv> Loomulikult tunneme selles kirjelduses ära " Vaba Maa " peatoimetaja Eduard Laamani ( <arv>—<arv> ) , kes võttis tõesti sõna sõjandusküsimustes ( kirjutas isegi raamatu " <arv>. detsember <arv> " põhirõhuga mässuliste relvadel ) ning arvustas ka kirjandust ja kunsti ( muuhulgas Barbaruse kogu " E. V. -r . " , mille pealkirja arvas tähendavat " Eesti Vabariigi raudteed " ) . " Loomingu " toimetajana pidi Asm-Semper kuulama Laamani ja ta ajalehe kaastööliste sagedasi torkeid : ei meeldinud neile ajakirja juures see ega teine . Kättemaksuhimuline suguvend Johannes teeb Laaman-Uhakust hirmsa rõvetseja , kes aasib kõrtsis teise mehe armastust : " " ... abort laitke maha , kuni jah ja aamen ametlikult käes . Vana Leetmaaga laseb rääkida . " Ta pöördus minu poole , nagu tõesti mina oleksin soovinud kuulda tema elutarka nõu . Olin püsti tõusnud : " Korrake , kui julgete , ütelge veel kord ! " Mu sõnad olid kindlasti abitud ja mõttetud , paljastasid mu pidamatust . Uhak oli vääramatu , ta vastas : " Ma arvan , et ütlesin küllalt selgesti . Mistarvis korrata ? " Marras oli rahustava käe minu käsivarrele pannud . /— — — / " Teie ei korda siis ? Olete — tõbras . " Hetk sügavaimat vaikust . Nägin Raudhamba hõõguvaid silmi , nagu oleks tal iga närv pingul , et lugu kipub ümmarguseks minema . Nägin Marrase kahele poole sirutatud käsi lepitust pakkumas . Nägin ehmunud Elfenbeini . Nägin püstitõusnud Uhakut oma täidetud õlleklaasist kinni hoidvat kui relvast . Võib-olla viirastus mulle ainult , et ta käega nõksaku tagasi tegi nagu hoovõtuks , viirastus ainult ettekäändeks , sest juba olin ma ta randmes kinni ja surusin ta käe ühes klaasiga vastu lauda , kus pudeleid ümber ja maha kukkus . Küllap see klirin lõi meile mõlemale uimana pähe . Uhak oli pahema käega mu käsivarres , tubli äigam lendas minu poolt vastase põske , täpselt sinna kohta , kuhu loodus oli kasvatanud käsna järelesügamiseks . Hetk hiljem tundsin kätt oma kõri kallal , aga ka minu käsi leidis mingi kindla obaduse . Nii me siis üldises kolinas ja rüsinas prantsatasimegi pikali . Marras katsus meid veel maas lahutada , kelnerid jooksid kokku , aga Raudhammas ( tõenäoliselt on Semper saanud Raudhamba kuju loomisel inspiratsiooni otse elust , sportlase ja luuletaja Aleksander Antsoni isikust — A.R. ) kargas ringi , laotas käsi ja käratas vahele : " Mitte segada ! Mitte segada ! Litsu peale , Enn ! " Ta hoidis juurdejooksnuid vägisi eemale , ise ärevil , et vaatemäng liiga ruttu lõpeb . " <arv> Vanal lehmal ei saa iial ädalast küll ja kui oli kord välja kuulutatud " Vaba Maa " sõda " Loomingule " , siis pidi viimase liidril olema vähemalt moraalne õigus " Vaba Maa " juhti Laamanni oma romaaniski materdada . Juba ürginimene meisterdas samblast põdra kuju ja torkas selle siis odaga läbi , inspireerituna vajadusest vastane juba enne maha suruda , kui ta on võtnud reaalse kuju . Ehk panite tähele , et kaklustseenis domineerib minajutustaja käitumises kaitsemotiiv . Printsiibiks on mitte esimesena lüüa , vaid suruda vastase ründav käsi jõuga allapoole , et iseenda haiget saamine oleks kohe alguses välistatud ? Ses valguses saavad mõistetavaks Adsoni meenutused Semperist kui inimesest , kes oli alati just selle poolt , kes peale kippus jääma , otsekui haukuv koer , kes tõmbab end kartlikult liistakana maadligi sirgeks , niipea kui teda kiviga on ähvardatud . Semperi ja Laamani tüli kuulus just kahekümnendate aastate lõppu . " Loomingu " toimetamise ajal Laaman teda enam ei arvustanud , sest " Loomingu " ümber koondus niigi ähvardajate ring , kes mõtlesid eesti kirjanduse taset politseilike vahenditega tõsta . Vabadussõjalastel oli kunstist ja kirjandusest omamoodi arvamine . K . A. Hindrey sõnul ( " Päevaleht " nr. <arv> , <arv> ) ei olnud Asm Gripenbergi õhtul küllalt patrioot ega hoolinud sõdimisest ( loe : munade loopimisest boheemlaste poolt , millega <arv>. aasta talvel soome tantsijannat Gripenbergi vastu võeti , ettekäändel , et Maggi Gripenberg tantsib halvasti ja " väikekodanlikult " ) . Rahuaastal <arv> ei olnud isesotsid veel oma positsioone kaotanud , kuid Semper astus nende parteist välja ning loobus <arv>. septembril <arv> ka Asutava Kogu liikme staatusest . Abielu Tartu ärimehe tütrega tõi niigi majandusliku heaolu , pealegi näis ka sõda pikemaks ajaks lõppenud olevat . Parlamendisaadiku kohta ei olnud rindelt kõrvalehoidmiseks enam tarvis , isesotside partei liikmepilet oli aga suurkaupmehest äia juures pigem ebameeldiv kui meeldiv nähtus . Tuli aeg õppida ja reisida ! Semper sõidab naise kulul Berliini kirjandusteadust õppima . Seltsimees Kruus ei ole ikka veel mõistust pähe võtnud , ikka veel jandib ta " Töö ja Võitlusega " , Kingissepa kirjadega , hoolitseb tööliste kohtuliku kaitse eest ... Ah Kruus , Kruus , kogemus õpetab sind , experimentia est optima rerum magistra ! Eesti Iseseisva Sotsialistliku Töölistepartei kirjanikest liikmete massiline väljaastumine <arv>—<arv> kujunes kurioosumiks , mille üle võis keelt teritada iga toonane kodanlik ajakirjanik . <arv>. märtsil <arv> kirjutab " Postimehes " keegi —m— pealkirja " Eelseisev pereheitmine iseseisvate sotsialistide peres " all : " Hiljutised sündmused , nagu vileskandaal Riigikogus , Bleimanni protsess on kuuldavasti iseseisvate Riigikogu-rühmas käärimise sünnitanud . Mõnele kultuurilisemale iseseisvale näib ühe osa seltsimeeste avalik liginemine enamlusele , mis juba Venemaal hinge vaakumas , liiale minevat . Tähelepanemisväärt on , et juba minevase aasta lõpul seltsimehed Semper ja Jaan Kärner vaimus , ilma silma nägemata ja käe andmata erakonnaga jumalaga jätsid , et tänavu Otto Münther , kui ta mõni päev seltsimeeste jaburdamist pealt vaatas , Riigikogust lahkus , sest et ta mitte kohaseks ei pidanud sääraste meestega koos töötada . Ka Hugo Raudsepast kui poliitikust ei kuule enam midagi ja vististi ei eksi meie mitte , kui arvame , et ta sedasama teed läheb , mis Semper ja Kärner . Õige silmanähtav on , et ka iseseisvate siiamaalne pealiider Hans Kruus ennast enam Riigikogus ei näita , kus jäme ots nüüd jämedatoimliste kisakõride kätte on sattunud . Ka Piiskar käib õige mureliku näoga oma okasrada ... " Iseotside loo nii dramaatilises valguses nägemine oli tegelikult kunstiline liialdus . Omandanud läänes haruldast tarkust , mida eesti kirjanikest ehk vaid Tuglas valdas , saabub noor andekas luuletaja tagasi armsale isamaale . Ah , milline kolkapatriotism , milline rahvusriiklik enesekurnamine siin valitseb ! Alevisaksad lehvitavad sini-must-valgete lippudega ja korraldavad igal jaaniõhtul võidupidusid . Jagatakse mingeid asunikutalusid , loetakse massiliselt " Tasujat " ja põhjamaiseid loodusande loputatakse alla märjukestega , mis kannavad nüüd uusi uhkeid nimesid — " Asunik " , " Vabariik " ... Noor andekas luuletaja paneb kahtlemata tähele , et mõned endised kadakasaksadki on nüüd jälle puhastverd eestlasteks muutunud . Nii ta siis kirjutabki novelli " Karukollad " . Novelli tegelaskonnale paneb soliidse põhja peategelane . Üldajaloolane Korbetter elab külluses nagu hallparun , tal on veidi " võõras hääldus " ja ta naisel sini-must-valge tualettlaud . Proua sunnib ka härra Korbetterit riietuma rahvuslikult musta krae ja valgete kantidega sinisesse pintsakusse . Ühiskonnakriitilise sisuga ajanovellis ei lahka Semper mitte sisulist poolt , ei näita , kuidas rikkad rikkaks ja vaesed vaeseks said , ei püüa ka pildistada nende maailmavaate rajajooni , vaid näitab eelkõige nende värvi ( sini-must-valge ) . Mõte , nagu klassivastuolude juures värv üldse midagi maksaks , kuulus Stalini arsenali . Gustav Naan kirjutab : " Isamaalis-rahvuslike momentide rõhutamine ( " Isamaa ilu hoieldes " ) tähendab ka kodanliku maailmavaate edasiarendamist . ( Sest rahvuse idee loob ajaloos esmajoones kodanlus . ) /— — — / Kodanlane on huvitatud kogu maa ühtsusest — ideoloogias peegeldub see rahvusliku eneseteadvusena . Näha Tõnissonis Jakobsoni ideelist järglast rahvuslikus liikumises tähendab vaadata ajaloole läbi tumedate kodanlik-natsionalistlike prillide , mis ei lase näha aja ja tingimuste erinevust . ( Seda viimast tegi kolmekümnendate aastate Kruus – A. R. ) " <arv> Semperi seisukohad muutusid internatsionalistlikeks ning ta loobus oma väikerahva-tunnetuse allakriipsutamisest just Berliini elu mõjul . Tollal oli maailmakultuuri suurtes metropolides ( New York , Pariis , Rooma , Berliin , ka Peterburg massterrori alguseni jt. ) moes vasakpoolsus . Kehtis nõue , et kas või osaliselt tunnustataks bolševismi saavutusi vasakpoolse maailmavaate ellurakendamisel . Mida tähendas kahekümnendate aastate alguses üks Eesti riik suurrahva vasakpoolsele intellektuaalile ? Ta polnud millestki taolisest kuulnudki . Ja kui oligi , siis vaid seda , et Eestis oli alatasa plahvatusohtlik , milline häiriv reaalsus kahtlemata kõiki irriteeris . Kujutlegem nüüd mugavat Berliini õllelokaali , kus istus Semper oma uute tuttavate — suurrahvaid sakslasi , juute ja prantslasi esindavate sürrealistlike , anarhistlike , ühiskonnakriitiliste poeetide ja kunstnikega ( hiljem saadavad natsid seesugused küll koonduslaagrisse , kuid <arv>. aastal on nad veel täies lugupidamises ) . Järgneb vestlus . SEMPER : " Vennad , vaadake , ma tulen väikese rahva hulgast , kes võitles ennast vabaks , kihutas minema oma maale <arv> aastat tagasi ilmunud võhivõõrad isandad ja andis ka enamlastele vastu näppe , kes teda anastama tulid . " POEEDID : " Mis kuradi väikese rahva ? Kuidas nii : seal on teie jutu järgi veel mingi väike rahvas , kes võitleb tööliste , talupoegade ja soldatite nõukogudega ? Suured kapitalistid ja mõisnikud on need , vaat mis . Seda me tegelikult arvasimegi , et kusagil Venemaa ääremaadel leidub rahvas , kes on nõus toimima puhvrina rahvusvahelise reaktsiooni räpastes kätes . " SEMPER : " Ei , härrased , saage ometi aru , meie ei ole venelased , meie oleme väike rahvas , eestlased , kellel on oma rahvusteadvus ja nüüd ka oma riik . Muidugi , see riik ei ole ju esialgu kõigiti õiglane , aga ta on siiski oma ja meil on aega seda korraldada . Enamlastega võideldes ei võidelnud meie mitte nende idee vastu , vaid selle vastu , et nemad kui venelased meid paljaks ei rööviks , nagu meie ajaloos korduvalt juhtunud on . " POEEDID : " Meie oleme andnud tõotuse , et oleme mis tahes olukorras raha võimu ja kapitalismi närususe vastu , isegi meie hüüdlause kõlab — épater les bourgeois . Alguses ründame täissöönud tõusikuid šokiga , näiteks kunstiga kunsti pärast , siis aga läheme vabrikutesse , töölisubrikutesse ja teeme edaspidi kõike rahva nimel ning küünilise fašismi vastu . Siin meie keskel aga istub tõeline mustasajaline , kes arvab , et tema käputäis mingisuguseid ... kuidas te ütlesitegi ? Et käputäis ... iistlaseid tahab , et proletariaadi võidule nüüd Venemaalgi lõpp peale tehakse . Jah , kui needsamad iistlased oleksidki mingi maamuna peal vastselt üles leitud rahvus , mis kõneleb mingit omapärast dialekti , siis peab ta ometi arvestama suurt võitlust , mida peavad suured rahvad , selle maailma vägevad . Marx oli seni progressiivseima õpetuse looja , ja esmajoones toetub see just nimelt miljonitele saksa , prantsuse ja inglise töölistele . Ja kas pole õiglane , et asumaadelegi , mida meie suured rahvad valdavad , saab tulevikus õiglust looma seesama õpetus . Olukorras , kus isegi Kesk-Ameerika indiaanlased , vaata et Aafrika neegridki relva kätte võtavad , et lasta triumfeerida leeki , mis juba aastasadu on nende hingedes lõõmanud , hingedes , mis lausa kisendavad " mustade kolonelide " ebaõigluse vastu , ses olukorras leiduvad — kui paradoksaalne ! — veel mingisugused iistlased , vast tekkinud nagu seened pärast vihma . Ja rahvusvahelise kodanluse toel lähevad nad kallale maailma esimesele töörahva riigile . Ja mis veel kõige imelikum : üks sihuke istub siin meie , kapitalist sõltumatute boheemlaste seas ja muudkui levitab oma valgekaartlikku õpetust ! " Kas Semper tahtis siis olla mustasajaline niisuguses progressiivses , lugupeetud ja internatsionaalses seltskonnas ? Mitte ühelgi juhul ! Pidi siis temagi mängima oma rahva suuremaks , kui see tegelikult oli , ja tõestama , et üllad ideaalid sobivad hästi ka Eesti popsitaresse . Oled huntide kambas , siis pead nendega koos ulguma . Muidugi , eeltoodud kõnelus ei olnud kindlasti just selline , kuid suurte rahvaste vabadel haritlastel on juba kord see omadus , et nad rängimatki šovinistlikku sõimu annavad nad edasi elegantsete vihjete ja mõistaandmiste vormis . Igal juhul nii , et väikerahva esindaja saab alaväärsuskompleksi . Jõudnud isamaale , kirjutab luuletaja : " Ei ma hõisata mõista teistega võistu . Pärast päevade valet tulen tasa su juurde , kui kõik vaibund vaikusse suurde , et sind mõista siis mõistu . Seal , kord lumes , kord roheline , ikka vaikiv valude vahel , läeb su kühmus talude ahel . " Johannes Semper " Kodumaale " Ilusad , meeldejäävad sõnad , mida tahaks korrata tänapäevalgi . Et Semper oli suur luulerütmide asjatundja , olid tema mõjud ilmsed kuuekümnendate aastate eesti luules ( Alliksaar , Ehin ) . Ta huumoriga pikitud , veidi rafineeritud stiil tundub jätkuvalt aktuaalsena kaasaegseilegi loojaile ( Ats , Kalju Kruusa jt. ) , ehkki eesti luuletajail ei ole harilikult kombeks üksteiselt stiilielemente üle võtta . " Sepp oli räpases riietuses , alati alkoholi järele haisev ning " paadialust " ning " pätti " meenutav mehe karikatuur . Hariduselt ja elukutselt Boris Sepp pidi olema ülikooli lõpetanud advokaate . Seda aga oli võimatu temast uskuda , sest oma juriidiliste teadmiste , esinemiste ja üldharidusliku taseme poolest ta ei andnud isegi algkooli lõpetanu mõõtu välja . Võib-olla kunagi varem Sepp oli ehk midagi olnud , aga <arv>. aastal ta oli lihtsalt joomar , narkootik ja vaimselt täiesti maha käinud inimesejätis . Mina tema jutust suuremat aru ei saanud , nii segane ja katkendiline oli see . " Elmar Tambeki mäestused raamatus " Tõus ja mõõn " " Sepp kujutas endast pesuehtsat kommunisti . Tema katkendlikust jutust aga selgus , et tal ei olnud kommunismist õrna aimugi . " Elmar Tambeki mäestused raamatus " Tõus ja mõõn " Võta või jäta , aga Sepp olnud siis täpipealt niisugune , nagu Luts kujutas nurgaadvokaat Vinti oma " Tagahoovis " ? Ta elas kogu oma elu väikelinnades ja küllap võis temagi kahetseda , kui tagahoovis küll kakeldi , aga kohtusse ei antud . Ministriks olles sai nurgaadvokaat Sepp omale ka " Villa Hortensia " . See oli maja Lai tänav <arv> ( praegune Nukuteater ) . Ta elas korteris <arv>. Sepp oli kunagise Saaremaa õigeusu-vaimuliku võsu , väidetavalt vene rahvusest , sündinud <arv>.<arv> Veel <arv>. novembril <arv> oli ta advokaat . Siis tuldi teda areteerima . Tambek väidab , et Sepp jäi kadunuks järjekordse joomingu ajal. Sepa poeg Jaan Sepp kinnitab oma avalduses Riikliku Julgeoleku Komiteele tema isa kohtuasi uuesti üle vaadata , et " Boris Sepp kadus võrdlemisi ruttu " . Prokuratuur esitas <arv>. aasta algul Sepale süüdistuse : " Pärnu ringkonna kohtu-uurijana areteeris süütuid inimesi , neile kuritegusid süüks pannes , ainult sellepärast , et nad olid kommunistid . Nii olid augustis <arv> Johannes Maksim , Jaan Pärn , Mihkel Pikkur , Pahka jne. , kokku <arv> inimest kahtluse all riigiduuma endise liikme Nanilsoni tapmises . Isegi kodanlikus kohtus ei leidnud nende süü mingit tõestust . Augustis ja septembris <arv> kogus Sepp enda ümber kaasvõitlejaid , levitamaks provokatsioonilisi avaldusi Nõukogude Eesti valitsuse kukutamiseks . Kogus ta enda ümber ka Nõukogude võimuga rahulolematuid juriste , nn " Tallinna advokaatide kolleegiumi " , ähvardades kahjustada valitsuse ja EK ( b ) P üksikuid liikmeid . " ( Tõlge vene keelest . ) Sepale viieaastase vanglakaristuse määramisel kasutati osavalt ära Johannes Semperi ja Jaan Pärna antud tunnistusi tema vastu . Eriti kummaline on asjaolu , et niipea , kui Sepp kaotas oma rammusa jalgealuse uute võimurite juures , leidusid kohe <arv>. aasta võitluspäevilt kaks tema vastu tunnistajat . Need olid eelmainitud Jaan Pärn ning Juhan Reeda poeg Maksim . Väidetavalt tapsid nad Jaak Nanilsoni ( <arv>–<arv> ) , kes muidugi ei kuulunud Riigiduumasse , nagu süüdistusaktis kirjas , vaid isesotside fraktsiooni liikmena II Riigikokku . Kuna Boris Sepale kättemaksu soovivate isikute ring oli <arv>. aastal nii suur , siis tuleb Nanilsoni tapmise lugu siinkohal tervikuna ära tuua . See oli esimesi suuri asju , mida äsja piiri tagant Eesti Vabariiki saabunud Sepp juristina uuris ja arvatakse , et edukalt . Nanilson oli erialalt põllutööline , tegeledes eriti edukalt hobustega . Poliitikasse siirdus ta Veebruarirevolutsiooni ajal ega saanudki sealt enam välja . Edaspidi ta muust ei huvitunudki . <arv>. aasta kevadel valiti ta Abja kandist Töörahva Ühise Väerinna ( s.o. kommunistide ) nimekirja järgi II Riigikokku . Algul püüdiski ta seal kaasa lüüa . Siis aga tuli ebameeldiv juhtum : rahvaesinduses astus tema juurde poisike , andis talle määrdunud paberilehe mingi tekstiga ja lisas : " See on teie tänane kõne . " Saadik sai aru , et Kingissepp käskis tal kõnega esinema minna ja poisike oli ainult käskjalg . Ära nähes , et niisugune tee ei ole tema jaoks , läks ta üle isesotside fraktsiooni , kuna tundis Piiskarit , Semperit ja Jonast ammust ajast . Tollal oli EISDTP-sse üleminek harilik . Osa Nanilsoni valijaid ei olnud sellega nõus . Nanilson tegi Abja kandis kihutustööd ja pööras ära paljud kohalikud kommunistid . Ka kippus ta mõnede lokaal-taskupoliitikute maatükkide poole käsa küünitama , soovides anda harimata maa osaliselt asunikele , nagu Kruusi parteis kombeks . Mõned mõisatöölised-kommunistid ähvardasid teda tappa . Neist ühe , Pärna juures nähti brauningut , millega võidigi julge poliitik hiljem mõrvata . <arv> . aasta <arv>. augusti sündmustest Abja mõisas on hästi ja tabavalt kirjutanud " Vaba Maa " Pärnu eriväljaanne . Suurte üldistuste tegijad võivad siin veenduda , et kriitilistes olukordades ei tegutse naised just eriti ratsionaalselt . " Jaak Nanilson sõitis laupäeva õhtul koju sotsialistide maakonnanõukogu koosolekult . Kurb sündmus juhtunud Abja raudteejaama ja mõisa vahelisel metsateel . Nanilson läinud ees , kuna abikaas natuke maad järel kõmpinud . Jõudnud võsandiku kohale , käinud järsku revolvri pauk . Edaspidistest sündmustest on J. Nanilsoni abikaas seletanud , et sel ajal kui tema mehe peale lastud , jooksnud tema mehest mööda abi järele , kuna mees endisele kohale jäänud , ning , mõrtsuka käest kinnihaarates , tahtnud revolvrit sellelt äravõtta . Enne aga , kui ta kavatsust teostada oleks suutnud , lasknud silmini tõmmatud kaabuga mõrtsukas tema peale , mille järgi Nanilson maha langenud . Selle järgi lasknud mõrtsukas veel maaslamaja peale <arv> pauku , kuna Nanilsoni abikaas jooksnud mõisast abitooma . Tagasi tulles pole aga enam muud leitud kui Nanilsoni laip . Tapmine sündinud laupäeva õhtul , umbes kella kümne ajal. Mõrvar olnud halli palitu ja nahkrihmaga , istunud põõsas , kust minu mehe peale lasknud , teadnud pr. Anu Nanilson veel nimetada . " <arv> Esmaspäeva öösel kella ühe ajal jõudsid kohale kohtu-uurijad ühes noore verekoeraga , kes oli kahjuks liiga noor jälgede ülesvõtmiseks . Kuid leidus tunnistaja , kes väitis , et laupäeva õhtul oli just toosama Pärn sõitnud abielupaar Nanilsonidega samas rongis ja läinud samuti Abjas maha . Et tol ajal ei osatud veel teha ballistilist analüüsi , otsustas bacc . jur . Boris Sepp , et Pärn koos oma sõprade Abermanni , Maksimi , Pikkuri , Pehki , Torni ja veel kaheksa kamraadiga on veretöös süüdi . Maksim ( mitte tolle <arv>. aasta rahvakangelase Joosep Maksimi sugulane ! ) keeldus süüdistuskokkuvõttele alla kirjutamast . Pärn istus kaheksa aastat vangis ( vabanes <arv>. veebruaril <arv> ) ja küllap vandus oma vangimõistjaile kättemaksu . See võimalus avaneski tal <arv>. aasta hilissuvel . <arv>. aasta suvel toimetati tema kodus läbiotsimine , mis ei andnud mingeid tagajärgi . Edasi kaovad selle aferisti jäljed . Ühe KGB uurija andmeil ei olnud Pärn <arv>. aastaks enam elavate kirjas , mis on <arv>. aastal sündinud mehe puhul täiesti tõenäoline . Nanilsoni casuse ajaks oli Boris Sepp elanud Eestis vaid kaks aastat . Revolutsioonisegaduses oli ta Venemaale välja rännanud , kust tema naine Maria-Erika kiiresti Eestisse opteerus . <arv>. –<arv> . aastani töötas ta juriidilisel alal Semipalatinskis ( Siberis ) ning astus ka komparteisse . <arv>. aastal siirdus ta abikaasale järele Eestisse . Siin loobus mees otsekohe VK ( B ) P liikmestaatusest ning astus mõne aasta pärast hoopis Tööliste Parteisse . Tema esimene töökoht siin oli Rakvere ringkonnakohtus , kus oli algul nooremaks uurijakandidaadiks . Juba mõne kuu pärast tegi ta kiiret karjääri , saades nüüd vanemaks kandidaadiks . Sepa toimikus leidub ka märkus , et Petseri aastail kolmekümnendate alguses oli too tüse mees ka " kirikuseltsi liige " , mis paneb ülima kahtluse alla , tegelikult aga lükkabki ümber alusetu väite , et ta oli sel ajal " paadialust ja pätti meenutav inimese karikatuur " . <arv>. juunist kuni <arv>. septembrini <arv> elas Sepp Helsingis . <arv>. aastal muretses ta omale pikaajalise kehtivusega dokumendi " mõnedes Euroopa riikides elamiseks " . Siinkohal võiks ju meenutada Sepa taotlust esitada kohtuametitesse vapslikke tegelasi , keda samuti paelusid Euroopa väikeriigid : Artur Sirk näiteks tundis vastupandamatut sümpaatiat pisitillukese Luxemburgi vastu . <arv> . – <arv>. aastani tehakse ümber Päikese kaks ringi , palju vett voolab ajamerre . Boris Sepa ellu mahtus sel ajal järgmisi huvitavaid fakte : " Sepp oli advokaatide seisusest välja heidetud . Töötas Nõukogude Liidu Tallinna saatkonna ülesandel nende kinnisvarade väljanuuskimise alal , mis endiste tsaaririigi kodanike poolt olid Eestisse maha jäänud . Need olid peamiselt endiste vene kodanike suvilad Narva-Jõesuus ja mujal piirilähedastes paikades . Vene saatkond Eestis kuulutas sellised kinnisvarad Nõukogude Liidu omanduseks , kui neil Eestis ei olnud seaduslikke pärijaid . Boris Sepp jätkas ka punase kohtuministrina laia elu Tallinna kõrtsides . " <arv> Eesti poliitilise politsei arvestuskaardil seisab : " Boris Sepp . Aeg-ajalt ülistab Nõukogude korda . Suur intrigaan , musta börsi tegelane . Kaastöölistega lööb läbi raha , mille sai vene valgete endistelt kinnisvaradelt . " <arv> Julgeolekule kirjutatud isikuankeedis on kirja pandud andmed tema perekonna kohta : " Noorem vend Valentin , elab Tveris , kunstnik . Pojad Georgi ( <arv> ) , Jevgeni , keskkooli õpilane ( <arv>-aastane ; tegelikult oli tema nimi Jaan – A.R. ) ja Igor ( <arv> ) , õpilane . " Tambek ei väitnud siiski , nagu oleks Sepp kogu elu selline lontu olnud , et pimedates kohtades denaturaati pruukinuks . Vastupidi , ta toonitab , et kunagi oli ta äsja ülikooli lõpetanud noor lootustandev advokaat . Tambeki memuaarides on esikohal asjaolu , et nõukogulased said ise aru Sepa sobimatusest kohtuministri kohale . Kuid meie näeme temas ka vastuolulisi jooni . " Vaba Maa " üks järglasi " Esmaspäev " julges juuli alguses Sepa ministrikohalt vallandamise puhul ( ja asendamisel Niggoliga ) panna oma veerule Sepa pilt en gros , et kõik ikka näeksid , milline päevakangelane on . Kohtutoimikus ei ole mingit märki sellest , et Boris Sepp võeti <arv>. novembril kinni joomingult . Vastupidi , kaks juuti , kes olid kutsutud manukateks sellesse paljulapselisse kodusse , andsid tunnistuse asjade korrasolekust . Eriti korras olid paberid . Paberite hulgast ei avastatud nõukogudevastaseid . Viimaste kohta võib veel lisada detaili , et Sepa käekiri ei olnud küll teab mis kiita , kuid ületas oma korrektsuselt , samuti kirjatähtede ümaruselt nii mõnesidki NKVD kiirkirjutajaid . <arv> . aasta veebruarikuus peetud " avalikul " ( avalikkuse moodustasid tollal saalis istuvad maskeerunud julgeolekuagendid ) sõjakohtuistungil võttis Sepp omaks , et tal ei olnud piisavalt tõendeid Pärna-Maksimi-Abermanni kamba süüdimõistmiseks . Kas see ka tegelikult nii oli , seda on seitsekümmend seitse aastat hiljem võimatu tõestada . Uzhollagist ta välja ei tulnud , ta oli kogukas mees ega pidanud seetõttu karmidele tingimustele vastu . Sepp suri juba <arv>. aastal . <arv> . aasta oli Sepa tähetund . Ta kiidelnud ka ise oma ootamatu karjääriga . <arv>. juunil , valitsuse deklaratsiooni avaldamise päeval käisid Vares-Barbarus , Kruus ja Sepp Nõukogude saatkonnas Ždanovi jutul . Ždanov ei jätnud dokumendist kivi kivi peale ja tegi kõik ümber . Seejärel viis igaüks neist tagasi ühe eksemplari . Deklaratsioon tuli uuel kujul uuesti trükkida.<arv> Advokaadina tundis ta isiklikult mõnesid kurjategijaid , sellest tekkis tal ka soov neid amnesteerida . Millised motiivid võisid veel olla selle sammu juures , pole selge . Kui selle kohta olidki mingid materjalid , siis on need tagantjärgi hävitatud . Sepa kohtuasjast ei selgu mingil kombel , et ta on kunagi töötanud kohtuministrina . Kuid krimkad võisid talle selleks survet avaldada . Käsi peseb kätt meetod oli toonases kuritegelikus maailmas vast veel levinum kui praeguses . Vene vanasõna " heategu ei unune " korrutati ikka ja jälle . Ja Sepp ei olnud inimene , kes saanuks kiidelda oma kindla iseloomuga . <arv> . juunil valmistas Boris Sepp ette seaduseelnõu ainuüksi kriminaalkurjategijate amnesteerimiseks ( lisas veel , et poliitilised on amnesteeritud ja kõik korras ) . Eelmisel päeval vabastatud poliitvangid aga jagunesid nelja liiki : <arv> luurajat Nõukogude Sotsialistlike Vabariikide Liidu kasuks ; <arv> ( Johanna Vebermann ) kõige lihtlabasema Pätsu-vastase lendlehe eest ; <arv> inimest <arv>. detsembri <arv>. aasta mässus osalemise eest ; <arv> inimest lõugade laksutamise eest . ( Lähemalt Olaf Kuuli artiklis kogumikus " Luuramisi . Salateenistuste tegevusest Eestis XX sajandil " , Kohtla-Järve <arv> ) Boris Sepa poeg Jaan poos ennast üles aasta pärast Tambeki raamatu Tallinna trüki ilmumist ja muude kompromiteerivate materjalide teadasaamist . Selgus ju ka tema isa seotus NKVD-ga . Jaan Sepp näitas end vana range kasvatusega inimesena , kes vastutab isegi oma isa eest . Laekunud kompromiteerivad andmed andsid tema südametunnistusele signaali – see on nüüd pakis saadetud harakirinuga ; kui mu isa kohta on selgunud niisugused andmed , siis ei saa ma enam edasi elada . Allakirjutanu silmis on Jaan Sepp kahtlemata kangelane . " <arv>. juuni öösel linnas ringi sõites ja revolteerijaid rahustades tegi Maksim Unt palju ära , et tol ööl ei läheks linnas suuremaks verevalamiseks . " Elmar Tambeki mälestusteraamat " Tõus ja mõõn " Siseminister Maksim Undi omakäeline elulugu pakub õige põnevat lugemiselamust : " Minu isa on pärit kehvast pooleteramehe perekonnast , kus oli <arv> või <arv> last . Vanemad ei suutnud oma lastele kooliharidust anda . Minu isat aitas koolitada tema kõige vanem vend , kes oli Karksis küla rätsepaks . Selle venna abil käis minu isa Tarvastu Kihelkonnakoolis . Kooli lõpetades oli tema töötanud lihttöölisena taludes , metsatöödel , on olnud poeselliks ning peale sõjaväeteenistuse ärakandmist on jäänud üleajateenijaks . Üleajateenijast on tema läinud Pärnu arestimaja järelvaatajaks . Minu isal oli <arv> last , kaks poega ja kaks tütart , <arv> last on surnud . Mina ise olen sündinud Pärnus . Koolihariduse sain Pärnu linna alevi algkoolis , kust siirdusin gymnaasiumi . Sinna sissepääs oli õige raske , kuid et mina eksamil aineid , peale usutunnistuse , hästi oskasin , siis usutunnistus ei saanud mulle komistuskiviks . Õppisin Pärnu gymnaasiumis . Suvevaheaegadel käisin ka tööl . Maailmasõja puhkedes , kui <arv>. aastal Pärnut sai pommitatud , evakueeriti gymnaasium Muromisse . Ka mina sõitsin <arv>. aasta sügisel Muromisse oma õppimist jätkama . <arv>. aasta kevadel saabusin Muromist tagasi . Ka kool tuli sama aasta suvel või sügisel tagasi . Edaspidi sain oma õppimist jätkata Pärnus , Muromis kooliskäimine oli võimalik ainult sellepärast , et minu vend , kes oli Peterburi ülikooli üliõpilane , oli mobiliseeritud sõtta . Et aga tema oli lipnikuks , kuna enne sõjaväeteenistusse astumist käis tema vabatahtlikuna sõjaväeteenistuses ära , sellega sai tema <arv> kuuga oma sõjaväeteenistuse läbi , siis juba sõjaalgpäevil võeti tema teenistusse . Vend saatis oma palga kodu isale , ning see võimaldas Muromis ka minu õppimise ning pidi võimaldama sõja lõppedes ja venna ellujäämisel , tema õppimise ülikoolis ning pärast mäeinstituudis . <arv>.a. , kui kool toodi tagasi Pärnu , õppisin Pärnus . Et minu vend Petrogradi ülikoolis kuulus äärmiselt pahempoolsete üliõpilaste ridadesse , ning et minu vend ja mina <arv>. aasta revolutsioonile järgnenud reaktsiooni aastail saime õpetust läti revolutsionääridelt , kes istusid Pärnu arestimajas ( mina ja minu vend veetsime peaaegu kogu päevad nende kambrites ) , siis revolutsiooni puhkedes oli see teretulnud . Gymnaasiumis sai kaasa löödud liikumisele . <arv>. a. sakslaste pealetung ja alatine tagala pommitamine sundis evakueerima gymnaasiumi ja kõiki teisi asutusi . Ka minu isa koos ema ja minuga sõitis Pärnust ära . Kuna isa õde oli Kaukasuses , siis otsustas isa sõita sinna . Elasime isa õe juures Telavi linna lähedal , kus isa õemees oli ühes suures tsaari viinakeldris tööliseks . Ei tahtnud leppida olukorraga , et ei saa kooli lõpetada , ja selle pärast otsustasin , et tuleb minna mõnda linna , kus saab õppimist jätkata . Vanemad aga arvasid , et kui saab tagasi sõita kodumaale , et nemad siis seda teevad . Isa andis raha ja asusin võimalust otsima kooliskäimiseks . Vahepeal tulid suured sündmused . Hakkas kodusõda . Kaotasin sidemed vanematega ning otsustasin ka koju sõita . See ei olnud aga nii kerge . Haigestusin . Põdesin tüüfust , kollatõbi ja veel muid haigusi . Hääde inimeste abil jäin ellu . Kui sain terveks , katsusin ikka läänepoole minna , et jõuda kodumaale lähemale . Sellel rännakul sattusin Sevastoopolisse , kust <arv>. aasta juulikuus õnnestus laevaga välja sõita . Laev läks Bulgariasse . Laeval olid eestlased , lätlased ja leedulased . Bulgariast Varna linnast sain rahvusvahelise punaristi abil koos teistega sõidu läbi Bulgaria , Lõuna-Itaalia , Austria ja Saksamaa Lätti , kust pääsesin Eestisse ja sellega ka koju . Eestis olen teeninud : Lastekaitse ühingus , Pärnus , Laukni saeveskis prakerina , lihttöölisena maamõõdu töödel , <arv>da diviisi õppekompaniis <arv> järgu kingsepana , Pärnu Maavalitsuses maanõunikuna , Pärnu Tööliste Ühingus ja Pärnu Ehitustööliste Ühingus asjaajajana ; siseministrina ja Töö Rahva Komissarina . Jõudes koju tagasi , oli klassisõda lõppenud , Pärnu vanglas oli vahiall palju kommuniste . Kommunistid tegid korjandust vangimajas ning mina toimetasin selle korjatud raha Pärnu Ametiühingute Kesknõukogu asjaajaja sm. Apersoni kätte . Teepeal , kojusõidul Saksamaal Aldtami laagris , kus tuli tükk aega seista ning kus oli palju vene sõjavange , kohalik sõdurite komitee korraldas miitingul , kus kõnelesin sellest koledusest , mida valged väed korraldasid lõuna venemaal tööliste ja punaarmeelaste kallal . Valimiste puhul ka Riigikogusse või maavalitsuste esinduskogudesse hääletasin mina ja kogu perekond ühisväerinna kandidaatidele . <arv>. a. U [ M ? ] . Martna ülesandel kogusin Pärnu käitistes töölistelt allkirju memorandumile valge terrori vastu Eestis . Kuna minu isa kahtlustati kommunistide sõbralikkuses ja ka abistamises , ema aitas ja andis Klement'ile ja O.Künnapuule , kui võimalik oli , üht kui teist , ja selle pärast taheti <arv>. a. minu isa vallandada . Gustavsoni ja teiste kaasabil jäeti vanamees veel kohale , et näidata , et asi pole nii hull nagu seda on räägitud ja et mina elasin oma isa juures riigikorteris , siis otsustasin astuda Kaitseliitu . Kuid juba <arv>. a. linnavolikogu valimistel sügisel ühel koosolekul kus kõneles O. Kask , nõudsin Kaitseliidu summade andmist töötutele . Samal ajal arvati mind Kaitseliidust välja . Isa tagandati ametist <arv>. a. , peale organiseerisin Pärnu Tööliste Ühingut , kus olen sellest ajast peale sekretäriks . Organiseerisin Pärnus ja Pärnumaal ka palju teisi töölisorganisatsioone . Kuuludes E.S.T.P. organiseerisin selles parteis pahempoolset vastasrinda ning olin leppimatu parteikongressidel iga kompromissiga , mis tehti parempoolsetega . E.S.T.P. konverentsil Pärnumaal <arv>. a. nõudsin puhtklassivõitluse rada minna , teised soovisid minna koos Pätsu ehk Laidoneriga . <arv>. a. sain esimese karistuse keelatud koosoleku pidamise eest kr. <arv> ehk <arv> päeva türmi . Samal aastal algas koostöö sm. Tarkpeaga . <arv>. a. korraldasin Pärnus töötute rongkäigu . Vapside liikumise ajal aktiivsusega võitlesin selle vastu ning organiseerisin töölisi ja noori võitlusse selle vastu . <arv>. a. ühisrinde organiseerimisel lasksime koos sm. Tarkpeaga välja ühise üleskutse Pärnumaa töörahvale Pärnu töölisorganisatsioonide poolt . <arv>. a. organiseerisin Pärnu sadamatööliste streiki . Selle pärast mind vangistati ja <arv>. a. koos sm. Tarkpeaga mõisteti vangi <arv> kuuks . Mitmetel kordadel korraldati läbiotsimisi . Nõukogude Liidu saatkonnaga sattusin kontakti kas <arv>. a. või <arv>. a. Sain sealt põrandaalust kirjandust sm. Kljavinilt , mida levitasin . Olen levitanud põrandaalust kommunistlikku kirjandust . Olen annud nõukogude liidu Saatkonnale , sm. Kljavini ja teiste kaudu mitmesuguseid andmeid : nagu Pätsu riigipöörde kohta , sõjaväelisi ja muid . Ka sm. Ismestjevi [ TASS-i korrespondent Eestis ] kaudu andsin andmeid . <arv>. a. koos sm. Jõeääre ja Andreeseniga lahkusin E.S.T.P ning moodustasime uue rühma . Sm. Andreeseni ülesandel organiseerisin põrandaaluse trükikoja , kus koos naise , sm. J. Tamme ja I. Velme'i ( K. Villemson'iga ) trükkisime lendlehti , mida toimetasin sm. Andreeseni ja Abeni kätte ja mida ise levitasin . <arv>. a. vanglast vabanedes koos sm. F. Tammega moodustasime põranda aluse rakukese Pärnus , mille juhtimisel kõik aktsioonid said ettevõetud . <arv>. a. saeveskitööliste organiseerimine ja palgavõitlus , mille pärast sain karistuse — väljasaatmise Pärnus[t ] . Sellest rakukesest kujunes see keskus , mis juhtis Pärnus töölisliikumist . Kust pärast võtsid osa sm. B. Kumm , V. Rea ja J. Tamm . <arv>. a. juuni kuu <arv> päeval sain telefonilise ja telegraafilise käsu , ilmuda Tallinna , mida ka kohe tegin . Tallinnas sain kokku sm. Särega . Teadsin temast juba varem . Ka sm. Lauristiniga oli minul kokkupuutumisi . Väljakutsusid mind sm. Ruus ja Ismestjev . <arv>. juuni õhtul sain kokku sm. Botškareviga , kes küsis minult , kas olen nõus hakkama Siseministriks . Ütlesin , et kui usaldatakse , võtan ülesande vastu . <arv>. juunil sain kokku sm. Šdanoviga , kaks korda ja peale selle sm. Botškareviga . <arv>. juunil oli <arv> kokkusaamist sm. Šdanoviga ja ka Botškareviga ja sama <arv>. juuni õhtul andis sm Šdanov minule ülesande organiseerida öö jooksul miitingu ja väljaastumise <arv>. juuniks . Saades korralduse , asusin seda kohe täitma ning tegin selle teatavaks sm. Särele . Öö jooksul said kõik ettevalmistused läbiviidud nii Tallinnas samuti provintsis ning <arv>. juunil toimus väljaastumine ja võimu võtmine . <arv>. juuni öösel tuli kord maksma panna , mis sai ka minu poolt tehtud . Peale selle oli palju kokkupuuteid sm. Šdanoviga . Sellest ajast peale töötan nende ülesannete juures , mida partei on minule pannud . " <arv> " <arv>. aasta pöördelisel suvel ajakirjanduses ilmunud materjali põhjal tundsid Saraatovi oblasti talupojad M. Unti ära . Selgus , et kodusõja aastail Wrangeli ja P. Krasnovi armees teenides oli M. Unt toime pannud ränga riikliku kuriteo ( rahva varanduse riisumine eriti suures ulatuses ) . Talle langetati tollal tagaselja surmaotsus ja <arv>. juulil <arv> viidi otsus täide , " kõneleb tark raamat.<arv> Kuidas aga asi tegelikult oli , muidugi ei tea . Vaid üks eesti memuarist on kirjeldanud Maksim Undi arreteerimist , seega on tema tekstil eriline kaal . See on ei keegi muu kui meile juba tuntud presidendi kantseleiülem Elmar Tambek : " Siseminister Unt oli omaette tüüp . Energiline ja kõige hakkajam mees Varese kabinetis . Tavaliselt Vares saatis Undi Pikale tänavale õiendama , kui midagi oli liimist lahti . Unt ei olnud kellegi kommunist ei välimuselt ega sisemiselt , kuigi ta sai isegi EK ( b ) P liikmeks . Rõõmsa täissöönud näoga ja tugeva rasvakihis kerega ta sarnanes rohkem lõbusale elumehele kui mornile maailmarevolutsiooni ettevalmistajale ja tegijale . Unt armastas hästi elada , hästi süüa ja hästi juua . Sellest " pahest " ta ei vabanenud ka bolševike ajal. Ta asus elama kindral Laidoneri majja Õllepruuli tänavas ( praeguse Ameerika saatkonna suveresidentsi lähistel Tuvi ja Suur-Ameerika tänavate vahel — A.R. ) , kus korraldas päris ehtsaid lukulluse sööminguid vähjakaelte , linnukeelte ja muude seesuguste delikatessidega ning ehtsate prantsuse veinide ja konjakitega . Unt oli minu arvates karjerist ja mängis kahepaikset mängu . Ta oli bolševike juures eeskujulik kommunist ja antibolševike juures korralik eestlane . Bolševike esimese okupatsiooni ajal oli ta mulle täpseks poliitiliseks baromeetriks . Kui sakslaste ja bolševike vahekorrad olid head , olin Undile seltsimees Tambek . Muutusid need vahekorrad aga teravaks , muutusin Undile härra Tambekiks . Undi juures olime nagu tormivarjus ... " <arv> Tambek , kes töötas Undi juures siseministeeriumi süsteemis apoliitilisel kohal , tundis linnukeelte sõpra hästi . Väga kiiresti sai Tambek tuttavaks bolševike kantseleikeelega . Ses keeles kõneldi aina organiseerimisest , mitte aga tegemisest või rajamisest ( vt. Undi seletuskirja oma eluloo kohta ) . Vaid kümme kuud saigi Unt Töö-Rahvakomissariaati organiseerida , siis aga hakati üht-teist " välja selgitama " : " Maikuus <arv> Unt kadus äkki ega ilmunud enam komissariaati . Undi kadumise päeval , lõunatunnil , kohtasin Unti viimset korda Eesti kindlustuse maja trepil . Unt oli just minemas oma " kolgata teele " . Ta oli näost kahvatu , nagu haige , vaatas mulle imelikult otsa , pöördus isegi ümber ja tahtis mulle midagi ütelda . Lõi aga siis käega , nagu lootusetust väljendades , istus autosse ja sõitis minema . Autojuht seletas , et tema sõidutanud Undi Pagari tänavale NKVD majasse . Sisse minnes käskinud Unt ennast oodata . Autojuht oodanud tüki aega , siis tulnud majast keegi mees ja käskinud tal ära sõita , sest Unt olevat lahkunud juba pool tundi tagasi " teise ukse " kaudu . Undi arreteerimise põhjuste ja edaspidise saatuse kohta liikus Eestis kahesuguseid kuuldusi . Ühe versiooni järgi Unt olevat <arv> a. kinni mõistetud oma luksuslike ning burzhuilike eluviiside pärast . Teise versiooni järgi Unt olevat surma mõistetud seepärast , et vaielnud parteis eestlaste küüditamise vastu . Esimese versiooni allikat tuleb otsida bolševike juures ja teiste oma Undi sõprade ning lähimate inimeste ringis . Eriti kaitses viimast versiooni Undi abikaasa Eestis . Kumbki versioon ei ole õige , nagu kuulsin Lembit Lüüsilt . Undi kadumise põhjus oli palju proosalisem või , kui tahate , palju romantilisem kui ülaltoodud põhjused . <arv> . a. Unt mobiliseeriti Venemaal punakaarti . Ta jooksis Denikini väkke üle ja tõusis seal ohvitseriks . Denikini armee lagunemise järele Unt põgenes Balkanile , kust tuli Eestisse . Eesti ajal Unt oli olnud Pärnu Kaitseliidus . Kõik need andmed olid kantud Undi teenistuslehte ja teenistuskirjadesse . Saanud Varese siseministriks , Unt nõudis kõik kättesaadavad teenistuskirjad oma kätte , hävitas need ära ja laskis koostada uue teenistuskirjelduse , kus puudusid nimetatud kompromiteerivad andmed . Üks endine teenistusleht , nimelt Sõjaministeeriumi <arv>. osakonnas , jäi Undil hävitamata . Ta kas unustas selle või ta ei saanud seda sealt kätte või lootis ta , et ega sealt hakka seda keegi otsima . Ent saatus tahtis teisiti . <arv> . a. algul Moskvas peetud Undi raadiokõnet ja Undi nime kuulis Ukrainas keegi naine , kes seni oli pidanud oma poja isa surnuks . See naine oli Undi seaduspärane abikaasa , kellega Unt oli abiellunud Denikini väes teenides . Õnnelik oma mehe leidmise üle , naine sõitis Moskvasse , et Unt üles otsida . Kui naine jõudis Moskvasse , oli Unt juba Eestis tagasi . Kui naine hakkas taotlema Eestisse sõidu luba , tuli kogu Undi kodusõjaaegne avantüür ilmsiks . Unt olevat mõistetud <arv> a. sunnitööle . Võrdlemisi kerge karistus N. Liidu oludes . Tingitud arvatavasti Undi esinemisoskusest ja tema teenetest E. V. mahamüümisel . " <arv> Juba Jõääre ( kes end väidetavalt kihvitanud ? ! ) elust jutustades muutis Tambek surnud elusateks ja elusad surnuteks . Tegelikult Undiga ei liberaalitsetud . Eesti Vabariigi viimane siseminister Maksim Unt vabastati töölt EK ( b ) P KK protokolliga nr. <arv> ( <arv> ) <arv>. maist <arv>. a. ja lasti seejärel maha . ESTP ja Marksistliku Töörahvaühenduse riigikogurühma liikmena pärib Maksim Unt valitsuselt aru : — " töömuretsemise " ja töötasu maksmise korra kohta hädaabitöödel <arv>. märtsil <arv> ; — töölt vallandatud tööliste kohta <arv>. juunil <arv> ; — Pärnu kahe uute vabrikute ehitusrahade ja tööliskonna kohta <arv>. oktoobril <arv> ; — alkoholimüügi ajutise keelu kohta äreval ajal — <arv>. novembril <arv> ( Eesti Vabariigis oli pea kogu aeg ärev ) ; — vanaduspensioni vähendamise kohta . Vahepealne eemalolek parlamentaarsest tegevusest oli tingitud eeluuurimise all olekust Pärnu arestimajas <arv>. juulist <arv>. juulini <arv> ning türmis istumisest septembrist <arv> veebruari alguseni <arv>. Need jamad sai Unt kaela Pärnu sadamatööliste streigi organiseerimise eest samal aastal . Streigikomitee esindajana kohtus riigikogulane Unt asja uurima tulnud sotsist teedeministri Otto Sternbeckiga , kes andnud karmi käsu , et kui streik kohe ei lõpe , koheldakse vastuhakkajaid kaitseseisukorra seaduse täie karmusega . " Kui streigikomitee liige rkl Unt julges ministrile paar sõna vastata , käratati temale rusika raksatades lauale : " Ega teie pole Riigikogus , kus korda ei ole . Kas teie üldse enam Riigikogu näete , teiega räägitakse teisel kohal teist juttu . " See ennustus täitus õige ruttu ja politsei arreteeriski järgmisel päeval Maksim Unti . Riigikogu on ta siiski veel näinud . " <arv> Katkendid Maksim Undi pikimast parlamendikõnest , milles ta poliitilise kapitali hankimiseks näitab , et tunneb lihtsate tööliste elu eriti hästi : " Kuidas on olukord siin Pärnumaal ? Pärnumaal on eriti suured saeveskid maad leidnud , sest sinna parvetatakse palju metsa . Aga kui me vaatame praegust olukorda , siis sadam on saematerjalist täitsa tühi , mida eksporditi Pärnu sadama kaudu . Tööstus on osalt seismas . Vallandatud on töölisi Vylhuizanis <arv> , <arv>. lina- ja takuketramise vabrikus <arv> , puutööstuse artellis <arv> , R. Strycki mootoritehases <arv> , trükikoda " Oma " -s — <arv> , Saarde põllumajandusühisuses <arv> , as Lihaproduktis Mõisakülas <arv>. Paar nädalat tagasi sattus mulle kätte töötatööliste kaart , mis näitas numbrit üle <arv> inimese . /— — — / Aeg oleks rahvasaadikutel sellega rehkendada . Kui see nii edasi läheb , võib tulla palju halbtusi , rahutused võivad maad leida . Kui Baieri osariigi peaminister omas kõnes juhtis tähelepanu sellele , et praegu on Saksamaal töötatöölisi igal pool , et Saksa keskvalitsuse peaülesanne peaks olema selle kõrvaldamine , aga mitte tääkidega täristamine , sest töötud ei karda kuulipildujaid , siis on selge , et ka meie töölistel , kui nende olukord ei parane , ei tule karta tääke ja kuulipildujaid . " Lavassaare " turbatööstuses on vallandatud üle <arv> töölise . Kuhu panete need inimesed ? Nemad on leidnud ainult ühe kuu jooksul teenistust . Kihnu saarel ei ole praegu üldse mingit teenistust . Kõik laevad seisavad . Inimesed on kodus . Nad ei tea , mida teha . Võtame meie kraavitööd . Mul on väga palju tegemist kraavitöölistega , ja ma pean ütlema , et inimesed ei teeni tõesti niipalju , et selle rahaga ära elada . Ajakirjandus kirjutab alati , et inimesed võivad minna maale tööle , aga ma võin selle kohta öelda , et Pärnu maavalitsuse tööbörsil on küllalt meestöölisi , aga nende järele nõudmist ei ole . Nõutakse tööbörsilt naistöölisi selleks , et neile veeretada meestööliste tööd . Võtame veel ühe ala , nimelt kalapüügi Pärnu rannikul . Käesoleval talvel Pärnu kalamehed said tormi tõttu rängasti kannatada . Pealegi on kalahind langenud ja nad ei teeni peaaegu midagi . Pärnus , kui möödunud talvel oli tööbörsil registreeritud üle <arv> töötatöölise , saeveskis lasti töötada vange . Küsiksin härradelt kodanlastelt , kuidas tahate nende inimeste olukorda parandada , kes tööpuuduse all kannatavad . Kui ei võeta radikaalseid abinõusid tööpuuduse lahendamiseks ette , kui ei võeta mõistust pähe , siis töölisklass peab teisiti talitama . ( Vahelhüüe . ) " <arv> Olgu märgitud , et Undi kõnes mainitud vallandatud töölised leidsid pelgupaiga Pärnu vaestekvartalis , mida nimetati ka Vaeste-Patuste aleviks . Tambeki iseloomustusele – kõige hakkajam mees Varese kabinetis – võiks lisada : ka kõige missioonitundlikum . Tuletagem meelde <arv>. juunit <arv>. Unt oli vähemalt pool ööd linnas ringi sõitnud ja revolteerijaid rahustanud ning Toompea riigilippu kaitsnud . Laupäeval , <arv>. juunil oli ta aga esimene Toompeale tulija . Koguteose " Eesti rahva kannatuste aasta " andmeil oli tal tarvis öösel kinni istunud politseinikke vabaks kaubelda , et nood võiksid jätkata oma kohustuste täitmist . Muuseas , " Uudislehe " andmeil olid tol ööl Undi käes ka tähtsamate pankade välisuste võtmed . Peaminister Vares-Barbarus olevat aga ilmunud tööle viimasena , laias kübaras ja triibulistes pükstes ( nn. " sakos " ) , nagu tõeline härrasmees kunagi . Tema raadiokõne oli lõppenud eelmisel õhtul enne südaööd , seejärel oli ta kohustustest vaba . Ta ei teadnud midagi kallaletungist Sidepataljonile ega väidetavast eos peatunud kallaletungiproovist presidendilossile , millest oma mälestustes kirjutab Tambek . Löö kodanlast , löö " lohele " saba pihta ... Tarapita ! Võib-olla oli riigimehetöö Varese-Barbarusele algul tema kunagiste luulekujundite jätk — ja luuletamine on ju teadagi tegevus , millega kuidagi ei sobi alustada hommikul kella üheksast . Tekkis paradoksaalne olukord , milles vastutuse tegelikust suurusest said pigem aru Undi taolised lihtsad , poolkirjaoskamatud inimesed ; neil oli riigipöördeliste sündmuste mõistmisel tuntav eelis eluvõõraste intelligentide ees . Sellepärast osutus kahtlemata võimalikuks , et Unt vaidles nii paljude eestlaste küüditamise vastu . Puhtpraktiline inimene valitsusest poleks iialgi mõistnud " massioperatsiooni " vajadust . Teha eestlastest nii paljude kuritegude abil nõukogude korra vastased ! Milleks ? ! Unt võis küüditamist ja teisi aktsioone lihtsalt saboteerida , oma tegevusele teadlikkuse varjundit andmatagi . Mõistagi ei protokollitud tema sellekohaseid sõnu ja nende tunnistajaiks võis olla vaid proua Unt . Kui Unt oleks üliaktiivselt tegelenud eesti rahva alistamisega ja isegi omal käel järjest uusi " klikevaenulisi " ja rahvavaenlasi leidnud , küllap oleks võim siis ta vanad patud meelsasti unustanud . Aga asi just selles oligi , et ta pidas end süsteemiga hästi kohanduvaks inimeseks , kes kulisside taga osavalt tegutsedes suudab rahvast tabanud lööki pehmendada ja kergendada . Olla n.-ö. mitme isanda teener . Võib-olla ma ülehindan Undi missioonitundlikkust ja rahvuslikkust , kuid faktidele tuginedes teen ma seda heameelega . Faktide reale võiks lisada Jõeääre ülekuulamisel antud tunnistuse valitsuse teisest istungist <arv>. juunil , mil Unt olevat teinud ettepaneku mälestada end poliitilistel motiividel tapnud siseministri abi August Tuulset leinaseisakuga , mis ka sündis.<arv> Ta arreteerib <arv>. juulil kindral Laidoneri , <arv>. juulil aga president Pätsi . Presidenti püüab ta alguses " kaasa meelitada " , ähvardades , et vastasel korral võib keegi ta elu kallale kippuda ( Tambek ) . Valimiste ajal manitseb ta Jaan Tõnissoni mitte organiseerima vastasrinda : " Miilits oli Valgas vastaskandidaadid kaasa viinud , neid relvaga ähvardades sundinud kandideerimisest loobuma . Seepeale võttis Tõnisson kohe kõne siseminister Maksim Untiga ja küsis , kas siseministril on teada Valga võimumeeste vägivald Riigivolikogu liikmete kandidaatide kallal ja kas selline vägivald toimub siseministri teadmisel ja loal . Siseminister M. Unt vastas : " Valga vahejuhtum on muidugi seadusevastane ja lubamatu , aga Teie , härra Tõnisson , peaksite siiski mõistma , et praegu ei ole mõistlik vastasrinna organiseerimine . " Jaan Tõnisson lõpetas kõneluse lausega : " Meie võitleme eesti rahva õiguste eest kõigi legaalsete vahenditega , niikaua kui meil selleks võimalust on . " " <arv> Maailmapraktikas ei ole kombeks , et vägede ülemjuhataja annab end vangi , eriti veel juhul , kui tal on ligi kuu aega põgeneda . Ülemjuhataja kohus on minna eksiili ja organiseerida sealt vastupanu . Kui võõrväed ujutavad üle maa , olgu kolonel Rebane siin vägede eesotsas , kindral Laidoner aga otsigu läänes uusi liitlasi . Käol puudub pesa , kuhu võiks toetada pea . Novell valitsuse tegelastega Ragisevad püssid turritasid kõrge koolimaja kaheksast väiksemast ja ühest suurest aknast välja . Vastasmaja krobeline sein oli võetud koondtule alla . Nii see käis : lühikesed haugatused , siis jälle ragin , siis kellegi nördimuskarje . Ligi kolmkümmend toru sirutus lahtistest akendest . Kramplikud käed püssilagedel ei värisenud . Siin tulistas korrapidaja abi nooremseersant Laine koolimaja saali kenast kaarjast aknast , seal aga surus vastast reamees Bernhard Johanson , laubal higitilgad suveõhtu kuumusest , hommikul hoolega puhtaks kaabitud lõuapärad pingutusest kokku pigistatud . Aasta valgeimal ööl kaitses väike vabariik end püssitulega , tema seaduskord oli aga seatud silmitsi võõra võimu salakavalate sihtidega . Oldi vastastikku halastamatud , sest teati ette , et leppimine ei ole enam võimalik . Lahing koolimaja eest oli täies hoos . Eesti sõjaväele olid okupatsiooni esimestel tundidel ainult koolimajad jäetud , nüüd aga ähvardas see viimanegi post käest minna . Vaenlane oli kiiresti pugenud autode , sirelite , väravapostide , isegi paari majanurga varju . Peale tulev öö värvis vaenlaste revolutsioonipunased käelindid tumepunasteks , nii et need said lõpuks ruskeiks nagu hüübinud veri sügavas haavas . Kõigil käelintidel leidus lühend RO ( " rahvaomakaitse " ) . Juba oli üks niisugune mees asfaldile sadanud ja lebas seal kägaras . See oli tumedavereline pruunika nahaga , kuulu järgi , nagu hiljem selgus , Brasiiliasse emigreerunud ja sealt hiljem naasnud eestlane . Mõned teised olid oma püssid hirmuga tema kõrvale visanud ja kiirustades taganenud , kuulid peade ümber vihisemas või kõigest jõust jooksvaid jalgu riivamas . Reamees Bernhard Johansoni oli juba lapsepõlves Päärnaks kutsutud . Temal oli lapsepõlv nagu paljudel teistel : ta oli lõbus , punapõskne , hakkaja . Agulipoiss , kes koolis ja gümnaasiumis tundis hinnete kirjust seltskonnast põhiliselt " viit " . Muide , ta ei kuulunud inimeste hulka , kes hoiduvad vestluskaaslasele silma vaatamast , otsekui võiks see vaatamine segada mõttelõnga . Tal oli aval ja selge silmavaade , ta jälgis inimese pilku just nagu midagi otsides sealt . Aga nüüd paistis vaid tema hele juuksetutt aknalaua ja -raami tagant ning ta vaatas üksnes sihtmärke — tema pilukil silm sihtis hoolega . Lausa tulise vihaga sihtis ta vastasele pähe ja rindu , jälgis , kuidas taganesid ja komistasid kaks RO-last , kellest ühte oli ilmselt tabanud Päärn . Ja poiss tundis uhkust , kuuldes oma püssitoru metalset häält , tajus , kuidas terasõõnsus laseb läbi surmavaid läkitusi ohtlikul kiirusel <arv> meetrit sekundis . Ja tundis ka alateadlikku , instinktiivset uhkust sellest , et kuhugi püssikabale on kirjutatud " Eesti Sõjaväearsenal " . Püssiprahvatused olid nüüd harvemad , kõlasid vaid siis kui mõni laup või käsi nähtavale ilmus . Sel hetkel hakkas vastane paremini tabama . Keegi vastasmajade vahelise värava juurest , kes seni ei olnud saavutanud piisavalt head laskepositsiooni , tulistas ühe lasu teise järel akendesse . Klirisesid viimased klaasid ning kümnegrammised terasplönnid vajutasid end sügavalt hoone seina . Lasud muutusid nüüd harvemaks . Tänavaotsast paistis Nõukogude sõjaväemasina nina . Siis teise oma . Ja siis hakkas paljunäinud maa rappuma . Koolimaja ebakindlad kuurid vabisesid , nõrk püssirohusuits hajus hoone ümber . Vene tank näitas oma piklikku lõusta , roomikud lõgisesid ja metall helkis öiselt . Pisike auto hoidis targasti tanki varju . Keegi ei tulistanud enam , sest äsjane vaenlane ei julgenud palju välja tulla . Mehed hoidsid end tagasi , kuni keegi väiksemalt autolt läbi ruupori ühe lause ütles . " Sidepataljon , tulistamine lõpetada ! " kõlas ütlemata rahulik hääl . See oli ilus eesti keel , mis sealt tuli , selge kui siniallika vesi . Päärn otsis silmadega hüüdjat . " Lõpetage tulistamine , " teadustati aeglaselt . " Siin uue valitsuse sõjaminister Rotberg . Valitsuse otsus on Eesti armee arusaamatuste ära hoidmiseks ajutiselt desarmeerida . " Mehine hääl kordas seda uuesti , kuni väike lahtine auto jõudis maja ette . Tank jäi veidi kaugemale . Lisaks neile lähenesid kaks suurt veoautot , pilgeni punaarmeelasi täis , kõik laskevalmis püsside ja automaatidega . Eesti sõdurid kadusid akende juurest . Selleks korraks oli lahing lõppenud . Koolimaja uks avanes aeglaselt . Samal ajal astus autost välja kindralmajori mundris lühike punapäine minister . Otsekohe astusid kõrge saabuja juurde kaks äärmiselt räsitud , otsekui vette kastetud RO-last . Nad jäid temast viisaka poolsammu võrra tahapoole . Neist mööda , surmavalt haavatud tunnimehe juurde tormasid sanitarid . Ministrile lähenes pataljoni korrapidaja lipnik Feldmann , tõmbus valveseisangusse ja raporteeris hoogsalt : " Härra kindral , lubage ette kanda . " Härra kindral noogutas . " Kannan ette , mõnikümmend minutit tagasi algas siin kallaletung meie uuele kasarmule tundmatute tsivilistide poolt . Tunnimees lasti maha , avasime akendest vastutule . Kandis ette pataljoni korrapidaja lipnik Maripuu . " " Vabalt . Korraldage kõigi relvade kiire ära andmine . " Maripuu pöördus pärast rivistumiskäsklust poiste poole , silmad iseäralikult hiilgamas : " Kaasvõitlejad ! Olite mehised , vabariik jääb teie tänuvõlglaseks . Kuid vastupanu on mõttetu , sest Punaarmeega seob meid sõjaline pakt . Sellepärast käsin kõik relvad siia murule ritta panna . " Noruspäi kõnniti nüüd näidatud kohani , kus iga sõdur oma püssi ohates maha pani . Punaviisnurklased hakkasid neid kingitusi pikkamisi üles korjama . " Kuradid , " ütles Päärn päris valjusti , kuid laskude teravast kõlast huugavad kõrvad ei kuulnudki teda . Tunnimees avas kanderaamil veel korraks silmad , kuid oli juba silmnähtavalt " ära " . Päärn otsis rivist autojuht Männikust , kuid veendus kohe , et see oli asjatu : sohver toodi alumiselt korruselt ja mitte omal jalal . Autosse panemisel kopsatasid tema elutud käed vastu maanteekruusa . Hoolimata ohtudest , mis öös veel võisid varitseda , magas Päärn sel ööl tumedat , rasket , unenägudeta und . Ent nagu on kombeks heas majapidamises , kus võõrad on sorimas käinud — võidetud lahingu järel käisid seal RO-maidad — vaatas ta kõigepealt oma tagasihoidliku sõdurikummuti üle , veendumaks et kõik ta asjad on ikka alles . Kõigepealt silus kõige kallimat , mis tal üldse oli : fotot purskkaevu veerel lopsakas maastikus istuvast heledapäisest neiukesest . Noor daam oli rõivastunud laia lepatriinutäpilisse puna-musta seelikusse , ta oli oma kulmud kõrgele , veidi sõjakavõitu tukani tõstnud ning tema suunurkades väreles üllatus ühes hajameelse kõiketeadjaüleolekuga , mis mõnede veetlevate ja armastusega kindlustatud piigade juures tavaline . Neiu käsi oli suunatud tema taha , mingi kõrge marmorkuju poole , see pehme käsi kaardus tahapoole nagu hakkaks murduma . Selles poosis meenutas tundmatu neiu impressionistide piltilusaid modelle , kes on ühtaegu madonnad , baaridaamid ja tantsijannad . " Anni , " pomises Päärn ja lisas hardal sosinal , nagu annaks ta mingit vannet : " Anni . Lõpmata naiselik . Tulistasin kodupinna pühaduse ja sinu eest kah . " Tema sõnad said sosinaks , sosin vaevu märgatavaks suuliigutamiseks . " Kägu muneb ikka teiste lindude pessa , " õiendas üks lahingusuitsust pruunikas ja tedretähnidega sõdur . " See on temal kohe sihuke reegel . Ja nõnda tulevad ka venelased teiste rahvaste külje alla elama . See on neile jõle popp , kui saab abielluda välismaalasega . Nad näevad heameelega võõrast oma külje all ja ronivad meeleldi tema pessa . " Tol korral sellest rohkem ei räägitud . Siis aga jõudis kätte sügis ja Päärnal oli õnnestunud lõppevast Eesti sõjaväest demobiliseeruda . Tal käis isu ülikooli järele , kus neiu juba õppis . Anni korraldas Päärnale " lahtiste uste päevad " , võttis ta ühele pidulikule aktusele kaasa . Nõnda sattus lihtne sõjamees valgete pluuside , sukapaelte ja pärlmutterkraede maailma . Kõrgkool , kuhu nad suundusid , oli aga ülimalt maskuliinne , see tähendab , et üle üheksakümne protsendi üliõpilastest olid meessoost . Anni ja Päärn sisenesid meesüliõpilasi täis auditooriumi , kus iga hetk pidi kõnelema seltsimees Maksim Unt — töö rahvakomissar . Päärnale see esineja sobis , sest ta tahtis palgest palgesse näha inimest võimu juures . Vähemalt näis ta seal olevat . Niisugune kogemus võis elluastujale väga kasulikuks saada . Ema oli noormehele kaua kapis olnud halli rätsepaülikonna selga usaldanud , Anni aga kandis sinisetriibulist kooliseelikut . Ta silmad olid auku vajunud , ta tundus väsinu ja haprana . Vaevalt jõudsid nad istuda , kui kõnetooli ilmus pikk soliidse rahuliku olemisega kiilaspäine mees , prantsuspärane naeratus huulil . " Andresen , " arvas Päärn . " Ta ei ole mingi Andresen , tegemist on Maksim Undiga , töö rahvakomissariga , " vastas Anni sosinal . " Elukutselised revolutsionäärid on kõik veidi ühesuguse olekuga . " Unt kõneles kuivalt ega naeratanud . " Mu nimi on Maksim Unt ja ma olen näinud küll ja küll revolutsioonilisi ümberkorraldusi meie maal . Võib öelda , olnud neis vahetu osalinegi . Teie kui tulevaste inseneride osa meie ühiskonnaelus ei ole võimalik alahinnata . Kõnelemine teile paneb mulle kohustuse ütelda just praegu midagi niisugust , mida te kusagilt mujalt ei kuule . Niisiis , asja juurde . Nagu te teate , panid kaukamehed seni <arv>%—<arv>% töölise töö väärtusest seni oma taskusse . Tööline ei suutnud oma tulusid suurendada omal algatusel . Uues ühiskonnas ei ole kapitaliste , kuid tootmise juures peab kokkuhoid , eriti materjali kokkuhoid olema endiselt enesestmõistetav . Kahjuks tean treialeid , kes treivad kuuse-ehteid ja kapi käepidemeid , malenuppe jne. lihtsalt oma kodu jaoks . See aga on riiklike metallivarude raiskamine . Meil on vabariigis vaid <arv> tonni utiili-vanarauaressurssi . Selle raiskajad ei saa uues ühiskonnas olla usaldusväärsed . Enam heaperemehelikkust , seltsimehed ! Nüid teiste asjade juure . Kui asute tulevikus juhtivale-suunavale tööle , siis järgige palun modern tootmise põhjusmõtteid . Detailide kohale toimetamine laost sujuvaks . Selleks kasutage konveierimeetodit . Vajalik detail olgu tööpingi juures punktipealt . Teine reegel : iga töölise töökoha juures olgu vähemalt kaks panipaika prügi tarvis . Kolmas reegel : kui tehasesse jõuab uus põlvkond stantse , jälgige , et need sobiksid samadele alustele , mis eelmisedki . Ja lõpuks , neljas reegel — kasutage mitmesuguseid fiksaatoreid , mis vabastavad opraatori vajadusest pidevalt polte ja mutreid kruvida . " Unt pidas pausi . Saali jahedusest hoolimata olid ta laubale ilmunud ka pärlisarnased higipiisad . " Ja mis kõige olulisem , " lõpetas ta , " teha oma tööd targutamata ja vaikides , arukalt . Ainult nii saame hakkama Nõukogude Liidu rahvaste vennalikus peres . " Hallipäised ja nooremad parteilased presiidiumis vangutasid päid : Untis ei olnud ju kröömikegi agitaatorit ! See kägu on nüüd küll valesse pessa munenud . Niisugust torumehejuttu võis ju ajada mistahes tööline . Aga et rahvakomissar räägib midagi niisugust — seda polnud ju varem lihtsalt nähtud ... Kõige nooremate parteilaste näojooned olid karmid ja otsustavad , ninad idealistlikult sirged ja lõuad ettepoole suunatud . Kõik kandsid lipsuta pintsakuid nagu puussepp Erich Kadakas , kes Pätsilt poliitiliste vangide vabastamist nõudmas käis . Nende pilgud lausa torkisid tagasihoidlikult kõnepuldist taandunud Unti . Esineja sai õige nõrga aplausi . Kuid kiiduavalduste suurus oli niikuinii suhteline . Prorektor hakkas õppeplaanist rääkima ja Päärn lubas Annit kohvikus oodata . Kui palju säravat parketti ja sambaid siin leidus ! Poiss ostis mõtlikult vorstileiba , kuid ei puutunud sellesse enne Anni tulekut . Kohvik tühjenes . Peagi jõudis tüdruk sinna ja Päärn tundis , et kusagil südame põhjas on ta talle veidi kadegi — noor daam oli tarkusetemplis lausa omainimene ! Anni sättis kelluka moodi pihikuserva ja istus . Päärn tahtis talle demonstreerida oma poliitilist haridust . Kraamis kusagilt välja suvise ajalehe arhiivist võetud ja publitseeritud materjaliga Johann Laidoneri kohta : kuidas valitsus oli vähendanud ja lõpuks hoopis kustutanud kaitseväe juhataja vekslivõlgu . Dokumendid , mida eelmise valitsuse ajal rangelt saladuses hoiti , olid nüüd paljastatud . On selge , et see ei saanud toimuda ilma siseminister Undi loata . Mäletati Undi ministriaega : mees oli võtnud kõik arhiivid oma kontrolli ja lausa isaliku hoolitsuse alla . Päärn näitas Annile paberit , kus valitsus garanteeris , et kui Pikalaenu Pank loobub nõudmisest kindral Laidoneri vastu Vabariigi Valitsuse arvel . Tegemist oli aktsiaselts Eko võlaarvega summas Kr. <arv> <arv> ning K. Lauseni ja kindral Laidoneri arvega saldo <arv>. detsembril <arv> miinus Kr. <arv> <arv>. Laidoneri kohustati " tähendatud kohustuste katteks " tasuma üksnes <arv> <arv> krooni ja sedagi vaid <arv>-krooniste sissemaksetena , nõudmata intresse . Nende tähtsate dokumentide juurde paigutas ausameelne " Kommunist " veel kellegi M. Sanitari kommentaari : " Kui teras mujale läheb , siis ei saa sellest alasit teha , peab tegema mõõga . Kui aga mõõkagi teha ei anna , tehakse pisike nõel ja kui seegi välja ei tule , siis tehakse lihtsalt vette üks väike " sussdi " . Nõnda sussitati ka kindralihärra võlad ära , sest miks peab lugupeetud sõjakangelane nende maksmisega ennast vaevama , " kui selle jaoks on ju ometi olemas riiklikud institutsioonid . Päärn rääkis sellest kõigest Annile väga põhjalikult , ja paistis , et neiut asi huvitas . Poiss palus tüdrukut endale appi , et ta aitaks naiselikust loogikast lähtudes mõista , kuidas sõjasangar küll nii madalale laskus , et hakkas end veksliafääridega määrima . Laidoner suvatses ju lasta oma majanduslikud möödalaskmised Eesti maksumaksjal kinni tampida . " Vaata kui imelik , Anni , et meie armastus just nii pöördelisele ajale sattus , " ütles Päärn . " Riigid tulevad ja lähevad , aga rahvas — nende alus , jääb . " Ja peale väikest arupidamist : " Võib-olla olid Laidoneri veksliafäärid õigustatud — mine tea , mis kinnisvara selle raha eest osteti ja kuidas see meie riigile kasuks tuli . Meie riiki aga ei ole enam ja see on kõik . " Maksim Undil oli möödunud kolm-neli-viis ( isegi kuni seitse ) rasket ülekuulamist , kõik erinevate uurijatega , kuid midagi tarka või uurimist edasi viivat ei olnud ta ikka veel öelda suutnud . Ta oli näoga seina ja seljaga uurija poole , et ta oma endiseid töökaaslasi-tšekiste ära ei tunneks . Talle püüti selgitada , et ta on kommunistide ridadesse pugenud reetur . Pandi ta peadpidi paraskisse ja peksti mitmeharulise piitsaga , magada lasti vahel tunnijagu ööpäevas . Undile anti nuusutada koramiini , mis on nikotiinhappe dietüülderivaat ja mille keemik dr Hoffmann <arv>. aastal avastas ühe väikese rukkipõllu taimeparasiidi peas . Mõistagi olid kõik meelemürgid olemas ka NKVD arsenalis . Niisuguste lõhnadega kaua vastu ei pea . Uurimisaluse kehast lasti ka läbi elektrivoolu . Ta kannatas selle kõik vapralt välja , jäi üsna külmaks ja väitis kangekaelselt , et ta on süütu , et ta on maailma ausaim kommunist ega tea mingisugustest salasepitsustest midagi . Ta mõtles tuttavatele , kes veel vabadusse olid jäänud . Siis ilmusid tema näkku väga paljud kortsud . Harilikult pole nii hulgaliselt kortse ühelgi neljakümne ühe aastasel inimesel . Kuid Unt muutus kribuliseks nagu pargitud nahk . Erinõupidamine määras Undile mahalaskmise ühes kõigi õiguste kaotamisega . Eksministrit aga ei lastud kohe maha . Alles mõne päeva pärast viidi ta , habetunud ja kõhn , kinnisesse halli furgooni . Kuigi kevad oli täielikult oma õigustesse astunud , leidus elu viimases kongis siiski küllalt jäist niiskust . Sealsamas tema kõrval konutas veel kaks seltsimeest . Üks oli teadvuseta ja oigas ning tema kohta midagi olulist teada ei saanud , teine aga oli endine kommunaalmajanduse rahvakomissariaadi töötaja , kes oli endale lubanud " klikevaimulisi " väljendusi . Unt ja tema seltsimees tulid metsalagendikul maha . Just seal nad maha lastigi . Puud kohisesid , õied ja püssirohusuits lõhnasid teineteise võidu , teineteist oma lõhnaomadustega üle trumbates . Loodus tärkab ja inimene ei taha surra , ta tunneb , kuidas süda tuksub ja käed liiguvad . Kusagil eemal mainivad tšekistid tema perekonnanime ja seegi tundub nüüd armsam kui kunagi varem . Heinamaal on auk ja selle kaldad liiga järsud . Nende ümber levib noore , alles küpsust saavutava heina lõhn . Augus on veriseid mehi , pandlaid , metalli , raudrohtu , timuteid , kruusa ja liiva . Mingi mehe suur pea jonnaka lõuaga on keeratud ebaloomulikult viltu . Unt seisab näoga augu poole ja teab , et püstolite laadimiseks läheb veel aega . Teine ministeeriumiametnik nutab , on transis . Kõigil on käed kinni seotud peenikese traadiga , nii peenikese , et vaid käte punsunud nahk tunnistab selle traadi teravust ja tugevust . Augus on suur laipade virn . Pole enam mingit vahet , kes mingisugune inimene oli , laipadena on nad kõik ühesugused loppis . Näod on kõigil pilves , keegi ei naerata ja juba on uuedki hukatavad valmis sulanduma nende hulka . Nad on valmis astuma ühe sammu alla , auku . Ka Unt on valmis seda tegema . Tema jalg on juba õhus , ta ootab lasku kuklasse . Kusagil hauguvad kurjad koerad , kes samuti ei vaata hea pilguga vangide kohesele mahalaskmisele , nad tahavad enne rebida , liha proovida . Niisuguse ebakindla ja hajuva pildiga maailma lõpetab Maksim Unt . Pilk koertele , pilk püstolilaadijatele , pilk mustale mullale täpipealt augu äärel — need on tema viimased sammud ja viimased mõtted . Pärast ajusurma ei tule enam teadagi ei samme ega mõtteid . Käed ettepoole , jalad täiesti lõdvad , kõht tagasi langemas . NKVD arst võis vähemalt selle hukkamise kohta kirjutada täiesti positiivse iseloomustuse : kõik läks nagu kellavärgis , vigadeta . Iga hukatava teadvuses väike plahvatus ja valguse kustumine . Veri pritsib . Püstolikukk ei ole päriselt tagasi paiskunud , seda peab veel kohendama . " Meie oleme näinud , et kaovad väikesed ja suured riigidki , kaovad valitsused , üksikud juhid , ent rahvas kui riigi sisu ja tuum jääb . /— — — / Kes on sündinud eestlaseks , see ka jääb selleks — ükskõik missugustes olukordades . /— — — / Meie kõik oleme patrioodid ja armastame oma maad ja rahvast kui meie iseseisvuse alust ja tuge . Meie rahvas ei ole nii suur , et võiksime sellele korralagedusega kaotusi ja kahju tuua . " Vares-Barbaruse raadiokõnest " Eesti rahvas on terve ja kaine " Aprill <arv>. Punaarmee pommitab Pärnut ja Viljandit . Rahvas jõuab kiiresti äratundmisele , et venelased viskavad pomme küll äärelinna , kuid linna keskele mitte . Kohe tekib ka kuulujutt : Viljandi on dr. Varese kodulinn , Pärnu aga koolilinn . Küllap on dr. Vares keelanud punalendureil neisse linnadesse pomme visata . " Niipalju tal vaesekesel , tähendab , siiski võimu oli , " arutavad " asjatundjad " . See on kahjuks vale . <arv> . aasta juunivalitsusse kuulusid mehed , kes soovisid päästa , mis päästa annab . Eestlased võõrvõimude struktuuriüksustes — see on omaette teema . Lahingus Durbe järve ääres ( Leedumaal ) <arv> oli nii kitsas tee , et ratsudega läbi ei pääsenud . Pidi sadulast maha tulema . Jalameesteks keeldusid hakkamast Taani kuninga vasallid ja mõned orduvennad . Eestlased seadsid ülemjuhataja fakti ette , et ratsudelt peab maha tulema kogu vägi , mitte ainult üksikud erandid . Eestlaste soove võeti kuulda , sest nad olid head sõjamehed . Niisiis maadligi hiiliv vastupanu juba rahvuse algusest peale ! Ent kunagi ei ole eestlaste passiivses , võõrvõimude poolt aktsepteerituna nn. sisemises ja pooleldi märkamatus vastupanus jõudnud kõrgetele võtmekohtadele nii nõrku isiksusi kui Johannes Vares-Barbarus ... Vabariigi presidendi asjaajaja ja asjadevalitseja Elmar Tambek palus peaminister Vareselt heaperemehelikku suhtumist Kadrioru lossi . — " " Ma otse vannutan teid , hr doktor , kui kunstiinimest , olge heaperemehelik nende vastu ! Sest Eesti Vabariigi President vajab neid ükskord jälle . " Vares oli püsti tõusnud . Mulle jumalagajätuks kätt andes ta lubas : " Olge mureta , hr Tambek . Mina teen teie palve oma südameasjaks . " Tulin ära . Varese käesurve oli väga lõtv . Sellest mehest ei olnud suurt asja . Kahtlesin väga , kas ta suudab oma lubadust pidada . " <arv> Omapärane seisukoht Varese ja tema tegutsemismotiivide kohta oli suursaadikul Moskvas August Reil , kes pidas tarapitalase õiglussõnumit vemmalvärsikesteks . Et kui luuletad , siis oled tingimata üks igavene vemmal . Eesti üks asjalikumaid poliitikuid ei pidanud vajalikuks kunstnikuhinge avalduste mõistmist : " Vares oli niihästi mulle kui presidendile isiklikult peaaegu täiesti tundmatu . Ainus asi , mida me teadsime ja mida vast ehk võis teataval määral lugeda tema poliitiliste vaadete ja sümpaatiate näitajaks , oli see , et ta oli vahete-vahel avaldanud epigramme ja muid vemmalvärsse , millistes ähmasel ja segasel kujul peegeldus midagi vasakpoolse radikalismi taolist , mis oli moeasjaks ühes väikeses kirjanduslike boheemlaste ringikeses . Keegi ei olnud neile poliitilise värvinguga enda-väljareageerimistele vemmalvärsside kujul erilist tähtsust omistanud . Neid peeti üldiselt ilmsüütuteks veiderdamisteks , millistega Vares-Barbarus ja mõned teised sama sorti luuletajad olid püüdnud tähelepanu äratada ( épater le bourgeois ) . Mõte , et temal võiks mingi ühendus olla kommunistide urgitseva põrandaaluse tegevusega , näis lihtsalt fantastiline olevat . Sellepärast jäi tõeliseks mõistatuseks , mispärast just see mees oli välja valitud uue , " sovjetisõbraliku " valitsuse juhiks Eestis . Nõupidamisel peaminister J. Uluotsa ja sõjavägede ülemjuhataja kindral J. Laidoneriga kella nelja ajal pärast lõunat , millisest nõupidamisest president palus ka mind osa võtta , iseloomustas esimene , kes Varest üsna hästi tundis temaga gümnaasiumis ühes klassis olles , teda kui edevavõitu isikut , kelle käremeelsust keegi ei olnud kunagi tõsiselt võtnud . Maha arvates see tema nõrkus , oli ta peaministri arvates üsna korralik inimene ja lojaalne kodanik . Ta luges ettekujutamatuks , et see mees võiks teadlikult ja tahtlikult töötada ses suunas , et aidata eesti rahva suveräänseid õigusi ja rahvuslikku vabadust hävitada . Kuid ka peaminister ei suutnud ühtegi seletust leida , mispärast just see mees oli Moskva poolt välja valitud selleks , et teda " sovjetisõbraliku " Eesti valitsuse etteotsa seada . Kuid olgu kuidas tahes , sellest ei saanud juttugi olla , et keelduda Ždanovi soove täitmast . Varese nimi oli üles kerkinud siis , kui president oli Ždanovit informeerinud oma kavatsust teha minule ülesandeks uus kabinett moodustada , tuues lühidalt ka selle valiku põhjused . Ždanovi vastus oli olnud , et hr Rei kandidatuur ei ole praegu vastuvõetav . Kohe selle järele oli ta Varese nimega välja tulnud . " <arv> " Värsid surevast tütarlapsest " ja teiste Barbaruse meistriteoste vemmalvärssideks pidamine näitab palju eelkõige Rei sisemaailma staatikast . Murdumatum kui <arv>. aastal oli Vares kooliajal . Tsaariajal olid kõik üllatunud , kui ootamatult kerkis päevakorda tema Pärnu gümnaasiumist väljaheitmine . Vares tõlkis noortepärasele kooliajakirjale " Molodaja Zizn " Nietzsche artikli . Keegi pidas seda liiga uuemeelseks ja nii sattus ajakirja esimene number kellegi kõrvalise käest poliitilise politsei kätte . Ühel hommikul teatas gümnaasiumi direktor õpetajate toas , et õppeosakonna kuraator on Pärnusse jõudnud , et isiklikult toimetada juurdlust . Põrandaaluses õpilaskoondises , kes ajalehte välja andis , oli omavahel tülli mindud ja asjast seega sandarmitele teatatud . Vahepeal oli poliitilise politsei ülem Riiast käinud kohapeal ja asja kui lapsikuse lõpetanud . Lubamatuna paistis temale vaid lehes olev märkus , et Pärnu tütarlaste gümnaasiumis kasvatatakse hoori . Ometi ei lõppenud asi sellega ning kohale ilmus õppeosakonna kuraator ise . Õhtuks kutsuti kokku pedagoogikanõukogu . Kuraator võttis sõna esimesena . Mees ütles , et ehkki poliitiline politsei ei leidnud süü tunnuseid , ei tohi pedagoogid sellest siiski nii kergelt mööda minna . Karistamiseks esitas kuraator kolm õpilast . Süüdlasi iseloomustas ta nii : esimene — sakslane – hakkanud nutma ; teine — juut — keerutas välja ; kolmas — eestlane – aga karjus väga kangekaelselt : " See on minu veene ja minu idee ja mina olen selle kirjutanud . " Nii jäi eestlane kõige suuremaks süüdlaseks , kelle range karistamise suhtes ei saavat olla mingit kahtlust . Tema koht ei olevat enam ei Pärnu gümnaasiumis ega üheski teises Vene impeeriumi koolis . Ometi sai Vares , pärast suuri hingelisi heitlusi , veel ka ülikooli , kuid eesti ülikoolis pole ta iial õppinud . Arstiteaduslikke aineid anti paremini Kiievi ülikoolis . Ta hakkas sotsialismi uskuma niipea , kui see <arv>. aastal nähtavale ilmus . Tema ülikeerukalt värsistatud mõtted polnud lõppkokkuvõttes muud kui poleemika iseendaga : kas sotsialism pannakse siin- ja sealpool piiri kehtima või mitte ? Neist uskujaist oli kirjandusmaailmas mõjukaim Louis Aragon ( <arv>—<arv> ) . Üksnes eesti kommunistid ei suutnud esialgu piisavalt hästi hinnata Varese valitud revolutsioonilise poeedi teed ( vt. Otto Rästas " Põrandaalused " , lk. <arv> ) . Vasakpoolsete poeetide suurimaks komplimendiks üksteisele oli vihje " aragonismidele " . Semper kirjutas Barbarusele <arv>. aprillil <arv> : " Raske südamega kiirustan Sulle vastama . Asi puudutab just Sinu " aragonismi " . Nähtavasti Sa ei kujutle hästi olukorda , mis " Loomingu " ümber on tekkinud , kui nüüd saadad avaldamiseks kasvõi ainult luulelised võrdlused sirbist , vasarast ja viisnurgast . Küsimus ei ole mitte uutes kallaletungides minule rahvuslaste poolt , mis jumal-teab kui tähtsad pole , vaid palju enam , ehk otsesõnu öeldes " Loomingu " olemasolus . " <arv> Mainitud sirbist ja vasarast oli juttu Barbaruse luuletuses " Vabakevad <arv> " , millest loeme : " et veren viisnurk , sirp , — sest vasar , / ning maailm suurim ääs ja alas , / kun vormin teoseks iseenese . " ( ilmus kogus " E. V.-r " ) . Sirbi ja vasara motiive on Barbarusel niihästi varem kui hiljem , ent selle konkreetse luuletuse lükkas tuttav toimetajahärra tagasi ( " Sinu vereliblede koostis esitatakse asitõendina ja seda kasutatakse " Loomingu " vastu " , kirjutab Semper sealsamas ) . Rahvuslaste Liit ründas Semperi " Loomingu " toimetamist eriti teravalt alates maist <arv>. Lisaks vasakpoolitsemisele oli Varesel " teine pool " – mugav kodanlaseelu , millest on olnud väga palju juttu nii pagulasajakirjanduses kui ka Eestis taasiseseisvumisajal ( väga hea töölise kuutöötasu kippus kriisiajal <arv> krooni kanti , samal ajal maksis Vares ainuüksi oma Pärnu maja eest üüri <arv> krooni kuus ) . Et ta oli rahva hulgas hinnatud , siis Vabariigi mõnitamist talle eriti ette ei heidetud , teda ei süüdistatud kommunismis , samuti puuduvad andmed , nagu oleks teda pidevalt ja järelejätmatult jälginud polpoli agendid . Vares tuli võrdlemisi lihtsalt elust läbi , kuid tema raskes iseloomus peitus raskepärane seksuaalne ego , milles tähelepanu oli iseendal kui ihaldusobjektil : " Sääl tuli meile vastu , ühe jala peal liblikkergelt keksiden , poeet Johannes Barbarus — suur karvane mees , oma roosat lillelist ihu igale vastutulijale anduva naisena <arv> marga eest pakkuden . Seesinane lummutis ... " <arv> Seda on võimalik võrrelda ridadega Barbaruse " Vahekordadest " : " Oo , ostke ka mind , luuletajat-meest , / kodanlised daamid , oma hinge lupanaariumi , / kui haruldast taime te sydameakvaariumi ! " . Barbaruse " Fata-Morganas " kriipsutatakse ihade nautimist ju otsekohe alla . Seejuures meedikule kohaselt , väga suure füüsilise tajutavusega : " Kuis õnnes võrratu , kui saan , mu Monna-Liisa , / Su rüppe pitses' ( s.t. pitsides ) peita rõõmupiisa . " <arv> Mitte ainult Kingissepp ja Rästas ei pahandanud siurulaste ja tarapitalaste erootilise loomingu peale . Peagi kirjutas keelemees Johannes Aavik , kes ka ise tarapitalastega läbi käis ja muuhulgas oma artikleid " Tarapita " albumis avaldas : " Et seesuguse erootika esilepuhkemine meie luules sündis just sõja ajal , siis on see kõige taunitavam nähtus . Mõtelge ometi : keset pingutusi , viletsusi ja hädi ... — nemad laulsid oma erootilisi elamusi ja naudinguid , omalt poolt veel tõstes ja edendades sõja-ajale omast lodevust ja rikkumust . " <arv> Jah , mis see siis lõpuks oli ? ! Lõpetagem Aaviku mõttekäik : see oli viide Üliinimesele : mina , ecce homo võin laulda ka siis , kui Surm peab lõikust , keegi ei suuda seda takistada . Barbaruse ja Semperi eeskuju oli Huysman ( kulla- ja hõbedapillerkaari " A rebours " autor ) , rafineeritud naudingute ülistaja . Selles loomingus oli midagi , mis otsekui sundis nartsislikkusele . Barbarus oli oma aja laps ja see aeg käskis pärast ipriidipilvi rindel kaevikute kohal mõtelda peenetele daamidele ja lõhnaõlipilvedele . Veel kord võeti kilbile deviis " Ilu päästab maailma ! " ega tehtud vahet , oli see siis segipaisatud , dadaistlik ilu või range kubism . Metsikusteks peeti igasugust vägivalda , välja arvatud revolutsioonivõitlus , eriti just Venemaal . " Mis see on ? Kas vahest midagi pärvärsi ? Huysmanliku naudingu siin sulgen värssi . Puuduten ta kuuma kaela , käsivarsi , kallistaden seda ihu kirglist , kõhna , jäänd mu peole nahast , higist , juustest lõhna , mille sean on odöör Coeur de Violette . Haistan sellen seon aroomitsevat kätt . Meeli valdab enne tundmatu akkord : Seda lõhna tahaks tajuda veel kord ! Mis see on ? Ma rahun paigal olla ei kärsi . Pean pärvärsi tunde üle kandma värssi . " Johannes Semper " Lõhnade akkord " <arv> " Olen armukade vahel : nahk , riie , metall katab naise , langeb ümber ta kaela . Ah oleksin mina see siidpehme sall , käed moodustaksid kallistava paela . Jään seisma : daam — automaat , mannekeen , vaateakende šarm — Kolombiina mu een äkki , — olengi õrn Arlekiin , ah , muus , jäta järel' , ära piina . " " Elu koosneb vitriinest , vaateakendel hing : pesu — tundmused õrnad , mehe igatsus — kleit meeleoluks naise jalal muutub kuldblond king , siidsukk uvertüürina kuulutab reit . Bluus — kerge siidpilv , samet — peopesa kuum ümber piha , ümber võpatava rinna . Ainult riietet kohal on väärtuslik tuum , ainult katte all väärib oma hinna . " " Johannes Barbarus " Vitriinid öös " <arv> Ta oli hellitatud ja äärmuseni egotsentriline , samas Euroopa arenenud riigi tüüpiline kodanik , kes isegi sõja ajal mõtles armastuse õrnusest . Huvitav on Varese luulet võrrelda mastaapsema loojaga , kelleks oli Richard Roht , " Üksinduse meeleolude " ( <arv> ) dekadentlik salongikunstnik . Rohul on samalaadsed " valged unenäod " nagu Barbarusel või Karl Ast-Rumoril ja temagi hakkab hiljem otsima ühiskondlikumat tõde , mis kuuluks ainult talle enesele . Kõigil kolmel on ühiseks ideaaliks kahvatu , pika katmata kaelaga naine , kelle salongist viiks kangelase tee suurte tegudeni rahva päästmisel . Vares kirjutab oma varajases kangelaslaulus , mis kannab endas märki pikaajalistest mõtisklustest soomeugri ürgkangelaste üle : " Käind läbi maad , küll kiskjana ürglaantes Ma luurand saaki — hirve , nõtket naist : ehk tuleb ootamata metsa salaradu , see kaval vingerdaja — põgeneja madu , — Ehk tabaks looma , suruks maha vaist , Naispaind'va keha , — pöörlev himu soontes ! ... Selg küürus , adra taga käinud vaevas , Ma palehigis saavutanud söögi , Käind tapperina sõjalaste reas , — Rind tugev kilbis , kübar raudne pääs ; Kui tulin — tõrjund vaenuliste löögi , Mind ootsid naiste käed , kui laht'ne õnnetaevas . " Johannes Barbarus " Fata-Morgana " <arv> Tema loomingut lugedes veendume , et lausa väga paljud Varese luulekujundid on pärit meditsiinist . Vares oli elukutseline halastaja . Palju andmeid kõneleb sellest , et väga vaestelt patsientidelt ta raha ei võtnud . Gulliveri' " Laputa " eeskujul luuletab ta naist kirjeldades : " kui nad tahavad näiteks kiita naise või mingi looma ilu , nad kirjeldavad teda rombide , ringide , parallelogrammide , ellipsite ja teiste geomeetriliste terminite abil või oskussõnadega , mis on võetud muusikast . " ( " Gulliveri reisid " ) Sügavalt haritud ja väga lugupeetud inimesena läkski Barbarusel päevast päeva matemaatikat vaja , sest lisaks arstipraksisele oli tal veel ka leiutaja-ratsionaliseerijatöö . Ta püüdis meditsiinilise abi andmist veelgi enam lihtsustada , leiutades uut tüüpi pleuramõõduaparaadi.<arv> Tänu oma arstiametile tundis ta oma tulevast naist , keda ravis Narvas , Vabadussõja lahingute vaheajal . Ta kirjutab <arv>. aasta " Odamehes " ( <arv>/<arv> ) sõja õnnetusi ja häda naise ilule vastandades ehtbarbarusliku luuletuse " Preili Siuts'ile " ( kannab seal veel uhket ja armastatud neiupõlvenime Ille ( Emilie ) Roode ) : " Ma tulin sõjakeerus Narva ... Käes hilissügis , pargid a'avad karva , teed soppund jooksvad orgu , tõusvad mäkke ja kõrgilt vahib kallaste graniit , kui kaugel mürtsub , raksub dünamiit , kui rutul mehed tegevasse väkke . " Põnevusjutt Barbarusest Mis on tagantjäreletarkus ? " Juba palju , palju aastaid tagasi aimasin ma , et korralikust tohtrist saab riigikukutaja . " <arv>. aastal sõitis Pärnus ringi päris ohtralt taksojuhte , kellest Barbarus kirjutas novellis " Ametivennad " . Kirjutas mitte just meeldivas plaanis ( taksojuhtide vilgas tegevus ahmib voorimeestelt leivatöö ära ) . <arv>. novembri <arv> " Eesti Päevalehes " kirjutas aga vana Pärnu taksojuht Hans Laos ilusa tõepärase seiklusjutu , mille peategelaseks Johannes Vares-Barbarus : " Üks mu kindlamaid " kundesid " oli tuntud Pärnu arst dr. Johannes Vares , kirjanikunimega Barbarus , kellest <arv>. aastal sai üks Eesti Vabariigi hävitajaid . Mul tuli teda järjekindlalt sõidutada haigete juurde ja vahel koguni maale . Meil oli väga tihe kontakt ja niipea kui temal oli vaja kuhugi sõita , helistas mulle ... Sõidu ajal oli meil tavaliselt elav jutuajamine , kuid niipalju kui mäletan , poliitikat meie üldse ei puudutanud . Isegi sellele vaatamata , et pärast Vabadussõda valitsesid meil võrdlemisi keerulised olukorrad . Nii selgesti on jäänud meelde , et ööl vastu <arv>. detsembrit <arv>. a. helises jälle mu korteris telefon . Kui võtsin kuuldetoru , kuulsin dr. Varese ärritatud häält , kes käskis mul viibimata kohale sõita , kuna teda ootavat keegi raskesti haigestunud taluinimene Tahkurannas , kus ühes kohas pöörasime üksikusse talusse sisse . Mulle tundus imelikuna , et sel korral kogu sõidu ajal ei lausunud dr. Vares pea ühtegi sõna . Ta istus otsekui sügavatesse mõtetesse vajununa ja mina ei tahtnud teda ka segama hakata . Arvestasin endamisi , et tema mõtted viibivad raske haigusjuhtumi juures , millest tingituna on ka sõnaaher . Kohale jõudes astusime mõlemad talumajja . Dr. Vares läks kohe haige juurde tagumistesse ruumidesse , kuna mina jäin teda eestoas ootama . Seekordne haige läbivaatus vältas ka erakordselt kaua — üle kahe tunni . Kes oli haige ja mis haigus teda oli tabanud , selle üle meil tagasiteel juttu üldse polnud . Samuti ei saanud sellest ka hiljem kuulda . /— — — / Kui olime Tahkuranda sõitnud sügisöö pimeduses , siis tagasi sõites hakkas idas paistma koidupuna . Jõudnud umbes Uulu mõisa lähedusse , sõitis meile vastu teine taksoauto . Seda nähes koputas dr. Vares mulle õlale , andes märku peatumiseks . Täitsin ka selle soovi . See jäi samal ajal seisma ja nüüd nägin , et dr. Vares kohtus selles autos istunud pika , tihedate vurrudega mehega . Teda nähes meenus mulle linnas kuuldud jutt salapärasest vuntsidega mehest , kes mõni päev tagasi oli kohale ilmunud ja keda nähti mitmel pool ringi luusimas . Nagu räägiti , olid need tal ühel tantsuõhtul , kusagil kõrtsis eest maha kukkunud , mille üle ta hirmsasti kohkunud . /— — — / Ka dr. Vares lahkus autost ja kohtus selle vuntsidega mehega . Nad liikusid autodest vähe eemale , kus alustasid jutuajamist , kätega vehklemise saatel . Seejuures paistis eriti elavas hoos olevat too vuntsidega mees . Nagu läbi hommikuse vaikuse kuuldud üksikutest lausetest võisin aru saada , olevat Tallinnas toimunud kommunistide riigipööre , kuid see surutud maha . Dr. Varese jutuajamine võõra mehega kujunes üsna lühikeseks , mille järele mõlemad istusid autodesse . Meie sõitsime tagasi Pärnu , kuna teine taksoauto sõitis Kabli poole . " Barbarus on samuti kirjeldanud toonase ajastu meeleolusid ja nimelt nii : " Arm voolab minust — altruismi laava , ma otsin ylesse ja aitan mässuohvert , seon , puhtaks pesen iga saadud haava ja ruttan kõikjale , kun tarvis arsti — tohtert . " ( " Vahekorrad " , lk <arv> ) Niisiis ei mingit juttu , et luuletaja ise võiks mingilgi moel mässus osaleda , kui ühe selle öö haige ravimiseks kulub tervelt kaks tundi . Jutt ärakukkuvatest vuntsidest pole aga just väga usaldatav . Tihedaid vurre kandis toona enamik punastest , nii et selle tunnusmärgi järgi on konkreetset meest ajaloost raske üles leida . Siiski vastab niisugusele kirjeldusele Pärnu revolutsionäär Aleksander Sipria , kelle rippuvad vuntsid sattusid alailma supi sisse . Aga kes teab , võib-olla oli koguni tegu suure Johannes Jürna endaga . Aleksander Jõeäär . Missuguselt pinnalt tekib fašism ? " Kui väike rühmitus , kelle selja taga seisab paremal juhul vaid väike osa töölistest , kellel puudub vähimgi side oma maa proletariaadiga ja kes pealegi poliitilise propaganda asemel läbi ajama peab vaid majanduslikkude nõudmiste püstitamisega , see on kihihuvide rõhutamisega , — ennast kogu tööliskonna esindajana laseb tõmmata läbirääkimistesse koguni fashistlikult meelestatud isikutega , siis on sellega kogu võitlusrinne segi paisatud . Ei saa enam aru , kus on sõber , kus vaenlane . Kuradi väljaajamine Peltsebuuliga pole aga kunagi andnud häid tagajärgi . Võideldes demokraatia eest ja fashistlikkude führerite vastu väljaspool ei vaja tööliskond ka seespool führereid , kes iseenda algatusel etteotsa kipuvad . Killustumise tulemus oleks see , et laialised töölisringkonnad oleksid välja lülitatud demokraatlikust rindest , Riigivolikokku pääseks paremal juhul vaid kääbusrühmake tööliskonna esindajaid , kuna igat sorti fashistid selletõttu tööliskonna arvel oma esindajate arvu aina suurendaksid . Sellega oleks hulgaks ajaks ette määratud ka tööliskonna poliitiline orjastamine , lisaks majanduslikule . See oleks tööliskonna isehakanud juhtide tegutsemise tagajärg . See oleks ühtlasi küll nende poliitiline enesetapp , kuid kahjuks lasevad nad sellega mitte ainult endid õhku , vaid mõjuvad kaasa ka selleks , et otsustavas lahingus kaotab Eesti tööliskond , kaotab demokraatia . Seda ei tahtnud marksistid , ja sellest on tingitud nende edaspidine tegutsemine koos ESTP ametliku tiivaga , kui selleks võimalused avanevad ; selle asemel , et pühas vihas raevutseda selle koos töötamise üle , peaksid kõik töölisliikumise tegelased oma isiklikkude sümpaatiate ja antipaatiate peale vaatamata , sellega ühinema . Raevutseda on õigus vaid meie vastastel , kellele ühise koostöö tõttu esineme tugevamate vastastena . Mida taotleb Tööliskoda , kus on väljaspoolt ametiühinguid ametisse palgatud isikud ? Esiteks , juhtivust ametiühingute üle . Teiseks , kogu töölisklassi eemaldamist ametiühinguist , isegi ideoloogilist eemaldamist . Kolmandaks , teisitimõtlejate eemaldamist töölisliikumisest . Ühe sõnaga : kogu töölisklassi võtmist hoolekande alla ja vaba isetegevuse hävitamist töölisklassist . Eks sedasama ole püüdnud kätte saada mõni teinegi varemalt , kuid tagajärjetult . Et sarnaseid püüdeid kogu ametiühingulise ja töölisliikumise monopoliseerimiseks märgata on , seda avaldab kõige kujukamalt oma lihtsameelses otsekohesuses kirjutis viimases " Trükitöölise " numbris ( <arv>/<arv> ) . Kui kirjutised " Tööliskoja Teatajas " Nr <arv> ja " Vaba Maa " nr. <arv> neid püüdeid veel kuidagi maskeeritult ja läbi lillede paista lasevad , siis " Trükitööline " ei vaja enam mingit viigilehte ega lille . Seal kirjutab keegi vanadest ametiühinglastest , kindla poliitilise ilmavaatega inimestest , kes alati ausalt oma veenete eest on võidelnud , sarnases iseloomulikus toonis , mis vägisi sunnib küsima , kas selle kirjutise autor tõepoolest ei ole tabavalt iseloomustanud ennast ja oma mõttevendi , kui ta väidab : " Viimasel ajal ( vanad ametiühinglased , kellest ta kirjutab , igatahes pole esile kerkinud viimasel ajal , vaid osa neist on seisnud meie ametiühingulise liikumise hälli juures ) hakkab esile kerkima ka mõningaid tüüpe , kes püüavad ametiühingulist liikumist muuta oma ratsuks ja sihiks on võetud muuta need organisatsioonid ja neis tegutsevad isikud kas sõnakuulelikeks pollitilisteks tööriistuks , või vastasel korral kõrvaldada need meie tööstusliikumisest . " On tuntud tõsiasi , et keskmine kodanik otsustab teiste üle harilikult iseenda seisukohast ja arvab , et teised tegutsevad samadel motiividel kui teine seda teeb . " ( " Tööliskonna ühinemise kaudu demokraatiani " , Tallinn <arv> ) Hans Kruus " Kuidas Härta nukk uue kleidi sai " Mänguplatsil lamas ühe tüdruku roosa mängunukk , paljas kui porgand . Ja siin tekkiski mul mõte , mille kohe välja ladusin : " Kuule , Härta , sul pupe paljas ; ma teen talle kleidi selga . " Juuresolijad pahvatasid naerma . Keegi lausa röökis . Tüdrukud kilkasid . Mul oli heameel : ometi kord olin minagi menukas olnud ja mitte üksi need naabermaja poisid . Rõõm aga oli üsna üürikene . " Eks sa tee jah , " ütles naabermaja poiss . " Ilmad hakkavadki juba külmaks minema . Aga Ants , sul ju õmbluskool veel läbi tegemata . " Naerdi jällegi , kuid mitte enam nii maruliselt kui äsja . Keegi saksik tüdruk kisas : " Kui intressant ! " Tundsin , et naabermaja poiss on jällegi minust üle . Ühtlasi hakkasin mõtlema , et lastekari vist ei naernudki minu õnnestunud ütlust , vaid kelkimist . Niisiis polnud naerukisa mulle tunnustus , vaid mind naerdi lihtsalt välja . Kohe kerkis minu ette kohutav väljavaade : kui nüüd juhtubki nii , et pean nukule kleidi selga õmblema ! Arutati , kas Ants saab nukule kleidi selga õmmeldud . Arvamused läksid lahku . Osa poisse ja kõik tüdrukud arvasid , et saab küll . Teine osa kahtles . Naabermaja poiss kordas jällegi , et mul on õmbluskool lõpetamata ja väitis , et kleidi õmblemisest ei tule midagi välja . Olukord oli kriitiline . Asja arutamine kestis edasi . Juba oli juttu tähtajast , milleks kleit pidi valmis saama . Küsiti ka minult , kui kaua mul aega läheks . " Eks see ikka mõnda aega nõua , " arvasin ma . See ebamäärane vastus ei rahuldanud kedagi . Jällegi segas vahele see neetud naabermaja poiss : " Mis seal siis ikka teha on ? ! Lõikad riidetükist kleidi välja , lased masinaga küljed ja otsad ümber ja , näe , pupel ongi munder valmis . " Mõtlesin ahastuses , et kust ma selle õmblusmasina võtan . Emal seda ju polnud . Teistele ma seda aga ei öelnud . Lohutas mõte , et õmmelda võib ju ka käsitsi . Kleidi valmisõmblemise tähtajaks suruti vägisi peale järgmine päev . Härta võttis liivalt oma nuku ja ulatas selle üsna graatsilise ning õrna liigutusega mulle . Kõikide nägudele jäi uudishimu . Lapsed hakkasid laiali minema . Mina läksin , Härta roosakas nukk käes , oma toa poole , pea täis väga murelikke mõtteid . Oli õhtupoolne aeg . Ema oli väljas . See oligi hea . Nii sain olukorra üle omaette järele mõelda . Et kleidi jaoks oli vaja riiet , see oli selge . Kust seda võtta ? Ja edasi — kust ses välja lõigata ? Kuidas kokku õmmelda ? Need olid kõik rasked küsimused . Mõtlesin juba , et kui õige kõnelda kogu sellest asjast emale ja paluda teda nukule kleit selga õmmelda . Aga nagu piinlik oli sellise asjaga ema ette astuda . Ja mis siis juhtub , kui ema ei nõustu kleiti õmblema ? Hoovipealse maja katusekambris elas õmbleja Beloussov , kelle tütre Veeraga saime hästi läbi ja sageli ka koos mängisime . Kui õige teda paluda ? Aga Veera või tema mamma kaudu võis teistele lastele teatavaks saada , et mina ei õmmelnudki kleiti . Nii ei jäänudki muud üle kui ise asja kallale asuda . Jah , aga kust võtta riiet ? Mul tuli meelde , et suure kapi põhjas on ema riidelappide kott . Sealt võis ehk tõesti midagi leida . Varsti oli kott lahti . Ja siin leduski üks sinise põhjaga väikeste valgete tähnidega sitsriide tükk . Mulle meenus , et sellest riidest oli juba üsna ammu tagasi olnud emal pluus . Viimastel aegadel polnud seda enam kuskil näha , arvatavasti oli ära kantud . Seda parem ! Nii ei teki ka suuremat pahandust , sest emal pole vaja enam selle riidega pluusi paigata . Ma panin riidetüki lauale ja selle peale Härta nuku . Pöörasin siis teise riidepoole ümber nuku . Ja ennäe , riidetükist jätkus , jäi veel ülegi . Panin koti kappi tagasi ja otsisin käärid üles . Nüüd oligi käes uus häda : kuidas lõigata ? Ma olin riietatud nukkusid küll näinud ja neid käeski hoidnud , kuid polnud kunagi tähele pannud , kuidas nende kleidid on õmmeldud . Mulle meenus , et kapis rippus ema jakk . Võtsin selle ja asusin uurima , kas ei saaks siit eeskuju ka kleidi väljalõikamiseks . Otsustasin õmmelda midagi kotitaolist ja siis üle õlgade riide nõelaga kokku tõmmata . Oli ette näha , et säärase kaelusega kleit ei saa küll vajalikult efektne . Aga lugu sellest ! Siis oleks järgnenud varrukate külgepanemine ja lõpuks alumise ääre palistamine . Ja nii olekski kogu see värk valmis olnud . Taskut ma ei kavatsenudki õmmelda . Mõõtnud nuku keha järgi kleidi laiuse välja , panin käärid riidesse . Süda põksus küll , kui käärid riiet hammustasid . Ei tea , kuidas see kõik läheb ! Kui lõikamine oli lõpule jõudnud ja ma riide nuku ümbert lahti lasksin , siis selgus minu suureks imestuseks , et riiet oli kleidi jaoks imevähe läinud . /– – –/ Just siis , kui ma selle küsimuse kallal juurdlesin , kostsid väljast lähenevad sammud . Uks avanes . Ja tuppa astus ema . See oli hull silmapilk . Kahmasin välkkiirelt nuku ja varjasin selle selja taha . Lauale jäid kaks riidetükki , ühel neist lebasid käärid . Ema oli neid juba märganud , peita neid oli juba hilja . " Mis õmblustööd sa siin teed ? " küsis ema . Ma ei vastanud midagi . Lihtsalt ei osanud . " Ja mis asi sul selja taga on ? " jätkas ema küsimist . Ma panin nuku lauale . Varjamisel polnud enam mõtet . " Ah , sa teed pupele kleiti , " hüüatas ema imestavalt muiates , kuid siiski sõbralikult . Ma ei saanud ikka veel sõna suust . " See on ju tütarlaste töö , " lausus ema edasi . Tütarlaste töö ? ! Mul oli juba nutt kurgus . Kirusin endamisi naabermaja poissi . Aga ühtlasi olin tige ka enda peale . Kes küll käskis mind olla nii ettevaatamatu , et võtsin üles selle kleidi õmblemise asja ! " Kuidas sa siis mõtled seda kleiti teha ? " piinas mind ema oma küsimustega edasi . Olin jäämas ikka suuremasse kimbatusse . Nüüd ma mõtlesin , et muud väljapääsu enam pole , kui kogu lugu puhtsüdamlikult emale ära rääkida . Nii see sündiski . Püüdsin kõnelda loost emale võimalikult lühidalt . Ema kuulas mu juttu tähelepanelikult , siis nagu mõnevõrra hajameelselt , kusjuures ta silmad pöördusid kord minu poole , seejärel kestvamalt lauale , kus ühel riidetükil lamas nukk , teisel ikka veel käärid . " Missugusest tükist sa siis kleiti tahtsid õmmelda ? " Mul hakkas vilkuma lootusetäht . Ema selline huvi asja vastu lubas loota , et kogu lugu võtab siiski veel hea pöörde . Ma näitasin käega väiksemale riidetükile , millel lebas jällegi ihualasti roosa nukk . Ema võttis nuku , pani selle kõrvale , keeras siis väiksema riidetüki kahekordseks , pani ühe ääre nukule kurgu alla , mõõtis kahekordset riidetükki nuku keha järele ja lükkas lõpuks riide eemale , öeldes : " Ei , sellest riidest küll kleiti ei saa . Tükk on väikene . " Siis keeras ta suurema riidetüki samuti kahekordseks , mõõtis ka seda nuku ümber ja lausus : " Jah , sellest tükist saab küll kleidi . " Ema hakkas pliidi alla tuld tegema : oli vaja valmistada õhtulist.Kui tuli juba pindude kallal pragises , astus ema jällegi laua juurde , passitas suuremat riidetükki veel kord nuku keha ümber ja ütles siis : " Kuule , poja , ma teen selle kleidi valmis . " " Kas homseks ? " küsisin . " Homseks jah ! " Minu rõõm oli piiritu . Ema ütles ju " poja " , mis oli tema juures alati erilise õrnuse avaldus . Ja see nõusolek kleidi suhtes ! Oleksin lausa hüpanud emale kaela ümber . Et aga sellised tundeavaldused meie perekonnas polnud enam pikemat aega kombeks , siis jäi kaelustus ka seekord ära . Ema asuski kohe asja kallale . Ta keeras riidetüki veelgi hoolikamalt kahekordseks , passitas midagi ja pistis riidesse kolme kohta nööpnõelad . Nüüd võttis ta käärid ja lõikas nõelamärgete järgi riidesse poolümmarguse augu . See kõik oli ju hoopis teisiti kui mina kavatsesin teha . Mul tekkis juba väikene hirm , et ema rikub viimati ka suure riidetüki ära . Kuid üsna pea selgus , et mu kartus oli asjatu . Ema pistis nuku pea läbi riidesse lõigatud augu . Ja ennäe , kleidi kaelus hakkaski kujunema . Siis seadis ema ka külgedelt riide nuku keha järgi , pistis ka siia mitmesse kohta nööpnõelu . Seejärel võttis ta käärid . Ettevaatlikult , kuid siiski imekiiresti liikus nende ülemine haru mööda riiet . Üks külg oli lõigatud , järgnes teine . Siis tuli järg kleidi alumiste äärte kätte . Kui ka see töö oli lõpetatud , võttis äsjane riidetükk juba kleidi ilme . Ema vaatas tehtud tööd ning küsis siis : " Kas teeme pikkade käistega või lühikestega ? " Ma ei teadnud esialgu midagi vastata . Hakkasin kiiresti meelde tuletama , missuguste käistega olid tüdrukute kleidid õues . Kuid mul ei tulnudki meelde , missugused need käised olid . Ema aga arvas : " Pikkadega ärme teeme . Tüdrukud niisuguseid ei kanna . Teeme keskmistega . " Hans Kruusi " Sajand lõppes , teine algas " ( <arv> ) on vahest õnnestunuim autobiograafiline teos Eestis kuuekümnendail aastail . Õnnestunud on eelkõige selle põhjalik sisu ja rõhuasetus nimelt sajandite murdepunktile . On huvitav märkida , et Kruus ei kirjutanud ülipakse ja kohati igavaks kippuvaid memuaaride köiteid nagu Oskar Luts , vaid jagas mälestused mingite omaduste järgi kahte kategooriasse : " Sajand lõppes , teine algas " — teos lapse esimestest maailmamuljetest Õpetajate Seminari astumiseni <arv> ning " Ajaratta uutes ringides " — Veebruarirevolutsioonini Petrogradis . Tegevust sotsialistide-revolutsionääride parteis suvekuudel <arv> ja edaspidi Kruus kajastada ei tahtnud , sest ta ei tahtnud " pärleid kuradi kommunistide sekka loopida " , milline mõtteviis süvenes professoris tema pika elu viimaseil aastail . Aleksander Jõeääre teine ülekuulamine Moskvas <arv>. juunil <arv> , mil ta murdus KÜSIMUS : Teid on arreteeritud Nõukogude riigi suhtes vaenuliku tegevuse eest . Teeme teile ettepaneku anda tunnistusi selle õõnestustegevuse kohta . VASTUS : Õõnestustegevust partei ja nõukogude valitsuse vastu ei ole teinud ja seega ei saa ma ka anda mingeid tunnistusi selle kohta . <arv>. aastal Saaremaal elades astusin menševike parteisse , kuid veendudes nende reaktsioonilises rahvavaenulikus poliitikas , astusin nendega võitlusse , taotledes liitu kommunistidega . <arv>. aastal , kui moodustati esimene rahvavalitsus dr Varese juhtimisel , mis sai nõukoguliku valitsuse eelkäijaks , kutsuti mind põllutööministri kohusetäitjaks ning leidsin , et minu revolutsioonilised teened õigustavad täielikult seda ametinimetust . KÜSIMUS : Te petsite parteid ja nõukogude võimu enne aresti , kuid uurimise all teil seda teha ei õnnestu . Rääkige , kui kaua te olite menševike partei liige . VASTUS : <arv>—<arv> kuni selle formaalse laialisaatmiseni Pätsi valitsuse poolt . Selle partei liidrite menševistlikke vaateid ei ole pooldanud ei varem ega hiljem . KÜSIMUS : Miks te siis olite <arv> aastat seotud eesti menševikega , kui te kohe alguses veendusite selle liidrite reaktsioonilises rahvavaenulikus poliitikas ? VASTUS : Ma tahtsin menševike parteid seestpoolt lõhestada . KÜSIMUS : Uus vale . Ja esseeridega semmisite samuti ? VASTUS : Eesti esseeride partei ühines <arv>. aastal menševikega ning mul tuli olla nendega samades ridades . KÜSIMUS : Kas hääletasite menševike ja esseeride parteide ühendamise poolt ? VASTUS : Tunnistan , et hääletasin küll . KÜSIMUS : Kas sellepärast , et kindlustada menševike parteid või ajada sisemist lõhet ? VASTUS : Et kindlustada . KÜSIMUS : Kas sedasama tahtsid ka liidrid ? VASTUS : Jah . KÜSIMUS : Tähendab , toetasite oma liidrite poliitikat ? VASTUS : Antud juhul jah . KÜSIMUS : Kuidas seda seostada teie esialgse tunnistusega , et seisite oma reaktsioonilistele liidritele vastu ? VASTUS : Minu esialgsed tunnistused ei vasta tegelikkusele . Esseerid astusid menševikega liitu selleks , et isoleerida kommunistid , aga mina toetasin seda blokki täielikult . KÜSIMUS : Andke tunnistusi selle kohta . VASTUS : Ausalt öeldes oli minu poliitiline tegevus <arv>. aastast peale , s.o. kogu selle aja , mil olin menševike partei liige , suunatud bolševike ja nõukogude võimu vastu . ( Räägib sellest , kuidas ta ESDTP valimisnimekirjas agiteeris Eesti iseseisvuse poolt , nimetas selle partei " reaktsioonilisi liidreid " Reid , Oinast ja Asti . Peatub lähemalt sellel , kuidas ta parlamendis <arv>—<arv> ja <arv>—<arv> laulis " kiidulaulu kodanlik-natsionalistlikule poliitikale " ning allus Teiseks internatsionaaliks nimetatavale kontrrevolutsioonilisele keskusele , mida juhtisid kuritegelikud Dan ja Adler . Tunnistab üles , kuidas ta on reetnud eesti töölisklassi ja talurahva . ) ( Aleksander Jõeääre juurdlustoimik , ERA f . <arv> , s. <arv> ) Nii mõnedki Varese valitsuse liikmete hingeelulised käänakud on selle raamatu lugejatele nüüd teada . Enamik neist ei jätnud teise ilma kadudes maha lähedasi , kellelt võiks ehk veel midagi küsida . Aega on liiga palju mööda läinud ja isegi saatuseaastal ehitatud okupatsioonivägede rajatised on nüüdseks põrmu varisemas . Liiga palju mõtteid ja sündmusi on jäänud saladuseks ja kui arhiivid midagi näitavadki , siis katkendlikult , taustu lisamata . Inimesed on palju ebameeldivat sunnitult unustanud . Rahva ajaloolisele mälule on ehk koormavaks tunnistus , et riik okupeeriti näitemängu , lavastuse abil , mida mitmed meie hulgast innukalt kaasa mängisid . <arv> . augustil <arv> kuulutati välja Teine Vabariik , esimese õigusjärglane . Tekkisid poliitikud , kes kuulutasid , et " parempoolsusel ei ole alternatiivi " . Rahva sotsialismiaegsed säästud sattusid pikkamisi pankade haarmete vahele ja toidu eest pidi välja käima järjest rohkem raha . Suurtööstus , mässulava läbi aegade , löödi põhiliselt laiali . Teine vabariik tekkis hoopis teistes tingimustes , kui esimene . Ta tekkis sotsialismiks nimetatud ühiskondliku eksperimendi varemetele , ujus välja vendluseühiskonnast partokraatia lipu all . Ja tekkiski paradoksaalne olukord : püstitati tõeliselt uusvasakpoolne loosung : " Uued valitsused ja parlamendid ilma endiste kommunistideta ! " Uue loosungi püstitajad aga ei mõelnud kommunistide all enam neid karme kujusid , kes kord räpastes aguliurgastes ja varjatud metsataludes üleilmlist revolutsiooni taotlesid . Kommunisti mõiste oli ühiskonnas tundmatuseni muutunud . Nüüd tähendas see privilegeeritud valgekraed , kelle kätte sattusid hoovad , mille abil oli võimalik omatahtsi kujundada tärkavat ettevõtlusühiskonda . Paistis , et kahekümnendate aastate erakondlik süsteem oli uueski vabariigis etaloniks , sest otsekohe tekkis sotsiaaldemokraatlik partei , kes püüdis üleminekut ühelt süsteemilt teisele töötaja jaoks valutumaks teha . Mida aeg edasi , seda vähem oli aga sotsiaaldemokraatidest kuulda ja lõpuks sulandusid nad teistesse erakondadesse . Samas hakkas tulema signaale , et üks või teine kuulus poliitik on seotud maffiaga . Niisugused pretsedendid puudusid Vabadussõja-järgse ühiskonna poliitilisest pildist . Tänapäeval võib olla sidemetes allilmaga ja ikkagi kanda vasakpoolse nime . Tollal oli vasakpoolsele juba tõsiseks etteheiteks kohvimajas istumine . Isegi Viktor Kingissepp , keda kõik tänitasid selle eest , et ta Vene rahadega Eesti riiki kukutab , ei võtnud seda raha ju endale , vaid jagas kõik ideeliselt välja . Me veendume nende faktide põhjal , et sajandi alguse eestlane oli hoopis ideelisem , uskus , usaldas ja lootis rohkem . Millest niisugune vaimne allakäik ? Ei tea . Üks mu tuttav filosoof väidab , et eestlaste hea keskmine on sõjas surma saanud , küüditatud , tööpataljonides ja vangilaagreis surnud , raja taha põgenenud . Jäänud on halb keskmine , kelle hulgas on protsentuaalselt palju rohkem nahahoidjaid . See arutlus paistab tõesti silma loogikaga . Millal hea keskmine end uuesti taastab ? Käesoleva raamatu teemaga ei ole sellel mingit pistmist . Minevik ja tulevik ei sõltu teineteisest nii suurel määral . " Astub mu värss jakobiinlaste sammul , " kirjutas Vares-Barbarus ( " Rajus Euroopa kohal " ) . Sõber Andresengi seostas end vanade prantsuse sotsialistidega . Ja mis häda oli Barbarusel jakobiinlasi idealiseeridagi , kui nende terrori ajal hukkus suurlinnas Pariisis kõigest kolm korda niipalju inimesi , kui neelas meri koos " Estoniaga " ? Abstraktselt mõtleva inimese jaoks kuulub see verine mälestus pigem miljonilinna võlude kui pahede hulka . Niikaua kui maailmarevolutsioon ja ekspropieerijate ekspropieerimine kuulusid äraproovimata ilmaparandamisretseptide hulka , tegi egotsentriline ja konfliktne luuletaja sellele väsimatult propagandat . Kui teda aga <arv> tundi Nõukogude saatkonnas kinni peeti ja ilmselt ka midagi sisse süstiti ( millest siis muidu need Varese minestamised " ministrite kabineti " komplekteerimise läbirääkimistel , millest teadis kuulujutte rääkida toonane Töölisorkestri dirigent Nikolai Goldschmidt ) , siis ei kõndinud Barbaruse värss enam sugugi mitte jakobiinlaste , vaid juba stalinlikul sammul . Allakirjutanu seletab seda metamorfoosi üksnes tohtrihärrast luuletaja šoki tagajärjena . Sest inimene , kes ei ole seesmiselt vägivallaks valmis , on selle ees ikka ja jälle kaitsetu — ja kes siis on vägivallaks vähem valmis kui staazhikas arst ! Katk ründab linna kui metsik loom , lüües välja kord ühes , kord teises kvartalis , võttes kord kopsuvormi ja tõustes siis esile veriste muhkudena ; aga võõras armee haarab linna tervikuna , mida ükski loom eales ei suuda . Ja katkupisik ei suuda just doktorit omale tööriistaks valida , et too tema levikule veelgi enam kaasa aitaks . Kõuehäälne Jõeäär kui Danton , kindlusetu Barbarus kui <arv>. aasta vapper žirondiin Barbaroux , kes on hästi lõhnastatud ja kannab rinnas siniseid , punaseid ja valgeid nelke , " Siuru " –aristokraat Semper kui hertsog Philippe Egalité , kes suvatseb uutel aegadel tänaval vestelda isegi lihtsate kodanikega ? Võib-olla on need siiski liiga meelevaldsed ajaloopildid . Ent siiski , paralleelid on ilmsed . Lihtne maamees Unt , kelle terror piirdub vaid mitmesuguste kultuuriühingute sulgemisega , aktiivne Ruus , kes alailma ringi sahmib ja siiski midagi ära ei tee , salapärane Andresen , kes sõbrustab Hommikteatri näitlejannadega ja välgutab oma kuldseid pilke ( ja veel seesuguseid pilke , milles " sügav kuld punakaslillalt fosforeerival põhjal " ) , vana poliitikakala Kruus , kelle elukäik on täis vastuoksusi — nemad olid käesoleva raamatu peategelased . Nähtamatu niiditõmbajana varitsesid nende taga kommunistlik partei ja J. V. Stalin isiklikult , kasutades vahemeesteks NKVD-d , SARK-i ja teisi neljatähelisi monstrume . " Ja neile anti meelevald , et nemad inimesi ei pidanud tapma , vaid et needsinatsed pidid neid piinama viis kuud ; ja nende piinamine on otsekui skorpioni piinamine , kui ta inimest on salvanud . Ja neil päevil võtavad inimesed surma otsida , ja ei leia seda mitte , ja püüavad ära surra . Siis hakkavad nemad ütlema mägedele : langege meie peale ! Ja mäekinkude vastu : katke meid ! " ( Ilm . <arv>,<arv> . ) Barbaruse raamatu ots . Miks tundsin huvi Vares-Barbaruse valitsuse liikmete vastu ? " Ega venelased oma urgitsemist jäta , " rääkis nüüd poeg isale . Meie vabrikus ja kuulu järele Krulli juures ja sadamatehastes liikusid eile ja tunaeile murrakuga eesti keelt kõnelevad töölisriietes mehed ja kutsusid meid täna paraadiajal Presidendi kõnele vahele karjuma " Maha Päts " , " Maha töölistevaenuline valitsus , elagu Nõukogud ! " " Eks näe , kas julgevad ! " sõnas isa ja libistas käe oma Vabadusristile . Villem Saarsen " See , mida ma nägin " Mäletan üht varasuve õhtut peenramaal segametsade keskel , kui isa kõneles , et Päts müüs meid maha ja venelased olid meist kümnekordselt üle . Olin siis viieteistkümneaastane , kuid sain juba teada , et <arv>. aasta jagas meie rahva saatuse armutult kaheks . " Oleksime me siis natukenegi vastu hakanud , oleks meie saatus kujunenud võib-olla teiseks , " lisas isa . Tol päeval oli ilm tõepoolest soe ja näitleja Sulev Luik luges raadiokuuldemängus Koidula kirju . Kasvuhoone klaasid kiiskasid kui sulametall ; vaatasin seda ja mõistsin , et ajalugu ei ehita ühegi rahva saatuse ümber sooja kasvuhoonet ja igaüks peab oma koha päikese all kätte võitlema , muidu tõugatakse ta armutult kõrvale . Tagasi vaadates näen neid hetki justkui läbi une , näib , nagu kohiseks ikka veel seal kusagil kõrgustes sügav mürkroheline tammemets . See oli mul puhtrahvuslik mõte . Ei meenugi vast see hetk , mil esmakordselt tajusin , et ma oskan oma mõtteid kõigile arusaadavalt väljendada . Sündisin mitte kaugel kohast , kus langes Kreuks ning peagi pärast sündi viidi mind kusagile endise Õllepruuli tänava kanti , kus kord asusid Laidoneri ja Maksim Unti korterid . Seal veetsin pool oma lapsepõlvest ning ma meenutan alati härdusega neid aegu . Nõukogulikul ajal hüüti seda Pioneeride tänavaks . Ajalootund oli ikka mu lemmikuks . Kuid tundsin vajadust sellest distantseeruda , et mitte kannatada meelelaadi liigse kuivuse all ning eelistasin loomingulisust . Vihkasin sõjajõhkrusi , kellegi tapmist või tulistamist , kuid samas mõistsin , et ajalugu on liiga suur süsteem selleks , et olla lõpuni hea , lõpuni mõistev . Suurtel rahvastel on ajaloo kohta omad ütlemised : ajalugu ei tehta valgetes kinnastes Nevski prospektil , Piccadillyl , Viiendal Avenüül jne. Ajalugu on meis ja toimib läbi meie , ta läbistab meid iga hingetõmbe juures , kui asume näiteks Valtu vana mõisa varemeil ja vaatame , kuidas kividki hakkavad juba pehkima . Minul on tulnud Valtu mõisa-asemel elada , alguses suvitajana , siis aga juba päriselt . Vares-Barbaruse valitsuse teema juurde ei tule ma enam tagasi . Kahekümnendate aastate algusest kirjutan aga küll , kuna see on minu lemmikteema . Kahekümnendad võluvad sellega , et inimkonna liitekohad olid n.-ö. soojad , inimesed külgnesid ja hoidusid üksteise ligi nagu pesamesilased jäises talvetuules . See oli aeg , mil Barbarus kirjutas värsid surevast tütarlapsest . Kui otse küsida , kes oli valitsuse liikmetest värvikaim kuju , siis vastaksin otse : ilmselt professor Hans Kruus , kes võttis kahekümnendate ülimalt kirevast poliitikaelust osa eksootilisimate parteide — esseeride ja isesotside esimehena . Kahekümnendad aastad teevad kirevuse ja meeldivalt hullumeelsete ootamatuste armastajaile tõelist rõõmu . Asusin selle ainevaldkonna vastu huvi tundma <arv>. aastal , mil arhiivid ei olnud veel kaugeltki avanema hakanud . Kirjutasin siis " Pühapäevalehte " artikli " Ärid kuuliaukudega majades " , sest mulle tundus ülihuvitav , et Tallinnas veel leidub niisuguseid vanu puitasumeid , kus inimesed elavad võib-olla juba Vabadussõja ajast saadik ning peavad neid ikkagi , ka pärast seistmekümne aastast ajavahemikku täiesti elamiskõlblikeks . Oli palav suvi ja Kingissepa salakorteri kõrvalmaja lõhnas lahti koorunud värvist . Nimetatud artikkel " Pühapäevalehes " on justkui mingi kokkuvõte kahekümnendate aastate poliitikaelu mõistmiseks , aitab hästi kaasa Kruusigi teemale : " Kui mõni aasta tagasi kuulutasid sildid linna tänavanurkadel Anvelti , Kreuksi , Tombi , ja teiste Nõukogude agentide kunagisest olemasolust , siis nüüd paistab pilgust Tallinna tänavapildile , et " revolutsioonivõitlus " on unustatud kui halb unenägu . Eesti kultuuri on putšistidest jäänud vaid jäljed ( August Gailiti kirjeldus romaanis " Üle rahutu vee " , Kiisa rahvusvaheliselt tuntud mängufilm " Surma hinda küsi surnutelt " jms. ) Nii mõneski endises salakorteris on oma paiga leidnud poekesed ja teenindusettevõtted , mille omanikud ei oska vist ümbritseva " kangelaslikku " ajalugu uneski näha . <arv> . mail <arv> hukati sõjaväljakohtu otsuse põhjal üks legendaarsemaid erakorralisi komissare Eestis Viktor Kingissepp . Kingissepa oli üles andnud Eduard Malm , kes ülesantu sõnul oli alles <arv>. aastal Musumäel paljakäsi võidelnud saksa kuulipilduriga . Need olid karmid ajad . Praegu laiutab Karu tänaval , Kingissepa endise salakorteri vahetus läheduses hotell " Dorell " . Ahtri tänav , mille Kingissepp läbis oma kõmu tekitanud öise jalutuskäigu ajal ( vt. pealkirjad tolleaegses ajakirjanduses : " Õudne öö " jne. ) on hoopis maha jäetud ( kui " Vaibaparadiis " välja arvata ) . Malmi ja Kingissepa kinnipüüdmise ajal istus teist aastat vangis Mari Rikko , tüüpiline salakorteri perenaine , kes <arv>—<arv> õppis mässajate varjamist . " Revolutsionäär " Madis Puki korteris jäi ta riigikukutajatele süüa tegema ja nende pesu pesema . Kuna tal aga lapsi polnud , siis pidi ta ka vahel lendlehtedega mööda linna jooksma . Aastast <arv> pidi prl. Rikko oma õpingud seoses vanglasse siirdumisega katkestama , nutust ja lubadustest hoolimata . Kui <arv>. novembril <arv> jagati majas Kadaka tee <arv> ( praegu Mustamäe tee ) viimaseid korraldusi relvastatud väljaastumiseks , lasti majja küll kõik soovijad , kuid välja mitte kedagi enne , kui polnud selge , mis inimestega tegemist . Kirjalikud teated olid kommunistide vahel keelatud ( E. Laamani andmed ) . Teateid edastati teatud üksikuil telefonidel koodide abil . Inimeste ring , kes teadis ülemkomissari nime- ja nägupidi , oli kitsas , sama kehtis salakorterite asupaikade kohta . Õpiti sõjaväekaartide kopeerimist ja dokumentide võltsimist . Vastavalt ajalehes " Vaba Maa " ( edaspidi VM ) <arv>. juunil <arv> edastatud infole jagunes vene luurevõrk ( nn. EKP ) " poliitilisteks kihutuskondadeks " ja " sõjalist ja poliitilist salakuulamist toimetavateks haruosadeks " ( viimaseid juhtisid resident-spioonid , nende vahelejäämise korral resident-ülemagendid ) . Mässule kihutaja pidi olema haritud , luuraja vähese haridusega , aga nupukas . Sellegipoolest , nagu VM tunnistab , suutsid kommunistidki vahel vaimukad olla : " Neil on palju paroole ja mõned neist on otse vaimurikkadki . Mõnes paigas näiteks oli märguandeks punane roos , mille aknale seadmine tähendas , et tee sellesse majja on takistusteta . Kui roos aknalt puudus , oli kardetav majja tulla . Ükskord ilmusid kaitsepolitseinikud sinna läbiotsimist toimetama . Korteripidaja teeb ennast joobnuks , lällutab ja trambib jalgadega . Võtab siis otsekui juhuslikult punase roosi aknalt ning viskab selle — näitamaks oma suurt meelepaha , mida kutsumata külalised talle sünnitanud — põrandale . " ( VM <arv>. juuni <arv> ) . Põrandaaluste üks harilikumaid paroole oli lihtne ja maakeelne — " On Eedi kodu ? " ( Laaman , <arv> ) . Et sellega võidi ka valesid inimesi õnge võtta , võeti vahel appi terve lavastus : " Müüb Maali täna valget või kirjut seepi ? " — " Ei , kirjut täna ei ole . " — " Oi kui kahju ! " Märkimisväärsed on ka kommunistide varjunimed : Bojets , Bogatõrr , Sokol ... Kreuksi rünnakrühmlased hukkusid tulevahetuses kaitsepolitsei patrulliga <arv>. detsembril <arv>. Eelmise päeva õhtul olid kõik kolm — Georg Kreuks , Vladimir Bogdanov ja Rudolf Pälson rännanud salajasi radu ning jõudnud öövaht Rakfeldi korterisse Vilmsi tänav <arv> majas . Nad palusid öömaja , mida Rakfeld ka lubas . Hommikul kella kuue ajal sai politsei teada , et öövahi juures varjavad end ohtlikud tüübid ning asus kohe tegutsema . Maja piirati sisse ja mindi siis kitsast treppi mööda teisele korrusele , kus asus Rakfeldi korter . Algul käis tulistamine mõlemalt poolt läbi ukse , " revolutsionäärid " kasutasid automaatrevolvreid ja püstolkuulipildujaid . Kui uks oli sõelapõhjaks lastud , said politseinikud abijõude juurde . Ägedas vastastikuses tulistamises politseiga said surma Pälson ja Bogdanov . Kreuks , nähes edasise vastupanu mõttetust , laskus aknast vihmaveetoru mööda alla , kuid langes tulevahetuses patrulliga . <arv> . juunil <arv> istus sama maja taga jahedas vilus vanaproua , kellelt küsisin , kas ta <arv>. mäletab . " Olin tollal maatüdruk , selles majas ma veel ei elanud , " vastas väärikas proua . <arv> . detsembri VM annab huvitava pildi nn. Iru lahingu toimumispaigast : " Ühe katuse all on mitmed ruumid ( järgneb ruumide loetelu — A.R. ) Seinal on auk augu kõrval . Edasi näeme seda , mis jäi järgi Arnold Sommerlingist ( järgneb selle kirjeldus ) . Majaperemehe jalad paistavad voodi alt . " Tekst on väga huvitav , selle autor oleks justkui sattunud haruldasse muuseumi ja kirjeldaks seal kõike . <arv> . märtsi õhtul <arv> lasti Vene piiril maha isik , kel oli EKP Keskkomitee liikme Osvald Tuule pass . Enam Tuul oma passi ei näinud . Alates <arv>. aastast ei nähtud Tuult ennastki . ( VM ) August Riismanni , uue suurkomissari Tartu maanteel asuva salakorteri piiras kaitsepolitsei ümber <arv>. aprilli õhtul <arv>. Koos majaperenaisega oli Riismann valmistanud hulgaliselt terrorile õhutavaid lendlehti , samuti pidanud andmekeskust . Riismann nagu Kingisseppki elas Moskva käest saadud luksuses . Viis päeva pärast arreteerimist lamas ta juba märjas kevadmullas . Kaitsepolitsei ei soovinud pärast detsembrimässu kommunistidega enam liberaalitseda . Nagu kirjutab VM , tervitas ühe Riismanni käsilase arreteerimist vaimustatud rahvahulk , järgnedes hotelli ( ! ) poole konvoeeritavale käsilasele ja tema valvajatele . VM : " <arv>. augustil sai tulevahetusel Sõja tänaval ( praegune Salme tänav — A.R. ) surma Venemaalt Eestisse saadetud isik , kes asendas Riismanni . Tema taskust leiti Leineri nimeline dokument , kuid kõneldakse , et ta Otto Räästas oli . " ( VM , <arv>. august <arv> , päevauudised , artikkel " Eesti Kommunistliku Partei juht surma saanud " ) . " Nõnda olid kommunistide suurimad autoriteedid selleks korraks enamjaolt kõrvaldatud . Ent rahvasuus elasid nad edasi . Tartus ütleb üks üliõpilane teisele : " Lähen Pälsonisse ... " Ta mõtleb sellega ühiselamut endisel Pälsoni tänaval . Kommunistlikud kangelased on jätnud oma jälje . Kui suur mõju oli kommunistlikel agitaatoritel töörahva hulgas , võib taas lugeda tollase VM ridade vahelt . Nii kirjutatakse seal <arv>. aprillil <arv> : " Praegu peavad sotsialistid töölisvanematega läbirääkimisi <arv>. mai tähistamise asjus . " Artiklist selgub , et arutati , mis värvi lippe ja millist ideoloogiat <arv>. mai tähistamisel kasutada . Kommunistid läbirääkimistel ei osalenud . Nõnda on tombid ja sommerlingid vaid varjud , peitepildid , kes tänu satraapide aastatepikkusele ideoloogiale otsekui istunuks iga eesti pere söögilaua taga . Igavikust kajab nende kurjaennustav hääl : " On Eedi kodu ? " " See artikkel on kirjutatud kommunismivastases vaimus , kõik toonased kangelased on " kangelased " . Siiski oli neil umbes viieteistkümneprotsendiline rahva toetus , rahvas vaid imestas , kuulnud sõna " kommunist " . Nii mõnigi maamees kavatses raja taha vaatama minna , mida see kommunist siis endast õige kujutab ... Sõdalased muidugi teadsid sest ainevaldkonnast nii mõndagi , kuid paljuke siis neid oli ! Aga ajaloo sügavikest kõlab isesotside retoorika : " Maha demokraadiline vabariik ! Elagu viin ja sabariik ! Maha sotside koduelevandid , kes käivad tihnikus üksnes selleks , et meelitada oma palgist kinni hakkama metsikuks läinud sõjaelevante ehk organiseerimata ja revolutsiooniliselt meelestatud töölisi ! "