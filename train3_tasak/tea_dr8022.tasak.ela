kirjak	tea_dr8022.tasak.ela	HELI LAANEKASK Käesolev väitekiri on valminud liigagi pika aja jooksul ja tahaksin siin tänada kõiki neid , kes on jaksanud mind sellel teekonnal õpetada , toetada ja kannustada . Nendeks on kõigepealt minu lugupeetud õpetajad ja kolleegid Tartu Ülikoolist , Oulu Ülikoolist , Eesti Kirjandusmuuseumist ja kunagisest Keele ja Kirjanduse Instituudist . Südamlik tänu Eva Aaverile , Linda Alliksaarele , Leo Anveldile , Mati Ereltile , Rutt Hinrikusele , Joel Iljale , Arnold Kasele , Valve-Liivi Kingisepale , Udo Kolgile , Abel Nagelmaale , Leelo Padarile , Jaak Peebole , Rudolf Põldmäele , Huno Rätsepale , Mare Sepale , Helena Sulkalale , Aino Valmetile , Aarne Vinkelile ja paljudele teistele tarkadele ja sõbralikele kaasteelistele ! Suurepärase tööõhkkonna loomise eest tahaksin eriti tänada Eesti Kirjandusmuuseumi kultuuriloolise arhiivi töötajaid ja oma praeguse töökoha , Oulu Ülikooli soome ja lapi keele osakonna kolleege . Südamlik tänu ka kõigile neile , kes on minu artikleid toimetanud . Aitäh ka teile , armsad vanemad , lapsed ja mees , teie armastus ja sõprus on kogu minu tegevuse aluspõhi . Tartus <arv>. juunil <arv>   <arv> . Töö eesmärk ja meetod Käesolevas väitekirjas uuritakse eesti kirjakeele ajaloo varasemaid perioode , jälgides kahe erineva murdetaustaga eesti kirjakeele , põhjaeestilise tallinna keele ja lõunaeestilise tartu keele paralleelset kujunemist , eriarenguid ning vastastikuseid mõjusid <arv>.-<arv>. sajandil . Väitekirja keskne uurimisobjekt on ühise eesti kirjakeele poole liikumine , mis sai alguse juba <arv>. sajandil ning eriti hoogustus <arv>. sajandi teisest kümnendist peale . <arv>. sajandi teine ja kolmas kümnend olid ühise kirjakeele loomisel otsustava tähtsusega : just siis jõuti selgusele ühise eesti kirjakeele vajalikkuses , vaieldi läbi ühise kirjakeele kujundamise meetodid ja katsetati neid mõnevõrra ka praktikas , ühise kirjakeeleni siiski veel jõudmata . Hiljem , eesti ühiskonna moderniseerumise ja eesti rahvusliku liikumise kõrgajal , pöörati peatähelepanu ortograafiareformile , saksapärastest joontest vabanemisele ja kirjakeele leksikaalsele täiustamisele , samuti eesti ( kirja ) keele kasutussfääride laiendamisele , samal ajal kui tartu keel vähemuskeelena pisitasa hääbus . <arv>. sajandi lõpuks kujunenud ühine kirjakeel põhines küll tallinna keelele , ent oli variantiderohke ja sisaldas ka lõunaeestilisi jooni . Väitekirja põhieesmärk on tervikpildi loomine eesti kirjakeele ajaloo ja eesti keelekorraldusliku mõtte neljast esimesest sajandist , suhestades kirjakeele ajalugu Eesti ja eestlaste ajalooga , eesti keele sotsiokultuurilise arenguga ning Euroopa kultuurisuundumustega . Töösse koondatud artiklid ei pretendeeri eesti kirjakeele varasema ajaloo ammendavale käsitlusele , vaid on pühendatud eesti kirjakeele käekäigu üksikutele vähem uuritud või uut lähenemisnurka võimaldavatele lõikudele . See , et enamiku artiklite teemaks on <arv>. sajandil aset leidnu , on tingitud esiteks olemasolevast rohkest huvitavast materjalist . Varasemad keeleajalooga tegelejad on seda aega küll käsitlenud , kuid materjali rohkuse tõttu jätkub tööd ka praegustele ja tulevastele uurijatele . Teine põhjus on <arv>. sajandi keelekorralduslike seisukohtade ja kirjakeele tegeliku uususe olulisus : just siis tekkis ulatuslik keelekorralduspoleemika . Eesti kirjakeele seisundi parandamises ja ühisele kirjakeelele siirdumises nägid poleemikas osalejad võimalust eesti keelekollektiivi vaimse ja materiaalse hüveolu tõusuks . Eesti kirjakeele kasutusalad lisandusid ja täitusid , paranes eesti keele ühiskondlik seisund ja tekkis ühine kirjakeel . Kolmas põhjus , miks artiklite tähelepanu keskmes on <arv>. sajand , on subjektiivne , kujunenud seoses väitekirja autori tööülesannetega <arv>. sajandi eesti kultuuritegelaste ( Friedrich Reinhold Kreutzwald , Otto Wilhelm Masing , Lydia Koidula , Friedrich Robert Faehlmann , Johann Voldemar Jannsen ) vaimse pärandi publitseerimisel . Väitekiri toetub varasemale eesti kirjakeele ajaloo uurimisele . Esimene meieni jõudnud eesti kirjasõna ajaloo ülevaade on avaldatud manuaali " Tartoma-kele Kässi Ramat " ( <arv>-<arv> ) eessõnas " Vorrede " , mis on dateeritud Riias <arv>. veebruaril <arv> ja mille autoriks peetakse käsiraamatu trükkitoimetajat Adrian Virginiust ( Ikola <arv> , Annus <arv> : <arv> ) . Rohkem tuntud ja kasutatud on <arv>. aasta Uue Testamendi saksakeelne eessõna Christian Hoppiuse sulest , kus käsitletakse kahtkümmet kolme seni ilmunud eestikeelset raamatut ( Hoppius <arv> , Annus <arv> : <arv>-<arv> ) . Suuri teeneid eesti kirjakeele ajaloo ja laiemalt eesti raamatuloo uurimisel on Johann Heinrich Rosenplänteril , kes eesti kirjasõna kogus , kirjeldas ja haruldasemaid allikaid oma ajakirjas " Beiträge zur genauern Kenntni der ehstnischen Sprache " ( <arv>-<arv> ) ka publitseeris . Ka esimene spetsiaalselt eesti kirjakeele ajaloole pühendatud raamatuke on pärit " Beiträge " -aegsete eestisõprade ringist : selleks on Friedrich Wilhelm Steingrüberi Stahli-aineline teos ( Steingrüber <arv> , Laanekask <arv>b : <arv>-<arv> ) . Johann Hornungi teeneid eesti kirikukeele arendajana on eri raamatus toonitanud Eduard Ahrens ( <arv> ) . Arvestatava ülevaate eesti grammatikakäsitlustest on esitanud Ferdinand Johann Wiedemann ( <arv> : <arv>-<arv> ) . Teenekad eesti kirjakeele ajaloo uurijad on olnud ka Villem Reiman , Andrus Saareste , Julius Mägiste , Mihkel Toomse , Paul Ariste , Arnold Kask , Paul Alvre , Eeva Ahven , Aino Valmet , Raimo Raag , Huno Rätsep , Jaak Peebo , Kristiina Ross , Marju Lepajõe , Valve-Liivi Kingisepp ja paljud teised . Valve-Liivi Kingisepa poolt juhitud vana kirjakeele töörühmast Tartu Ülikooli eesti keele õppetoolis on välja kasvanud mitmeid uusi tublisid kirjakeele ajalooga tegelejaid ning ilmunud sisukaid uurimusi , milles on ära kasutatud arvuti poolt pakutavaid võimalusi keeleainese analüüsil ( nt. Ehasalu jt. <arv> , Habicht jt. <arv> , Habicht <arv> , Kikas <arv> , Kingisepp jt. <arv> ja muud ) . Kirjakeele ajaloo uurimisest ja periodiseerimisest on hiljuti värskeid ülevaateid esitanud Külli Habicht ( <arv>a , <arv>b ) , mistõttu sellel küsimusel käesolevas väitekirjas pikemalt ei peatuta . Väitekirja meetodiks on kirjakeele arenguloo diakrooniline analüütiline kirjeldus . Analüüsi puhul on abiks võetud sotsiolingvistika , kontaktlingvistika ning kultuuriloo mõistestikku ja lähenemisviise . <arv> . Eesti kirjakeele kujunemine ja kujundamine <arv>.-<arv>. sajandil* <arv> . <arv>. Eellugu Esimese aastatuhande lõpuks p.Kr. oli Eestis välja arenenud põllumajandusele tuginev ühiskond , kus lisatulu andsid kalastus , küttimine , kaubavahetus , röövretked ja veidi ka käsitöö . Riiklust ei olnud veel tekkinud , maa jagunes kihelkondadeks , mida <arv>. sajandi algul oli umbes <arv>. Kihelkonnad olid koondunud maakondadeks . Tähtsamad neist olid Põhja-Eestis Saaremaa , Läänemaa , Rävala ja Harjumaa ( hiljem viimased kaks koos Harjumaa ) , Järvamaa ja Virumaa , Lõuna-Eestis Võrtsjärvest lääne pool Sakala ( hiljem Pärnu- ja Viljandimaa ) , ida pool Ugandi ( hiljem Tartu- ja Võrumaa ) . Osalt on samad maakonnad haldusüksustena säilinud tänapäevani . Naaberhõimude röövretkede eest kaitseks ja tihti kaubakeskuste juurde oli ehitatud sadakond linnust , neist tähtsamad Põhja-Eestis Läänemere kaldal asetsev Rävala keskus ( nüüdne Tallinn ) ja Lõuna-Eestis Emajõe-äärses kaubateede ristumiskohas asuv Ugandi keskus ( nüüdne Tartu ) . Dialektoloogiliselt jagunes Eesti ala kolmeks : lähedasemad põhjarühm ( maamurre ) ja kirderühm ning eraldiseisvam lõunarühm ( Ugala murre ) , mis omakorda koosnesid territoriaalsetest alamurrakutest . ( Vt . lähemalt Rätsep <arv> : <arv>-<arv> ning kaardid Mäesalu jt. <arv> : <arv> , <arv> , <arv> ja ENE <arv> : <arv> , <arv> , <arv> , <arv>. ) Siinses kontekstis on oluline eesti murrete jagunemine kaheks eraldiseisvaks rühmaks - Põhja- ja Lõuna-Eestis kõneldavateks murreteks - ning lõunaeesti murdeala jagunemine lääne pool Võrtsjärve paiknevaks Mulgi murdeks ( Sakala maakonna idaosas , ligikaudu praegusel Viljandimaal ) ja ida pool Võrtsjärve paiknevateks Tartu murdeks ning Võru murdeks ( Ugandi maakonnas , ligikaudu praegusel Lõuna-Tartumaal ja Võrumaal ) . Setu murre lõunaeesti murdeala kagunurgas jääb siinsest vaatlusest välja , sest kaua Pihkva valdusesse kuulunud õigeusklikud setud jäid eesti kirjakeele kujunemisprotsessist pikaks ajaks kõrvale . On arvatud , et <arv>. sajandi algul elas Eestis umbes <arv> <arv> inimest ( Mäesalu jt <arv> : <arv> ) . Enesenimetusena kasutas eesti hõimudest koosnev elanikkond maakondadele viitavaid saarlane , sakalane , virulane , ugalane jne , ent ka maarahvas eestlaste ühise enesenimetusena on väga vana . Naaberrahvad nimetasid eestlasi erinevalt , rootsikeelne nimetus nt. oli ester ja saksakeelne Esten ( ladinakeelne estones ) . Omanimetusena üldistus eestlane alles <arv>. sajandi keskpaigas . ( Ariste <arv> , Grünthal <arv> : <arv>-<arv>. ) Tegemist oli tüüpiliselt suulise kultuuriga : ajaloolist ja kirjanduslikku pärimust , uskumusi , seadusi , igapäevast teavet jne. vahendati suulises vormis . Kirjaliku kultuuri algeid võib näha nt. peremärkides , millega tähistati oma perele kuuluvaid esemeid , ja sirvilaudades ( puust liistukestest koosnev kalender , kus tähtpäevi tähistati ruunimärkide abil ) . Oma semantika oli ka mustritel , millega kaunistati tarbeesemeid . Eesti sõna kiri ongi algselt tähendanud mustrikirja , kirjukstegevat joont või märki ( Mägiste <arv> : <arv> ) ning alles hiljem siirdunud tähistama ka alfabeedimärkidest koosnevat kirja . Eesti keele kirjalikke mälestusmärke eelkristlikust perioodist teada ei ole . Kirjaliku kultuuriga tehti siiski tutvust naaberrahvastega suheldes ja eriti ristiusu kaudu . Eestlaste muinasusundis valitses loodushaldjate ja esivanemate kultus . <arv>. sajandiks olid Baltimaad ja Soome jäänud viimaseks paganluse enklaaviks - läänes paiknesid rooma-katoliku , idas kreeka-katoliku ( õigeusu ) kiriku valdkonnad . Germaani ja slaavi hõimude vaheline võitlus Eesti alade valdamise pärast ongi sajandeid kujundanud Eesti ajalugu . On oletatud , et juba XI-XII sajandil võisid eksisteerida mingid üleskirjutused eestikeelsete palvete , ristiusu seletuste ja pühitsusvormelitega , teisiti olnuks ristiusu levitamine võimatu ( Miller <arv>b : <arv> ) . Eesti keeles olevad vanavene laensõnad rist , papp , pagan ja raamat 'piibel , raamat' annavad tunnistust varastest kokkupuudetest idapoolse ristiusuga . Kiievi ja Novgorodi vürstide <arv>.-<arv>. sajandi vallutuskatsed ei andnud püsivaid tulemusi . Tugevamaks osutus läänest lähtuv ekspansioon . <arv>. sajandil tegid rootslased nende jaoks õnnestunud ristiretke Soome . <arv>. sajandi alguses alustasid Lüübekist lähtunud sakslased ( Mõõgavendade ordu ) Väina ( Daugava ) suudmesse rajatud Riia linnast ristiretke Eesti vallutamiseks . Ka Taani kirik üritas - esialgu tulemusteta - kanda kinnitada Eestis . Paarkümmend aastat kestnud võitluses oli eestlaste vastastel liitlasi või konkureerivaid vallutajaid ( liivlased , latgalid , leedulased , rootslased , venelased ) , eestlaste katsed liitlasi leida aga nurjusid . Ka sõjatehniliselt olid sissetungijad tugevamad ( Jaanits jt. <arv> : <arv> ) . Muistne vabadusvõitlus lõppes <arv> Eesti kristianiseerimise ja alistamisega Mõõgavendade Ordu ja Taani poolt . Läänepoolse kristlusega liitmine tähendas Eestis ühtlasi seda , et tekkiva eesti kirjakeele aluseks sai ladina alfabeet ( Raag <arv>b : <arv> ) . Ühtset riiki Eestis keskajal ei kujunenud . Põhja-Eesti alad ( Harjumaa ja Virumaa ) keskusega Tallinnas said Taanile , ülejäänud territoorium kuulus vormiliselt Saksa-Rooma riigi keisrile , ent jagunes suhteliselt iseseisvateks osadeks , kus valitsesid Tartu piiskop ( Ugandi ja mõni kihelkond Emajõest põhja pool , pealinn Tartu ) , Saare-Lääne piiskop ( osa Saaremaast ja Lääne-Eestist ) ning suurima sõjalise jõuna Saksa ordu allharu Liivi ordu ( Mõõgavendade ordu järglane ) . Liivi ordule kuulus lisaks Lätile ja Sakala- ning Järvamaale valdusi ka Lääne-Eestis ja Saare- ning Hiiumaal . Pärast eestlaste ülestõusu müüs Taani kuningas <arv> oma valdused ordule . Oli tekkinud nn. Vana-Liivimaa , orduriigi ja piiskopkondade lõtv kooslus , mille killustatusega kaasnes pidev võitlus ülemvõimu pärast . Vaenujalal oldi nii omavahel , põlisrahvaga kui ka naabritega - Taani , Rootsi , Leedu-Poola ja Venemaaga . Linnad , mida <arv>. sajandi Eestis oli juba kaheksa , neist tugevamad Tallinn ja Tartu , püüdsid samuti ajada iseseisvat poliitikat . <arv>.-<arv>. sajandi veidi rahulikumates oludes rahvaarv siiski kasvas muistse vabadusvõitluse lõpuaegade arvatavalt <arv> tuhandelt <arv>-<arv> tuhandeni <arv>. sajandi keskpaiku ( Mäesalu jt <arv> : <arv> ) . Lisandus ka kirikukihelkondi . Linnadesse tuli juurde saksa kaupmehi , käsitöölisi ning kloostritesse ja kirikutesse saksa vaimulikke , maale aga saksa talupoegi ei tulnud . Tekkis selge seisuslik ja keelelis-rahvuslik vahe : aadlikud , kirikute ja kloostrite vaimulikud ning linnakodanikud olid põhiliselt sakslased ( saksakeelsed ) , talupojad ja linnade lihtrahvas põhiliselt eestlased ( " mittesakslased " , eestikeelsed ) . Talupoegade koormisi ja sunnismaisust tugevdati järk-järgult ja <arv>. sajandiks oli eesti talupoeg praktiliselt pärisori . Vähesed eesti soost vasallid või kloostrikasvandikud saksastusid . Seotus Saksamaaga jäi püsima pikkadeks sajanditeks . Jätkuva vaenutegevuse tingimustes oli katoliku kiriku ja põhiliselt ladina ning alamsaksakeelse kirjaliku kultuuri mõju tugevam eelkõige linnades . Eestlastest talupojad säilitasid oma suulise kultuuri ja paljuski ka oma vanad uskumused . ( Viires <arv> : <arv>-<arv>. ) <arv> . <arv>. Eesti kirjakeele vanim periood : kahe kirjakeele traditsiooni väljakujunemise algus Eesti kirjakeele vanimaks perioodiks võib pidada <arv>.-<arv>. sajandit . Esimesed teada olevad eesti keele kirjapanekud on pärit <arv>. sajandi ürikutest . Olulisim neist on Henriku Liivimaa kroonika ( Henrici Chronicon Livoniae , <arv>-<arv> ) , mis vallutajate vaatepunktist kajastab eesti hõimude vägivaldset kristianiseerimist . Kroonika ladinakeelses tekstis leidub lisaks eesti koha- ja isikunimedele ka üksikuid eesti sõnu ja lauseid , nt. kylegundam 'kihelkonna' , maia 'maja , laagrikoht' , malewa 'malev' , waypas 'vaipu' , kolmesõnaline lause Laula ! Laula ! Pappi ; ka väljendit Tharapita on tõlgendatud lausena 'Taara , aita ! ( Alvre <arv> , Ehasalu jt. <arv> : <arv>-<arv> , <arv>-<arv> ) . Rohkesti eesti koha- ja isikunimesid sisaldab aastal <arv> koostatud register Eesti maavaldussuhete kohta , nn. Taani hindamisraamat ( Liber Census Daniae ) . Eesti nimesid leidub teisteski selle perioodi ürikutes . Arvatakse näiteks , et <arv>. sajandi kirjalikes allikates on koos isiku- ja kohanimedega üle <arv> eesti sõna ( Rätsep <arv> : <arv> ) . Seoses humanismiideede levikuga Lääne-Euroopas <arv>. sajandil hakati reformima katoliku kirikut , et tõhustada kiriku rolli rahva usulise ja moraalse kasvatajana . See tähendas ka rahvakeelse usuõpetuse laienemist . Valga maapäeva otsus <arv>. aastast nõuab meieisapalve , Maria tervituse , kaheteistkümne usupeatüki ja kümne käsu õpetamist mittesakslastele nende endi keeles . Sajandi keskpaiku hakati nõudma mittesaksa jutlusi . Oletada võib vastavate eestikeelsete käsikirjade koostamist ja levitamist ; teada on ka eestlastest vaimulikke ( Miller <arv>b : <arv>-<arv> ) . <arv>. sajandi lõpust ja <arv>. sajandi algusest on seni leitud eestikeelseid nappe juhumärkmeid paaris käsikirjalises tekstiallikas ( Ehasalu jt. <arv> : <arv>-<arv> ) . Eesti kirjakeele traditsiooni väljakujunemise algusest võime siiski konkreetsemalt rääkida alles <arv>. sajandil seoses trükikunsti leviku ja alanud usupuhastusega , mis pani rõhku rahvakeelsele jumalasõnale . Ka katoliku kiriku rahvakeelne misjonitöö intensiivistus . Kuna sidemed Saksamaaga olid tihedad , levis luterlik reformatsiooniliikumine Vana-Liivimaa linnadesse väga kiiresti ( nt. Tallinnas ja Tartus hakati uut usutunnistust kuulutama juba <arv> ) , maal aga usupuhastus takerdus ja jäi <arv>. aastal puhkenud Liivi sõja jalgu . Selles sõjas lakkkas Vana-Liivimaa olemast ja tema alade pärast võitlesid omavahel Venemaa , Rootsi , Taani ja Poola . <arv> läks Põhja-Eesti luterliku Rootsi ja Lõuna-Eesti katoliikliku Poola haldusse ; sõda venelastega jätkus veel aastakümneid . <arv>. sajandist on säilinud ühe raamatu fragmendid ( teada olevast kümnestkonnast trükisest , vrd. Miller <arv> , Reimo <arv> : <arv>-<arv> , Annus <arv>a : <arv> ) ja <arv> käsikirjalist allikat ( Kingisepp jt. <arv> : <arv>-<arv> , Ehasalu jt. <arv> ) , mis sisaldavad lühemaid või pikemaid eestikeelseid kirjapanekuid . Võime jälgida kahe kirjakeele - põhjaeestilise tallinna keele ja lõunaeestilise tartu keele - väljakujunemise algust . Tartu keele kasutusalaks kujunes hiljem eelkõige Emajõest lõuna poole jääv Kagu-Eesti , s.o. muinasaegne Ugandi maakond , keskaegse Tartu piiskopkonna tuumikosa , Tartu ja Võru murdeala . Seevastu lõunaeestimurdelisel Viljandimaal , Mulgi murde alal kujunes hiljem välja tallinnakeelse kirjanduse traditsioon . Eraldi tartu keele väljakujunemist soodustas <arv> Lõuna-Eestis alanud Poola katoliiklik vastureformatsioon , mille keskuseks sai Tartu . <arv> rajasid jesuiidid Tartusse oma residentsi ja gümnaasiumi , <arv> tõlkide seminari ; viimases oli ehk ka mõni eesti õpilane ( Tarvel <arv> , Helk <arv> ) . Rekatoliseerimisaeg kestis vaheaegadega <arv>. aastani , mil Tartu lõplikult vallutasid luterliku Rootsi väed , ja oli tartu keele traditsiooni loojana oluline . Esimesed meieni jõudnud eestikeelsed pikemad tekstid on <arv>-<arv> üles märgitud kaks katoliku palvet ( Pater noster ja Ave Maria ) ja usutunnistus ( Credo ) . Lääne-Eestis asuva Kullamaa kihelkonna vakuraamatusse ( Wackenbuch von Goldenbeck ) on need kirja pannud kohalik preester Johann Lelow ja tõenäoliselt tema järglane Konderth Gulerth ( Saareste <arv> ; Ehasalu jt. <arv> : <arv>-<arv> ; Põld <arv> ) . Kullamaa käsikirja põhjaeestilised tekstid , milles on nii lääne- kui ka idamurrete sugemeid , toetuvad alamsaksa ortograafiatraditsioonile ( y = i , ß = s , e = vokaalipikendusmärk : ßynnu 'sinu' , mhae 'maa' ) ja on vanemale kirjakeelele iseloomulikult variandirohked , nt. tayua ~ thaiwa 'taeva' , sanudt , kuid kannatanut jms. ( Kask <arv> : <arv>-<arv> ) . On andmeid <arv>. aastal Lüübekis hävitatud eestikeelsest ( või eesti keelt sisaldanud ) luterlikust trükisest ( Johansen <arv> , Mägiste <arv> : <arv>-<arv> , Miller <arv> , Kivimäe <arv> ) , mille puhul on oletatud , et see võis olla tartukeelne ( Annus <arv>a : <arv> ) . Esimene meieni jõudnud eestikeelne raamat on säilinud osaliselt . See on Tallinna vaimulike Simon Wanradti ja Johann Koelli koostatud alamsaksa ja eesti paralleeltekstiga luterlik katekismus , mis ilmus Wittenbergis <arv>. aastal . Säilinud katkete hulgas on ka raamatukese lõpuosa , kus peale ilmumisandmete leidub lühike alamsaksakeelne märkus eesti murrete kohta , esimene teadaolev eesti keele kirjeldus : " ... eesti keel ei ole mitmel pool maal üks ja sama , sest mitut sõna räägitakse teisiti Tallinnas , teisiti Tartus , teisiti Narvas , teisiti Viljandis jne. Sellepärast oleks Laiuse murrak palju parem tarvitada eesti keelena , sisaldades sõnavara poolest mitmesugust ... " ( Siirak <arv> : <arv>-<arv> , vrd. Miller <arv> : [ <arv> ] ) . Seda soovitust kasutada kirjakeelena Eesti keskosas asuva Laiuse põhjaeestilist murrakut võib käsitada ka esimese eesti kirjakeele normeerimiskatsena . Katekismuse enda põhjaeestilises keeles on nii ida- kui läänepoolsete murrete jooni , mis võib-olla kajastab Tallinnas kui keskuses kujunenud keeletarvitust ( Saareste <arv> , Mägiste <arv> : <arv>-<arv> , Kask <arv> : <arv>-<arv> ) . Keel on variandirohke nii alamsaksaliselt kirjutusviisilt kui ka hääliku- ja vormiõpetuslikult , nt. esineb ühel ja samal leheküljel verbivorm peame tervelt viiel kujul : piddame ~ piddeme ~ peam ~ pyddam ~ piddama ( vt. Ehasalu jt. <arv> : <arv> ) ; sõna igav 'igavene' nominatiiv on lõpukaota kujul egkewe ja ygkewe , genitiiv kord n-lõpuline eg[ke ] wen , kord lõputa Ekewe jms. ( vrd. Ehasalu jt. <arv> : <arv> ) . Hääliku- ja vormiõpetuslik variaablus peegeldab enamikul juhtudest tõenäoliselt suulist keeleuusust , ortograafiline norm oli aga kõikuv ka tolleaegsetes eeskujukeeltes . Tõenäoliselt <arv>. aastatest on pärit alamsaksakeelse kirja mustand ( Kivimäe <arv> , Alvre <arv> ) , milles sisalduv põhjaeestikeelne lõik sisaldab soome mõjusid ( theme = sm tämä , vrd.ee see ; encke = sm enkä , vrd ee ega mina ~ ja mina ei ) ja veidi rootsipärastki ( men 'aga' , vrd.ee aga ) . Need ja vähesed teised ürikud osutavad põhjaeestilise kirjakeele ehk tallinna keele traditsiooni väljakujunemise algusele <arv>. sajandil . Samal ajal hakkas tekkima ka lõunaeestiline kirjakeel . On teateid Tartu pastori Franz Witte tõlgitud ja <arv> Lüübekis ilmunud luterlikust katekismusest ning Tartus tegutsenud jesuiitide ringkonnas koostatud ja <arv> Vilniuses ilmunud katoliiklikust katekismusest . Raamatud olid tartukeelsed ja neid pole leitud ( Johansen <arv> , Miller <arv> : <arv>-<arv> , Jakoobi <arv> , Kivimäe <arv> , Annus <arv>a : <arv>-<arv> ) . Mõlema katekismuse juurde oli lisatud ka eestikeelseid kirikulaule . Sama sajandi lõpupoolelt on säilinud kolm tõenäoliselt Tartus tehtud kirjapanekut ( Mägiste <arv> : <arv>-<arv> , <arv>-<arv> , Kask <arv> : <arv>-<arv> , Ehasalu jt. <arv> : <arv>-<arv> , <arv>-<arv> , Laats <arv> ) , milles leidub lõunaeestilisi jooni häälikuja vormiõpetuses ( nt. <arv> silmaarst Sigismundus Awerbachile antud tunnistuses : katz , vrd. eL kats , eP kaks ; lienast , vrd. eL liinast , eP linnast ; ehen , vrd. eL een , eP ees ; ohm , vrd. eL om , eP on ) ning sõnavaras ( kohlnut , vrd. eL koolnut , eP surnud ) . Awerbachile antud tunnistuses on põhjaeestilised jooned koguni ülekaalus ( Raag <arv> : <arv>-<arv> ) . Jesuiidipaatrite Johannes Ambrosius Völckeri ja Laurentius Boieruse vaimulike tekstide ortograafias ja sõnastuses on ladinapärast ( s = s , i = i : sinu ; ae = ä : taena 'täna' ) , rootsipärast ( ck = hk : pucke 'puhkke = puhkuge' ) ja poolapärast ( ie = e : pasunie 'pasune = pasuna' ; oinas 'Jumala tall' , vrd. poola deminutiiv baranek 'oinake , tall' . Mitmed põhjaeestilised jooned nendes tartukeelsetes tekstides on tingitud kas Tartus kõneldud keelest või / ja tallinnakeelsete tekstide mõjust ( vt. lähemalt Raag <arv> ) . Siinjuures väärib esiletõstmist , et eri konfessioonide ( luterlus ja katoliiklus ) vahel ei olnud ületamatut vaheseina : vaenujalal olemisele ja umbusaldusele vaatamata võidi vajaduse korral ometi kasutada vastaspoole tehtud eesti tõlkeid ( Laats <arv> ) . <arv>. sajandi allikad näitavad , et Põhja-Eesti murdeis olid säilinud tugevad klusiilid ja kohati esines veel vokaalharmooniat ( leppüteyet 'lepütäjät = lepitajad' , yckepewyne 'igäpäävine = igapäevane' ) , omistusliiteid ( nt. ainsuse <arv>. isikut väljendav järelliide -s : Synu tachtmas 'sinu tahtmine' ) , pöörduvat eitussõna ( meye emme wöi 'meie ei või' ) ja n-lõpulist omastavat ( ayno poian 'ainsa poja' ) . Kaasaütlevat väljendati omastava ning järelsõna kaas abil , hiljem kujunes sellest järk-järgult praegune käändelõpp -ga : peywe kaes 'päivä kaas = päevaga' , ßwkas 'suga = sinuga' ) . Sise- ja lõpukadu on juba toimunud ( towsma 'tõusma' , leybp 'leib' ) , kujunemas on uus si-lihtminevik ( vrd. i-minevikuline vorm wöth 'võtt = võttis' ja si-minevikulised murdis , andis ) . Tartu tekstide põhjal on oletatud , et Lõuna-Eesti murretes oli n-lõpuline omastav <arv>. sajandi lõpu poole peaaegu kadunud ja kaasaütleva käände väljakujunemine lõpule jõudmas : wilia ka 'viljaga , eluga' , hälega 'häälega , valjusti' ( ENE <arv> : <arv> ) . <arv>.-<arv>. sajandi kirjapanekute põhjal koostatud eesti vanima kirjakeele sõnastik ( Ehasalu jt. <arv> ) , milles pole arvesse võetud üksiksõnadena esinevaid isiku- ja kohanimesid Henriku Liivimaa kroonikas , Taani hindamisraamatus või mujal ( Ehasalu jt. <arv> : <arv> ) , sisaldab ühtekokku <arv> põhimärksõna ( välja toodud u. <arv> tekstisõna põhjal ) . Neist umbes kolm viiendikku on lihtsõnad , mille hulgas uuemaid laensõnu ( s.t. oletatavasti vanima kirjakeele perioodil keelde tulnuid ) on üle <arv>. Viimaste puhul on enamjaolt tegemist alamsaksa ( või alamsaksa keele kaudu tulnud ) laenudega ( keelekuju tänapäevastatud ) : arst , ingel , kunst , meister , missa , paast , pasun , prohvet , raad , rööv , sakrament jt. Leidub ka üle <arv> tuletise ( süüdlane , kahjulik , sõprus , ilusus ) ja üle <arv> liitsõna ( abielu , maamees , õnnistegija ) , lisaks ühend- ja väljendverbe ( ära petma , andeks andma ) . Umbes <arv>% märksõnadest on tänapäeva kirjakeeles kas tundmatud või kasutusel teises tähenduses . Nt . omasõna rasv kasutati tähenduses võidmine , omasõna kaema tähenduses suvatsema ; laensõna junkur tähenduses neitsi , laensõna pidal tähenduses hospidal . Praegu tundmatud on näiteks liitsõna vigavereline 'mitte puhastverd' , verb armatama 'halastama' , laensõna hilis 'vaestemaja' . Sõltuvalt tekstide sisust ( põhiliselt on tegemist usulise või juriidilise oskuskeelega ) on suur abstraktseid nähtusi või tegevusi märkivate sõnade hulk , napilt leidub nt. loodusega , esemetega või toiduga seotud sõnavara . ( Kingisepp jt. <arv> : <arv>-<arv>. ) Niisiis kujunes eesti kirjakeeletraditsioon välja ühelt poolt kõneldud keelele , teisalt varasematele indoeuroopa kirjakeeltele ( eriti saksa ja ladina keelele ) tuginedes . Kirjutatud keele süntaks erineb suulise kõne omast ja mis tahes oskuskeele sõnavara saab vaid osaliselt tugineda rahvakeelele . Lisaks olid kirjutajad enamasti võõrkeelsed või võõrkeelse hariduse saanud , tekstid aga põhiliselt tõlkelised . Kõik see tõi kaasa senisele rahvakeelele mitteomaseid jooni kirjakeele kõigil tasanditel , muuhulgas ka vormi- ja lauseõpetuses . Nt . J. A. Völckeri lauses Sina ei peat tachtma sinu lęhęmbe neine 'Sina ei pea tahtma oma ligimese naist' ( Ehasalu jt. <arv> : <arv> ) esinev pöördelõpuga eitus Sina ei peat on ilmselt saksa keele mõju ( vrd. saksa du sollst , du sollst nicht ) , kuna eesti eitavad verbivormid on pöördelõppudeta ( sina ei pea ) . Võõrmõjuline on lauses ka nominatiivis täissihitis neine 'naine' , sest eesti sihilist verbi tahtma saab kasutada ainult partitiivis osasihitisega . Antud näites niisiis oleks eesti keelele omane partitiivivorm naist . Wanradti-Koelli katekismusest pärit väljendis se Sacrament sest rystmast 'see sakrament sellest ristimisest = ristimise sakrament' ( Ehasalu jt. <arv> : <arv> ) on eesti demonstratiivset asesõna see ( nominatiiv ) , sest ( elatiiv ) kasutatud eesti keelele mitteomase artiklina . Atribuut , mis eesti keeles on tavaliselt genitiivis ja enne peasõna , on siin elatiivis ning järelasendis ( vrd. saksa das Sakrament der Taufe või ka das Sakrament von der Taufe ) . Ka kvantorfraasis esinev mitmuse nominatiiv ( kax Sacramentyt 'kaks sakramendid = kaks sakramenti' , vt. Ehasalu jt. <arv> : <arv> ) on võõrmõjuline . Leidub ka ladinapäraseid käändelõppe ( eriti nimedes ja uutes laensõnades , nagu oli kombeks ka saksa kirjakeeles ) ning selgelt tõlkelaenulist sõnajärge , nt. Awerbachile antud tunnistuses : sündnut dörpt se <arv> kwe aprilis 'sündinud Tartus aprillikuu kahekümne üheksandal' ( Ehasalu jt. <arv> : <arv> ) või Völckeril : sisse Jesum Christum 'Jeesus Kristuse sisse' , kannatenut on alla Pontio Pilato 'on kannatanud Pontius Pilatuse all' ( vt. Ehasalu jt. <arv> : <arv> ) Süntaksi ongi peetud vana kirjakeele kõige võõrmõjulisemaks osaks ( Kask <arv> : <arv> ) . Võõrmõjude tulekul varasesse eesti kirjakeelde võis oma osa olla ka ideoloogilistel ja sotsiaalsetel teguritel : mõningad katoliiklikes ja varaprotestantlikes tekstides esinenud rahvapärasemad jooned võidi hiljem kõrvale jätta kui katoliiklik või eesti soost madalamate vaimulike keelepruuk ( Ross <arv> ) . Eesti kirjakeele kasutajaskonnast kõneldes on raamatute trükiarvu ja elanike arvu võrreldes oletatud , et eesti keeles lugeda oskajaid võis <arv>. sajandil olla <arv> - <arv>% ning nende hulgas pidi olema ka eestlasi ( Liivaku <arv> : <arv>-<arv> ) . <arv> . <arv>. Teine periood : tekstikorpuse suurenemine ja teadliku normeerimise algus Eesti kirjakeele ajaloo teiseks perioodiks võib pidada aega <arv>. sajandi algusest kuni Uue Testamendi tartukeelse tõlke ilmumiseni ( " Wastne Testament " , Riia <arv> ) . Alguses ei olnud ajaloosündmused kirjakeele arenguks kuigi soodsad . <arv> puhkes sõda Vana-Liivimaa alade pärast uue hooga ning sellega kaasnesid ikaldused ja katkuepideemiad . Alles <arv> läks ametlikult kogu Eesti mandriosa Rootsi valdusesse , <arv> liideti Rootsiga ka aastast <arv> Taani valduses olnud Saaremaa . On arvatud , et Eesti elanikkond vähenes <arv>.-<arv>. sajandi sõdade perioodil üle poole võrra , jäädes <arv>. aastatel koguni alla <arv> <arv>. Ent rahu saabudes kasvas elanike arv kiiresti , osalt naaberaladelt pärit ümberasujate arvel , põhiliselt aga sündivuse kasvu tõttu . Enne suurt näljahäda <arv> oli Eestis elanikke arvatavasti üle <arv> <arv> , kusjuures nt. soomlastest ja lätlastest ümberasujad olid kiiresti eestistunud . ( Mäesalu jt. <arv> : <arv>-<arv>. ) Rootsi ajalgi püsis kultuuriline seos Saksamaaga ja saksa aadli ning vaimulikkonna mõjuvõim . Luterlik kirik kosus , usukirjanduse väljaandmine muutus sagedasemaks . <arv> alustas Tartus tööd ladina õppekeelega ülikool muuhulgas just selleks , et kohapeal harida vaimulikke ja ametmehi Rootsi riigi uute alade tarvis . Ühtegi eestlasest üliõpilast rootsiaegsest Tartu ülikoolist teada pole , kuid professorid ja üliõpilased pidid eesti keelt mõnevõrra oskama ( Piirimäe <arv> ) ; haritlased on harrastanud eestikeelset juhuluulet ( Alttoa , Valmet <arv> ) . Rootsi ajal pandi alus ka rahvakeelsele algõpetusele ( vt. lähemalt Naber <arv> : <arv>- <arv> , <arv>-<arv> , Peebo <arv> : <arv>-<arv> ) . Osutus võimalikuks luterliku kirjasõna ja hariduse senisest tõhusam levitamine . Perioodile ongi iseloomulik eestikeelse tekstikorpuse märgatav suurenemine . Eesti raamatu koondbibliograafias on sellest perioodist <arv> nimetust , neist <arv> tartukeelsed ( vrd. Annus <arv>a : <arv>-<arv> ) . <arv>-<arv> arvatakse olevat ilmunud vähemalt <arv> eesti raamatut : katekismusi ja muid usuõpikuid <arv> , lauluraamatuid <arv> , evangeeliume ja epistleid <arv> , jutlustekogusid <arv> , palveraamatuid <arv> , rituaalide käsiraamatuid <arv> , aabitsaid <arv> ja eesti keele grammatikaid <arv> ( Annus <arv> : <arv> ) . Selgelt kujunesid välja kaks kirjakeelt . Tartu keele püsimist soodustasid traditsioon ja iidsed murdeerinevused . Uued administratiivsed piirid osalt tugevdasid , osalt nõrgestasid tartu keele jalgealust . Eesti jagunes halduslikult kaheks : põhjas Eestimaa kubermang keskusega Tallinnas , lõunas Põhja-Lätiga ühine Liivimaa kubermang esialgu keskusega Tartus , hiljem Riias . Saaremaa kuulus Liivimaa kubermangu eraldi maakonnana . Selline jaotus kestis kuni Vene <arv>. aasta Veebruarirevolutsioonini . Liivimaa Eesti ala keskuseks jäi siiski Tartu ja tartukeelse kirikukirjanduse autorid tegutsesid põhiliselt Tartus või sellest lõuna poole jäävates kihelkondades . Kuivõrd rahvakeelse kirjanduse väljaandmise eest hoolitsesid kummagi kubermangu vaimulikud konsistooriumid , tuli Liivimaa ülemkonsistooriumil anda raamatuid välja nii tallinna , tartu kui ka läti keeles , mis oli majanduslikult raske ja tallinnakeelsete raamatute osas kutsus esile tülisid Eestimaa kubermangu vaimulikkonnaga . Tartu keeleala oli Liivimaa tallinna keelealast väiksem : Liivimaa kubermangu Eesti ala <arv> kihelkonnast räägiti Lõuna-Eesti murdeid kahekümnes ( Annus <arv>a : <arv> ) , kusjuures lõunaeestimurdelisel Viljandimaal kasutati nähtavasti enamasti tallinnakeelset kirjasõna . Tartukeelse kirjanduse väljaandmine hoogustus , kui Liivimaa kirikut asus juhtima Johann Fischer , tõhus organisaator ja kirjastaja ( Liivimaa kindralsuperintendent <arv>-<arv> ; vt. tema kohta lähemalt Aarma <arv>b ) . <arv>. sajandi viimase veerandi edusamme eesti rahvahariduse ja kirjakeele alal on nimetatud lausa kultuuriliseks plahvatuseks ( Peebo <arv> : <arv> ) . Kokku trükiti <arv>-<arv> Riias <arv> tartu- ja <arv> tallinnakeelset raamatut ; üldse ilmus <arv>-<arv> eestikeelseid raamatuid <arv> , neist <arv> tartukeelset ( Annus <arv>a : <arv> ) . Algas kirjakeelte teadlik normeerimine : ilmusid autoriteetsed religioossed tekstid ja esimesed grammatikad ning keelekasutus muutuski mõneti ühtlasemaks . Enamik kirjapandust oli ikka veel vaimulike tekstide tõlked , mille lugejaks ja maarahvale suuliselt ettekandjaks oli tavaliselt vaimulik , harvem mõni lugeda oskav eestlane . On oletatud , et <arv>. sajandi algupoolel võis lugeda oskajaid eestlaste hulgas olla siiski koguni <arv>% või rohkemgi ( Liivaku <arv> : <arv>-<arv> ) . Tänu Rootsi ajal loodud rahvakoolide võrgule ja koduõpetusele suurenes lugemisoskus <arv>. sajandil märgatavalt ja ikka rohkem hakkas ilmuma vahetult maarahvale lugemiseks mõeldud raamatuid . Põhjaeestilise kirjakeele esimene meieni jõudnud tõeliselt mahukas näide on Tallinna Pühavaimu kiriku eesti koguduse pastori Georg Mülleri <arv> jutlust aastatest <arv>-<arv> , kokku <arv> kvartformaadis käsikirjalehekülge ( Reiman <arv> ) . Jutluste põhjal koostatud sõnastikus ( Habicht jt. <arv> ) on <arv> põhimärksõna ja <arv> viitemärksõna . Mitmekeelses Tallinnas rääkis alam- ja keskklass eesti ja alamsaksa keelt , oli ka rootsi- ja soomekeelseid ja muidki , maineka keelena oli levimas usupuhastusega kaasas käiv ülemsaksa keel . Tallinnas üles kasvanud ja Saksamaal akadeemilist koolitust saanud Mülleri haritlaskeeles põimub eesti keel ladina , alam- ja ülemsaksa keelega ( Ariste <arv> : <arv>-<arv> ) . Mülleri sõnavaras on üle <arv> alamsaksa laenu , sest alamsaksa keel oli see , mida peeti kohaseks tarvitada lihtrahva poole pöördudes : Jumala Verdenste 'jumala teene' , se toine Orsak 'teine põhjus' . Paljud neist laensõnadest esinevad juba eestistatud kujul , nagu neid nähtavasti rahvas ise tarvitas ( Ariste <arv> : <arv>-<arv> ) . Osalt aga on laensõnad veel mugandumata , nt. füllib 'täidab' , schenkinuth 'kinkinud' , Valschiste 'valesti' jts . ( Kask <arv> : <arv> ) . Ladina- ja saksakeelseid osi esitas Müller vajaduse korral eesti keeles arvatavasti jutluse pidamise käigus ( Ariste <arv> : <arv>-<arv> ) . On koguni esitatud oletus , et osa oma jutlusi võis Müller üles kirjutada tagantjärele , näiteks kontrollijate jaoks või ka mingil muul põhjusel . Kirjapandud viisil ei ole jutlusi kunagi ette kantud ( Masing <arv> : <arv>-<arv> , <arv>-<arv> ) . Mülleri eesti keele ortograafia on variandirohke segu ülem- ja alamsaksa kirjaviisist ( Kask <arv> : <arv>-<arv> ) . Murdeliselt taustalt on keeles Tallinnale tüüpiliselt nii Kirde-Eesti rannikumurde vorme kui ka läänepoolseid jooni ( Kask <arv> : <arv> ) . Mülleri jutluste pühakirjatsitaatides on sedastatud jälgi varasemast käsikirjalisest või trükitud kirikukäsiraamatust , mis pole meieni jõudnud ( vt. lähemalt Masing <arv> : <arv> jj. ) . Lausestuses on osalt juba eelmise sajandi tekstidest tuttavaid vanema eesti kirjakeele saksapäraseid jooni : artikli kasutamist ( se Eikedus 'õigus' ) , kaassõnalist väljendust käändelise asemel ( keickede aßiade siddes 'kõikides asjades' ) , pöördelõppe verbi eitavates vormides ( eb me·e mittekit holime 'me ei hooli midagi' ) , arvsõna järel oleva nimisõna mitmuse nimetavat eesti keelele omase ainsuse partitiivi asemel ( mitto tuhat Inimeßet 'mitu tuhat inimest' ) , täissihitist osasihitise asemel ( eth me·e Inimeßet oma pattune Ello piddame parrandama 'et meie inimesed oma patust elu peame parandama' ) . Saksa mõju näitab seegi , et enamikul Mülleri kasutatud ühendverbidel ja osal väljendverbidel on olemas täpne vaste saksa keeles ning vormide kokku- või lahkukirjutamist on mõjutanud saksakeelne eeskujuvorm . Mitmed eesti keeletunde seisukohalt õigupoolest liiased ühendverbid ( vt. Uuspõld <arv> ) , nt. ära rikkuma ( vrd. sks verderben ) , ära surema ( vrd. sks versterben ) , üles äratama ( vrd. sks aufwecken ) jts . esinevad juba Mülleril ja on ilmselt tõlkelaenud saksa keelest ( Habicht <arv> : <arv>-<arv> ; vt. ka Hasselblatt <arv> ) . Põhjaeestilise kirjakeele esimesed ulatuslikud trükised avaldas Heinrich Stahl . Tema sulest ilmusid neljaosaline kirikukäsiraamat " Hand- und Haußbuch " ( <arv>-<arv> , ligi <arv> lk. eesti ja saksa keeles ) , kaheosaline jutlusteraamat " Leyen Spiegel " ( <arv>-<arv> , ligi <arv> lk. eesti ja saksa keeles ) ning esimene eesti keeleõpetus ja sõnaraamat " Anführung zu der Esthnischen Sprach " ( <arv> ) . Viimane sisaldab <arv> lk. grammatikat ja <arv> lk. saksa-eesti sõnaraamatut . Stahli tekstid ( mille koostamisel oli kasutatud mõnesuguseid vaimulike seas ringlevaid käsikirju ) ja grammatikaseisukohad kujutavad endast ühtlasi <arv>. sajandi põhjaeestilise kirjakeele senise arengu kokkuvõtet ja edasiarendust . Stahli teoste keel hakkas käibima kodifikatsioonina , millega tahestahtmata arvestasid järgnevad kirjamehed . ( Kask <arv> : <arv>-<arv> , Rätsep <arv> , Kingisepp <arv> , Paul <arv> : <arv>-<arv> , Habicht <arv>. ) Stahli " Anführung " , esimene eesti keele tutvustus ja kodifikatsioon , kujutab endast muulastele mõeldud eesti keele algõpetust , mis on koostatud ladina ja saksa elementaargrammatikate eeskujul . Esile on tõstetud eesti ja saksa keele ühisjooni , erinevused on arvatavasti teadlikult kõrvale jäetud ( Rätsep <arv> : <arv>-<arv> ) . Stahli enda keelekasutus on tunduvalt vormirikkam ja rahvapärasem kui keeleõpetuses esitatud ladina-saksa eeskuju järgivad noomeni- ja verbiparadigmad ( Kask <arv> : <arv> , Habicht <arv> : <arv>-<arv> ) . Seegi näitab , et tegu on lihtsustades kirjeldava ja tundmatut ( eesti keelt ) tuntule ( saksa ja ladina keelele ) vastandava algõpperaamatuga . Stahl väidab dedikatsioonis ka ise , et on töö koostanud eriti nende jaoks , kes eesti keelt ei oska , kuid tunnevad selle vastu huvi ( Stahl <arv> : II-III ) . Eessõnas täiendab ta : " Anführung " on koostatud selleks , et aidata inimestel tunda eesti keele vastu sellist huvi , mis viiks neid eesti keele tundmisele ja kasutamisele , jumalale auks , inimeste endi ajalikuks ja igaveseks kosumiseks ning paljude inimeste kasuks ja õnnistuseks . Ta möönab küll võimalikke vigu ja tahumatust , sest töö olevat koostatud muid pakilisi töid kõrvale jättes , kiiresti ja ilma võimaluseta varasemale toetuda . Kriitikat ennetada püüdes väidab Stahl , et Eestimaal on palju murdeid , nii et kõik , mis siin või seal teisiti räägitakse , pole vale ; ka olevat talle kinnitatud , et ta on küllaldaselt arvesse võtnud talupoja keelepruuki ega pole sisse võtnud midagi , mida talupoeg kindlasti ei tarvitaks ( Stahl <arv> : V-VI ) . See eksplitsiitne toetumine rahvakeelele kui autoriteedile vastab omaaegsetele humanistlikele ideedele , mida propageeris ka luterlus . Stahlil leiduvaid rahvakeelele võõraid jooni , mida tema uurijad korduvalt on sedastanud , võib esiteks seletada juba eksisteeriva kirjakeele traditsiooniga , millest oli juttu eespool . Teisalt on tegu olnud omaaegsele misjonilingvistikale ( vt. lähemalt Lepajõe <arv> : <arv>-<arv> ) iseloomuliku implitsiitse veendumusega , et rahva keele subjektiivne ümbertõlgendamine on võimalik ja vajalik , nagu hiljuti on tabavalt kokku võtnud Külli Habicht ( <arv> : <arv> ) : " Ilmselt tunnetas Stahl innuka usutegelasena , et jumalasõna selgema ja mõjusama levitamise huvides on temal kui erudiidil õigus ja kohus maakeele väljendusvõimalusi oma äranägemist mööda muuta ning seda saksa keelele tuginedes siinsetele pastoritele arusaadavamaks ja vastuvõetavamaks teha . " Kaasa on mõjunud ka arusaam eksisteerivast universaalsest , loogikaseadustele vastavast grammatikast , millele peaksid vastama kõik keeled , harimatu rahvas lihtsalt räägib vigaselt . Stahli sõnaraamatu <arv> saksa-eesti sõnaartikli põhjal hiljuti koostatud eesti-saksa sõnastikus on erinevaid eesti märksõnu kokku <arv> ( Kikas <arv> : <arv>-<arv> ) . Lisaks abstraktsele ja kiriklikule leksikale leidub Stahli sõnastikus ka rohkesti somaatilist sõnavara , samuti loodust ja igapäevaelu kajastavat keelematerjali , millest ligi <arv>% on tuntud ka tänapäeval ( Kikas <arv> : <arv>-<arv> ) . Stahli eesti keele ortograafia lähtub ülemsaksa kirjakeele traditsioonist ja on järjekindlam kui nt. Mülleril . Vokaali pikendusmärgiks on sageli h ja ä märgiks e ( hehste = hääste 'hästi' ) , lühikese täishääliku märgiks on järgneva kaashääliku kirjutamine kahe tähega ( kurri 'kuri' ) . õ on kirjutatud enamasti ö-ga ( pöld 'põld' , könnelen 'kõnelen' ) ; a , o või e-ga kirjutamise puhul võib taustal olla omaaegne hääldus ( aunapuh 'aunapuu = õunapuu' , sanna 'sana = sõna' , pohjast 'põhjast' , keick 'keik = kõik' ) . g märgiks on gk ( võimalik , et tegu oli tänapäevasest veidi tugevama sulghäälikuga : tigke 'tige' ) . Esinevad saksa ortograafiale omased c , ch , ck , ff , w , tz , x : Cörtzus 'kõrtsis' , üchte 'ühte' , offer 'ohver' , wabbadick 'vabadik , vabatalupoeg' , hexitus 'eksitus' . Tallinnast pärit ja Järva- ning Virumaal tegutsenud Stahli keeles on mitme Põhja-Eesti murde jooni . Stahli sõnaraamatus on sünonüüme eri murretest , sh. ka Lõuna-Eestist , nt. eP ember 'ämber' , eL pangk 'pang' ; eP hahw 'haav' , eL rei ~ reig ; eP hunt , eL sussi 'susi' ; eP wend 'vend' , eL welli 'veli' ( Kingisepp <arv> : <arv> , vrd. Kikas <arv> ) . Sel puhul on arvatud , et mõned praegu lõunaeestilisteks peetavad sõnad olid varem tuntud ka Põhja-Eestis ( Kask <arv> : <arv> ) . Arvestamata ei saa jätta ka võimalust , et need keelendid olid tema teostesse sattunud varasemate kirjameeste keelest , kelle tekste Stahl tõenäoliselt oma teoste koostamisel kasutas ( Habicht <arv> : <arv> ) . Sünonüümide rohkust on peetud sõnastiku vooruseks ( Kingisepp <arv> : <arv>-<arv> ) . Stahli tekstides on ootuspäraselt eelistatumad sünonüümipaaride põhjaeestilised sõnad ( Habicht <arv> : <arv> ) . Nagu Müllerilgi , nii esineb ka Stahli keeles rohkesti ( alam ) saksa laensõnu ( Ariste <arv> : <arv>-<arv> ) , nt. Först 'vürst' , Spegel 'peegel' , vordeninut 'teeninud' , günnima 'soovima' , gifft 'kihvt ~ mürk' , köstlickut 'hinnalised' , doch 'ometi' . Stahli sõnatuletuses kasutatud mallid on enamasti tänapäevalgi produktiivsed , nt. us-liitelised abstraktnimisõnad , lik-liitelised adjektiivid ja st ( e ) -liitelised viisiadverbid . Lisaks tõenäoliselt rahvakeelest pärit tuletistele ( nt. kanane 'kanapoeg' , metsaline 'metsloom' ) leidub Stahli tekstides palju uudissõnu , mida ta on loonud eesti ja saksa keelt eeskujuks võttes , nt. sks Überwinder vaste ülevõija 'võitja' või sks unmeßlich vaste ilmamõõtlik 'mõõtmatu' ( Habicht <arv> : <arv>- <arv> ) . Stahli lausestus järgib varasema eesti kirjakeele võõrapäraseid traditsioone . Kasutatakse artikleid , omastavat väljendatakse sageli seestütleva abil ( se waim sest töddest 'tõe vaim' ) ja käändeid kaassõnade abil ( taiwa sisse 'taevasse' , pohja pehl 'põhjal' ) . Tegusõna eitavates vormides on pöördelõppe ( ep lehwat ' ( nad ) ei lähe' ) , esineb saama-tulevik ning enesekohasust antakse edasi refleksiivpronoomeni hend 'end' abil ( sihs sahte teije hend röhmustama 'siis te rõõmustate' ) . Arvsõnafraasis olev nimisõna on mitmuse nimetavas , nt. kax jallat 'kaks jalga' , ligki wihs tohat meehet 'ligi viis tuhat meest' jne. ( Kask <arv> : <arv>-<arv> ) jne. Saksapärasuste hulgas on ka asesõnalise täiendi ühildumine põhisõnaga ( münnust hauwast 'minu hauast' ) , saama-futuurum ( sihs sahp sünd Christus walgkustama ) , passiivivormide rohke kasutamine jne. ( Habicht <arv> : <arv>-<arv> ) . Stahli keele varieeruvus nii ortograafias , leksikas , vormistikus kui süntaktilistes konstruktsioonides ( Habicht <arv> : <arv>-<arv> ) on selgelt ajastuomane . Kirjakeeles tol ajal normaalseks peetavast variandirohkusest ja normingute vähesest kohustuslikkusest räägib ka asjaolu , et eri autorite kirjapanekutes on jätkuvalt kas paikkondlikke või mõne teise kirjakeele mõjusid . Nii näiteks on Turu käsikirjas ( <arv>. sajandi algusest pärit <arv>-leheküljeline eestikeelseid usulisi tekste sisaldav käsikiri , mis avastati Soome linna Turu toomkiriku arhiivist ja mille on tõenäoliselt kirjutanud keegi Eestis kirikuõpetajana töötanud soomlane ) selleaegse soome kirjakeele jooni , rootslasest Lars Vigaeuse ( Lääne-Eestis asuva Karuse pastor <arv>-<arv> ) jutluste eesti keeles aga nii rootsi keele kui ka läänemurde jooni ( Kask <arv> : <arv>-<arv> , Paul <arv> : <arv>-<arv> ) . Teine põhjaeesti keeleõpetus ja sõnastik samast perioodist , Kullamaa pastori Heinrich Gösekeni " Manuductio ad Linguam Oesthonicam , Anführung Zur Öhstnischen Sprache " ( Tallinn <arv> ) , mis oma mahult tunduvalt ületab Stahli oma ( <arv> lk. grammatikat ja u. <arv> saksa sõna vasted ) , sisaldab mõndagi läänemurdelist ( Kask <arv> : <arv>-<arv> ) . Lisaks traditsioonilistele joontele leidub Stahli-järgsete kirjameeste keeles ikka ka uuendusi . Põhja-Eestis asuva Hageri pastori Christoph Blume eestikeelsetes vaimulikes teostes ( <arv>-<arv> ; vt. lähemalt Lill <arv> ) on teadlikult eesti tähestikust välja jäetud q ja y ; ck asemel on kk , dt asemel t. Samalaadseid muudatusi oli ka tolleaegses ülemsaksa ortograafias ja Blume enda saksa keeles . Blume loobub saksa keele määrava artikli tõlkimisest eesti keelde ( sinno perral on Rikkus nink Weggi nink Auw 'sinu päralt on rikkus ning vägi ning au' ; vrd. Stahli se : sünno on se Rickus ninck se Weggi ninck se Auw ) , ei ühilda asesõnalist täiendit ( minno kurjast Töhst 'minu kurjast tööst' ; vrd. Stahl : münnust hexitussest 'minu eksitusest' ) , ei kasuta elatiivi genitiivi asemel ( öikedusse Offrit õiguse ohvrid' ; vrd Stahl : needt Offrit sest Öigkussest ) ega saksamõjulist eitust ( erra pexa mind 'ära peksa mind' ; vrd. Stahl : erra pexa münd mitte ) . Ühtlasi kajastab põhjaeesti kirjakeele variantsus selleaegseid muutusi eesti keeles ( ENE <arv> : <arv> ) : klusiilide nõrgenemist sõna sees ja lõpus ( körgke &gt; körge 'kõrge' , peap &gt; peab ) , v kadumist labiaalvokaali kõrvalt ( auwo &gt; auo 'au' ) , i-lõpulistesse diftongidesse e ilmumist ( taiwas &gt; taewas 'taevas' ) , pikkade täishäälikute diftongistumist ( heh , hä &gt; hea ) , komitatiivi lõpu kujunemist ( armo kahs &gt; armo kah &gt; armoga 'armuga' ) , de-mitmuse levimist ( sullastelle 'sulastele' , witsadega 'vitsadega' ) , b kadumist komparatiivi tunnusest ( suhrembat &gt; suremad 'suuremad' ) , pöördumatu eitussõna ei kujunemist jne. Esimene meieni jõudnud trükis , mis sisaldab tartu keelt , on <arv>. a. Braunsbergis ilmunud katoliiklik käsiraamat " Agenda Parva " . Mitmekeelses käsiraamatus on toodud ristimise , laulatuse , pihi ja viimse salvimise sõnad ka eesti keeles , kusjuures on kasutatud Tartumaa lõunaosa või Võrumaa lääneosa murret . Umbes <arv> sõnast koosnev tekst on kirja pandud ladina ja osalt ka poola ortograafiale toetudes ja annab tunnistust tõlkija heast keeleoskusest ( Saareste <arv> , Mägiste <arv> , Kask <arv> : <arv>-<arv> ) . <arv>. sajandi ja <arv>. sajandi alguse tartukeelsetest tekstidest on " Agenda Parvas " leiduv kõige järjekindlamalt lõunaeestiline ( vt. Raag <arv> : <arv> , tabel <arv> ) . Rootsiaegse tartukeelse luterliku kirjavara esikteosena ilmus <arv> Riias Joachim Rossihniuse , mitmes Tartu- ja Võrumaa koguduses töötanud pastori kaheosaline kirikukäsiraamat ( vt. lähemalt Kask <arv> : <arv>-<arv> , Paul <arv> : <arv>- <arv> , Kingisepp jt. <arv> ) . Selle esimene osa , katekismus , on veel eesti ja saksa keeles ; teine osa " Evangelia vnd Episteln ... " sisaldab peaaegu üksnes eesti keelt ( saksakeelsed on vaid pealkirjad ) . Raamatu koostamisel on Rossihniusele tõenäoliselt eeskujuks olnud põhjaeestikeelsed käsikirjad , sest kohati langeb tekst peaaegu kokku Mülleri ja Stahli vastavate tekstikohtadega . Rossihniuse ortograafia on lähedane Stahli omale , kuid variante on rohkem . Keeletarvituses leidub lõunaeestilisi jooni nii morfoloogias ( n-lõpuline inessiiv lihnan 'liinan = linnas' , ss-lõpuline translatiiv mullas 'mullass = mullaks' , n-pöördelõputa aktiivi indikatiivi preesensi ainsuse <arv>. pööre minna ussu 'mina usu = mina usun' ) kui ka sõnavaras ( eckua 'õkva' , vrd. eP otse ; enge , vrd. eP vaid ; sihwuck 'siug' , vrd. eP madu ) . Samas aga leidub ka põhjaeestilisi jooni , nt. sõnalõpulist mitmusemorfeemi t = d seal , kus Lõuna-Eesti murretes on tavaliselt nullmorfeem : nemmat kuhlutawat 'nemad kuulutavad' , önnistanut 'õnnistanud' ) . Lõunaeestilised vormid on siiski selges ülekaalus . Lisaks on kindla kõneviisi mitmuse <arv>. pöörde sulghäälikuta kuju Tartu murdes ilmselt hilistekkeline , sest <arv>. sajandi ja <arv>. sajandi alguse tartukeelsetes tekstides esineb sulghäälikuta vormi vaid ühel korral ( Raag <arv> : <arv>-<arv> ) . Ka nud-partitsiip on neis tekstides klusiilita vaid " Agenda Parvas " ( Raag <arv> : <arv> ) . Komitatiivi , mis juba " Agenda Parvas " oli esinenud väljaarenenumal kujul nenä-ga 'nenäga = ninaga' , yalgu-ga 'jalguga = jalgadega' , väljendab Rossihnius sõna kahn abil , mis on nähtavasti loodud põhjaeestilise postpositsiooni kaas eeskujul : welje kahn 'velje kaan = veljega' ( Kask <arv> : <arv> ) . Ka sõnavaras ja lausestuses esineb varasemast põhjaeesti kirjakeelest tuttavaid saksapärasusi . On teateid Tartus koostatud ja <arv>. aastal Braunsbergis ilmunud katoliikliku katekismuse-kirikukäsiraamatu kohta , mis on sisaldanud ka lauluraamatu osa ja mille eesti keelt on <arv>. aastal ilmunud tartukeelse luterliku kirikukäsiraamatu eessõnas kiidetud puhtaks ja tõeliselt eestipäraseks . See tartukeelne raamat ei ole säilinud ( Annus <arv>a : <arv> , <arv> ) . Mitmeid originaalseid seisukohti on esitanud Urvaste pastor Johannes Gutslaff , <arv>. aastal Tartus ilmunud esimese lõunaeesti grammatika ja sõnaraamatu " Observationes grammaticae circa linguam Esthonicam " autor , kes ometi viitab nii Rossihniusele kui ka Stahlile ( Gutslaff <arv> : <arv> , <arv> , <arv>-<arv> ) . Oma ladinakeelses keeleõpetuses ( <arv> lk. ) ja saksa- ( ladina- ) eesti sõnastikus ( <arv> saksa märksõna ) soovitab ta pikki vokaale märkida mitte h , vaid diakriitiliste märkide abil ( Kārn 'kaarn = kaaren' , kōlma 'koolma' ) . Gutslaff on märganud palatalisatsiooni ( ja püüab seda märkida j abil : Kotj 'kott' ) , sõnatüvedes esinevat laadivaheldust ( nominatiiv Aick 'aeg' , Sussi 'susi' , genitiiv Aja , Soe ) ja omastava käände tähtsust teiste käänete tüvivormina . Ta nimetab omastavat rektiiviks ja võrdleb seda heebrea keele vastava käändega . Gutslaff osutab mitmetele juhtudele , kus eesti keeles artiklit üks või see ei kasutata : tavaliselt öeldavat ta om Rammat 'see on raamat' , mitte ta om ütz Rammat 'see on üks raamat' , tavalisem olevat Jummala Poick 'jumala poeg' kui se Poick sest Jummalast . ( Vt . lähemalt Kask <arv> : <arv>-<arv> , Lepajõe <arv> , Peebo <arv> : <arv>-<arv>. ) Gutslaffi tegelik keeletarvitus toetub suures osas Tartu murdele , millega ta Saksamaalt pärit mehena tutvus Tartu ülikoolis õppides , ent tal leidub ka mõningaid töötamiskoha - Võru murde Urvaste murraku jooni ( Valmet <arv> , Peebo <arv> , Keem <arv> ) . Gutslaffi sulest arvatakse pärinevat ka Vana Testamendi esimese kolmandiku tartukeelse tõlke <arv>-leheküljeline käsikiri ( Tering <arv> : <arv> ) . Silmapaistvaim tartu keele mälestusmärk on Uue Testamendi tõlge " Meije Issanda Jesusse Kristusse Wastne Testament " ( Riia <arv> ) . Tõlkijateks olid Tartu murde alal sündinud ja tegutsenud pastor Adrian Virginius , tema pastorist isa Andreas ning teised abilised ( Paul <arv> : <arv>-<arv> , Põldvee <arv> : <arv>-<arv> , Peebo <arv> : <arv>-<arv> ) . Raamat , mis oli määratud lugemiseks eestlastele , on tõenäoliselt esimene läbinisti eestikeelne teos üldse ( EKA <arv> : <arv> ) . Võimalust mööda on püütud vältida seda , mis talupojale oleks võõras olnud ( Peebo <arv> : <arv> ) . Ortograafia traditsioonilised jooned on nt. h vokaalipikendusmärgina ( Mahmehs 'maamees' ) ja tähejärjendid ch , tz , sz ( tüchjäsz 'tühjäss = tühjaks' , sesinatze 'seesinatse' ) , loobutud on aga ck ning tähtede f , q , x ja y tarvitamisest . Piiblinimesid on kirjutatud rahvapärasel kujul : Jahn 'Jaan = Johannes' , Pahwel 'Paavel = Paulus' . Enam-vähem järjekindlalt on tarvitatud lõunaeestilist vormistikku : d- ~ t-morfeemita mitmust ( nemmä olliwa söhnu 'nemad olid söönud' ) , n-lõpulist inessiivi ( kigin asjun 'kõikides asjades' ) , sslõpulist translatiivi ( wehatzesz 'vihaseks' ) jne. ( Kask <arv> : <arv>-<arv> ) . Sõnavara hulgas on nii tänapäevalgi tuttavat ( Zirgul 'linnul' ) , Usaida 'õue' ) kui ka haruldaseks muutunud leksikat ( awwa 'avalik , ilmne' , haugu 'rumal , narr' , heisklemine 'vaidlemine' , pohatama 'ohkama' ) . Sõnavarra kuulub võõrsõnu ( ortograafia tänapäevastatud : element 'algaine' , pelial 'paharet' , marmor , ristal 'kristall' ) , kuid vähem kui Stahlil või Rossihniusel . Palju on tõlkelaene ( koduotsma 'läbi katsuma' , vrd saksa heimsuchen ; vastpalge 'võrdkuju' , vrd kreeka antitypon ) ; kasutatakse eesliiteid ilm- ja kaa- ( vrd saksa un- ja mit- ) : ilmleplik 'leppimatu' , kaakannatalik 'kaastundlik' . Rohkesti on ka tuletisi : abieluriklik 'abielurikkuja' , patlik 'patune' , sulasus 'sulaseks olemine , orjapõli' . Põhiosa sõnavarast ei ole siiski haruldane , vaid on omane kogu eesti keelele või siis tuntud lõunaeesti murderühmas tervikuna . Kitsalt põhjaeestilisi murdesõnu " Wastses Testamendis " peaaegu ei ole . Varasema kirjakeelega võrreldes on kõnesoleva teose keel suur ja teadlik samm rahvakeelsuse suunas . ( Vt . lähemalt Peebo <arv> ja Peebo <arv> : <arv>-<arv>. ) Eesti kirjakeele ajaloo sellesse perioodi kuulub ka esimene kindlalt teada olev eestikeelne aabits ( <arv> , tallinnakeelne , vt. Annus <arv>a : <arv>-<arv> ) ja eesti koolmeistrite seminari asutamine Tartu lähedal <arv> , õpetajaks uuendusmeelne B. G. Forselius . <arv> . <arv>. Kolmas periood : vana kirjaviisi väljakujunemine ja Piibli ilmumine Rahvakeelele lähenemist , kirjakeele ortograafilist ühtlustamist - vana kirjaviisi väljakujundamist - ning jõupingutusi täispiibli väljaandmiseks võib pidada tunnuslikuks eesti kirjakeele järgmisele perioodile , mille lõppu võiks tinglikult dateerida põhjaeestikeelse Piibli ilmumisega <arv>. aastal . Juba <arv>. a oli rootsi ( või soome ) päritolu , Harjumaal sündinud ja Wittenbergi ülikoolis õppinud Bengt Gottfried Forselius asunud ette valmistama köstreid ja koolmeistreid eesti maarahva seast ja jaoks ( Andresen <arv> , Piirimäe <arv> ) . Talulaste lugema õpetamisel kasutas Forselius uut ja tõhusat häälimismeetodit , mille puhul võõrtähed c , f , q , x , y ja z ning vokaalipikendusmärgina kasutatav h osutusid segavateks ja tarbetuteks . Lisaks tegi Forselius muid uuendusettepanekuid , nt. soovitas ta mitte tarvitada eitavas kõnes pöördelõppe , sest seal polevat neid ka rahvakeeles ( Kask <arv> : <arv>-<arv> ) . Nähtavasti sai Forselius inspiratsiooni samaaegsetest Rootsis ning mujalgi Euroopas käimas olevatest keeleuuenduskatsetest ( Piirimäe <arv> : <arv> , Raag <arv> , Aarma <arv> : <arv>-<arv> ) . Forseliuse seminaris õpetust saanud ligi <arv> noormehe hulgast tuli umbes <arv> koolmeistrit ja köstrit mitmele poole Eestisse , kes panid aluse eesti talurahvakoolile ning tõhusalt edendasid eesti noore põlvkonna lugemisoskust ( Liiv <arv> , Naber <arv> : <arv>-<arv> , Peebo <arv> : <arv>-<arv> ) . Forseliusele on omistatud Riias aastal <arv> või <arv> ilmunud eesti aabits , mille esitrükk pole säilinud . Meieni on jõudnud Riias ilmunud tallinnakeelne ( <arv> ) ja tartukeelne aabits ( <arv> , defektne <arv> ) , mida on peetud Forseliuse aabitsa kordustrükkideks ning milles on rakendatud Forseliuse ortograafilisi uuendusi . ( Vt . lähemalt Annus <arv> , Annus <arv>a : <arv> , Alvre <arv> , Naber <arv> : <arv>-<arv> , Raag <arv> : <arv>-<arv> , Aarma <arv>. ) Samu ettepanekuid tutvustas Forselius Eesti- ja Liivimaa vaimulike ühistel piiblitõlkekonverentsidel - üldse esimestel eesti keele alastel konverentsidel - aastal <arv> Valmiera lähedal Liepas ning <arv> Pilistveres , kus Liivimaa kindralsuperintendent J. Fischeri eestvõttel püüti vähendada Eesti- ja Liivimaa vaimulikkonna erimeelsusi ning tasandada teed põhjaeestikeelse täispiibli ilmumisele . Tülide üheks põhjuseks oli erinev suhtumine rahvakeelde . Fischeri ümber koondunud Liivimaa vaimulikud olid arvamusel , et raamatuid tuleb kirjutada rahvale omases keeles , Eestimaa konsistooriumi vaimulike tuumik aga oli arvamusel , et eestlased räägivad oma keelt lohakalt ja vigaselt . Lisaks olid nad seisukohal , et eesti keelt peab kirjutama traditsiooniliseks saanud saksa ortograafia kohaselt , millega on juba jõudnud harjuda ka eesti lugejaskond ja milleta ei saaks sakslastest vaimulikud eesti keeles kirjutatust aru ( Põldvee <arv> : <arv> , Peebo <arv> : <arv> ) . Forseliuse jt. uuendusettepanekud tõrjuti tagasi , Forselius ise uppus laevahukus <arv>. aastal ning uuendusi toetav Fischer lahkus Liivimaalt <arv>. Kuid samad seisukohad on fikseeritud Johann Hornungi autorinime all ilmunud <arv>-leheküljelises ladina- ja saksakeelses teoses " Grammatica Esthonica " ( Riia <arv> , <arv> lk. ; sõnastikuosa puudumist korvavad rohked näited ) . Tõenäoliselt mitme autori poolt ( vt. EKA <arv> : <arv>-<arv> ) koostatud grammatika toetub murdeliselt taustalt Põhja-Eesti keskmurde idapoolsetele murrakutele ja on varasemate grammatikatega võrreldes deskriptiivsem , sisaldades ohtrasti paralleelvorme . Lausestus on Stahliga võrreldes rahvapärasem ( Kask <arv> : <arv>-<arv> ) . Forseliuse-Hornungi lihtsustatud kirjaviisis ( mida hiljem hakati nimetama vanaks kirjaviisiks vastandina <arv>. sajandil läbi murdnud soomepärasele uuele kirjaviisile ) on loobutud h-st pikendusmärgina ja võõrtähtedest . Vokaali ä märgiks on ä ning ka ö ja ü jaoks on oma märk , mitte enam o ja u koos e caudata'ga nagu seni . Ainult õ märkimiseks pole veel oma tähemärki . Vanale kirjaviisile on iseloomulik : <arv> ) rõhulise lahtise silbi pikk vokaal kirjutatakse ühe tähega ( ma 'maa' , ramat 'raamat' ) ; <arv> ) rõhulise kinnise silbi pikk vokaal kirjutatakse kahe tähega ( maalt , siis ) ; <arv> ) rõhulise lahtise silbi lühikest vokaali märgitakse järgneva kahekordse konsonandiga ( munna 'muna' , teggi 'tegi' ) . Eestimaa väljaannetes kasutati vahepeal ka kompromislikku nn. vahelmist kirjaviisi , kus nt. vokaali pikkust märkiv h oli läbi joonitud osutamaks , et seda pole tarvis h-na hääldada ( vt. nt. Annus <arv>a : <arv>-<arv> ) . Uuenduslikus kirjakeeles kajastuvad ka <arv>.-<arv>. sajandil toimunud muutused rahvakeeles : sulghäälikud sõna sees ja lõpus on nõrgenenud ( teggo 'tegu' , istub ) , kadunud on v labiaalvokaali u kõrvalt ( auustama 'austama' , palluma 'paluma' ) ja t imperatiivi tunnuse lõpust ( Mülleril moistket 'mõistke' , Stahlil sahkut 'saagu' , aga Forseliusel juba tehke , önnistago 'õnnistagu' ) , komitatiiv on välja kujunenud ( werrega 'verega' , sannaga 'sõnaga' ) . Et Liivi- ja Eestimaa vaimulikud olid eri meelt nii kirjaviisi , piiblitõlke algteksti kui ka trükiprivileegide asjus ( <arv>. sajandi keeletülide kohta vt. lähemalt Aarma <arv> : <arv> , Paul <arv> : <arv>-<arv> , Annus <arv>a : <arv>-<arv> , Peebo <arv> : <arv>-<arv> , Laanekask <arv>a ) , takerdus piiblitõlgete ilmumine mõlemas kirjakeeles ja jäi Põhjasõja jalgu . Selles Rootsi-vastases sõjas , mida <arv>-<arv> pidas Venemaa koos Taani , Saksi , Poola ja teistega , kaotas Rootsi oma ülemvõimu Läänemere ääres ja oli sunnitud loovutama mitmeid alasid . Eesti oli <arv>-<arv> , mil Vene väed Eesti ala lõplikult hõivasid , üks ägedamaid Rootsi-Vene lahingutandreid ja kaotas sõjategevuse , nälja ning katku tõttu umbes kaks kolmandikku elanikkonnast : rahvaarv langes <arv>-<arv> tuhandeni ( Mäesalu jt. <arv> : <arv> ) . Ametlikult läksid Eesti alad Venemaa koosseisu <arv>. aastast . Nii luteri usk kui ka saksa aadli ja vaimulikkonna halduslikud struktuurid ning mõjuvõim jäid püsima . Pärisorjus , mis Rootsi valitsusajal oli veidi leevendunud , tugevnes drastiliselt . Eestikeelse Piibli ilmumisega samal <arv>. aastal kuulutas Liivimaa aadel Vene keskvõimu heakskiidul nn. Roseni deklaratsioonis , et talupoeg on täielikult oma härra omand : teda võib müüa ja pärandada ning tema maa ja muu vara kuulub mõisnikule , kes võib selle kasutamise eest määrata koormisi oma äranägemise järgi ( Vahtre <arv> : <arv> ) . Saabunud rahuaeg tähendas aga ka võimalust kosuda ja jätkata enne Põhjasõda alustatud maakeelse vaimuliku kirjanduse koostamist ning väljaandmist . Tartukeelset täispiiblit siiski avaldada ei suudetud . <arv> ilmus Tallinnas põhjaeestikeelne " Uus Testament " , mis on võrreldes varasemate käsikirjaliste tõlgetega läänemurdelisem , kuid muus osas Forseliuse-Hornungi uuendusettepanekuid järgiv ( Kask <arv> : <arv>-<arv> , Paul <arv> : <arv>-<arv> ) . Hakkas ilmuma ka esimene eestikeelne kalendriseeria ( arvatavasti <arv> Tallinnas , vt. Annus <arv> ) , ilmus aabitsaid ja nii tallinna- kui tartukeelseid kirikukäsiraamatuid , millest tuli võtta kordustrükke : rahvas oli hakanud lugema . Hakkab ilmuma ka poolilmalikku pietistlikku lugemisvara ( esimene teadaolev neist tartukeelne , <arv> , vt. Annus <arv>a : <arv>-<arv> ) . <arv>. aastatel Eestisse jõudnud hernhuutlik äratusliikuminegi ergutas kirjaoskust omandama . <arv>. sajandi üks suurema levikuga vanakirjaviisilisi raamatuid oli pietismisõbralike Põhja-Eesti pastorite poolt koostatud neljaosaline " Eesti-Ma Kele Koddo- ning Kirko-Ramat " ( katekismus , evangeeliumid ja epistlid , lauluraamat ja palveraamat , Halle <arv> ) , mida koos veidi muudetud kordustrükkidega ilmus üle <arv> <arv> eksemplari ( EKA <arv> : <arv>-<arv> , EVRT <arv> : <arv>-<arv> ) . Viimati mainitud teose koostajate hulka kuulus ka Tallinna lähedal Harjumaal asuva Jüri kihelkonna pastor Anton Thor Helle ( <arv>-<arv> ) , kes oli sündinud ja kasvanud Tallinnas ning teoloogihariduse saanud Kieli ülikoolis . Helle põhjaeestiline keeleõpetus " Kurtzgefaßte Anweisung zur Ehstnischen Sprache " ( Halle <arv> ) sisaldab u. <arv> lk. grammatikat , esimese trükis ilmunud eesti-saksa sõnastiku ligi <arv> sõnaga ning taime- ja kohanimede ja laensõnade valimikuga , lisaks veel koos abilistega koostatud lugemikuosa : tähtpäevade kombeid , <arv> vanasõna , <arv> mõistatust ja <arv> kahekõnet koos saksa tõlkega ; kõik kokku üle <arv> lehekülje ( EKA <arv> : <arv> ) . Võrreldes Hornungi grammatikaga on Thor Hellel vähem paralleelvorme ning idamurdelisi jooni , kasvanud on läänemurde mõju . Grammatika näitematerjal on suures osas uudne ja põhineb eelkõige Harjumaa keelepruugil ( Valmet <arv> ) . Sõnastikuosa toetub ühe Thor Helle kaasaegse , Pärnu ja Tori pastori Salomo Heinrich Vestringi käsikirjalisele läänemurdes eesti-saksa sõnastikule ( vt. Vestring <arv> ) , mida Thor Helle on lühendanud nii lausenäidete , sõnatähenduste kui ka murdevariantide poolest ( Kask <arv> : <arv>-<arv> ) . Thor Helle selgelt norminguline käsiraamat valmistas ette põhjaeestikeelse Piibli tõlget , mille kallale oli asutud juba vähemalt <arv>. aastal ( Ross <arv> : <arv> ) . Põhjaeestikeelne täispiibel " Piibli Ramat " ilmus Tallinnas <arv>. aastal kokku <arv> eksemplaris , <arv> lisandus sellele veel <arv> eksemplari ( Annus <arv>a : <arv> , <arv> ) . Kui arvestada , et Eesti rahvaarv tõusis <arv>. sajandi lõpuks poole miljonini ( Mäesalu jt <arv> : <arv> ) , siis teeb see ühe eksemplari iga <arv> Eesti elaniku kohta . Koos muu trükisõnaga ulatub kirjakeel nüüd mõjutama ka rahvakeelt . Piibli tõlkijateks-revideerijateks oli peale Thor Helle ka teisi Lääne- ja Harjumaa ning Tallinna pastoreid ( Paul <arv> : <arv>-<arv> , Ross <arv> ) . Piibel on üsna ühtlases vanas kirjaviisis , lisamärkidest on kasutusel ń vastava hääliku pikkuse eristamiseks : mińna 'minna' , minna 'mina' . Vokaalidevahelist j-i märgitakse i-ga : poiad 'pojad' . Võrreldes <arv>. a " Uue Testamendiga " on pika täishääliku asemel hakatud tarvitama diftonge : mitte pä 'pää' , vaid pea , mitte sääl , vaid seäl 'seal' , mis tähendab Põhja-Eesti murretes aset leidnud arengu aktsepteerimist . Piibli keel sisaldab mitmete Põhja-Eesti murrete erijooni , kuid varasemate tekstidega võrreldes on suurenenud läänemurde osa . Viimasele viitab nt. v ulatuslikum kadumine labiaalvokaali kõrvalt ( sui 'suvi' , tuike 'tuvike' ) , määrsõnaliite -ste ülekaal ( töeste , ussinaste , aga ka hästi ) . keel-tüüpi sõnade sisseütlev on läänepoolsetele murretele iseloomulikult kele 'keelde' , mele 'meelde' . Seesütlev on tugevaastmeline ( külges 'küljes' , kohtas 'kohas' ) . Esineb läänemurdelist e- ja a-mitmust ( poegele 'poegadele' , tähtaks 'tähtedeks' ) ning verbi umbisikulise tegumoe lühemaid vorme ( warrastud 'varastatud' , selletakse 'seletatakse' ) ; ent leidub ka pikemaid : austatakse . Põhja-Eesti eri murdeist pärit paralleelvorme esineb mujalgi : vaheldumisi nõrga- ja tugevaastmelisi vorme kindla kõneviisi oleviku mitmuse <arv>. pöördes ( tewad ~ teggewad 'teevad , peawad ~ piddawad ; ülekaalus on siiski tugevaastmelised vormid nagu hoidwad , tundwad ) , nud-kesksõna variante ( piddanud ~ piddand ) jm. Sisseütlevas on sse-lõpu kõrval lühikesi vorme ( kambri 'kambrisse' , taewa 'taevasse' ) ja vanema i- mitmuse kõrval ( neist mehhist , tütrile 'tütardele' ) on ikka rohkem de-mitmust ( pagganatele ) . Esineb arhailisi või omaaaegses kirjakeeles juba traditsiooniliseks saanud tüve- ja sõnakujusid ( kattukse 'katuse' , meletomad 'meeletud' , sanna 'sõna' , keik 'kõik' ) . Lausestuses torkab silma osasihitisega liialdamine ( panni Josepit nende jure ) , sest Hornungi grammatikast alates oli akusatiivina kui sihitise käändena esitatud praeguse partitiivi vorme . Harvem on liialdatud täissihitisega ( näggi ommad wennad ) . Omadussõnaline täiend harilikult ühildub nimisõnaga ( sures körbes 'suures kõrbes' , pahhaist többedest 'pahadest tõbedest' ) , kuid eriti alaleütlevas ja mitmusevormides esineb ka vanemat tüüpi sõnaühendeid , kus omadussõnaline täiend ei ühildu : hea ja laia male 'heale ja laiale maale' , körge paikade 'kõrgete paikade' . Keskvõrdega koos on veel arhailine osastav : wäggewam meid 'meist vägevam' . Traditsiooniliselt palju on kaassõnalisi väljendeid : ütles preestride wasto 'ütles preestritele' , keige maade sees 'kõikides maades' . ( Vt . lähemalt Saareste <arv> , Kask <arv> : <arv>-<arv>. ) Piibli rikkaliku sõnavara hulgast on esile tõstetud heebrea laene nagu Jaana-lind 'jaanalind' , Peemot 'jõehobu ~ elevant ~ veekoletis' , Jaspe-kiwwi 'jaspis' , Man 'manna' ( Ariste <arv> : <arv>-<arv> ) , murdesõnu nagu udris 'kärmas' või öördama 'peale kaebama ( Saareste <arv> : <arv>-<arv> ) ning mitmesuguseid fraseologisme ja ütlusi ( Krikmann <arv> ) . Lutheri piiblitõlkega võrreldes on eesti tõlge originaalilähedasem , sest pastorid kasutasid tõlkimisel originaaltekste ( Rannut <arv> , Ross <arv> , <arv> ) . Keerulise ja mitmekülgse sisuga ning väga autoriteetse suurteose ilmumine rikastas ja ühtlustas eesti kirjakeelt ning parandas selle staatust . Nagu varem Stahli teostest , nii sai nüüd ka piiblitõlkest normatiivne tekst , millele kas toetusid või end vastandasid järgnevad kirjamehed . Ulatuslikum loobumine piiblikeele iseloomulikest joontest tähendas nüüdsest peale kas hoolimatust või uuendusmeelsust . Esimese piiblitõlke aegamööda arhailiseks muutunud keelt on hiljem ilukirjanduses püütud jäljendada ( F. Tuglas , J. Peegel , A. Vihalemm jt. ) ja sellest on tulnud omaette stiiliväärtus , mille säilitamise üle nüüdisaegses piiblitõlkes on palju vaieldud ( Paul <arv> : <arv>-<arv> ) . <arv>. aasta täispiibel on eesti kirjakeele ajaloo alus- ja tähtteos , mille analüüsimisel jätkub tööd veel pikaks ajaks . <arv> . <arv>. Neljas periood : kirjakeele piiride laienemine , ühise kirjakeele taotlemine , katsed reformida ortograafiat Eesti kirjakeele ajaloo järgmise perioodi lõpuks võib tinglikult pidada <arv>. aastat , mil Tartus hakkas ilmuma tallinnakeelne rahvuseepos " Kalevipoeg " ja Liivimaal kaks tallinnakeelset nädalalehte . Üks neist lehtedest , " Tallorahwa Postimees " , tuli välja Tartus , teine , kogu Eestist lugejaid leidnud " Perno Postimees " , Pärnus . Kõnesolevat perioodi iseloomustab kõigepealt kirjakeele piiride suur laienemine nii trükiste arvu , keele kasutusalade kui ka kirjutajate ja lugejate poolest . <arv>-<arv> ilmus kokku <arv> raamatut , neist <arv> tartukeelset , <arv>-<arv> kokku <arv> raamatut , neist <arv> tartukeelset ( Annus <arv>a : <arv>-<arv> ) . Ilmalik register oli eesti kirjakeeles seni olnud üsna juhuslik : ilmunud oli juhuluulet ( vt. Alttoa , Valmet <arv> ) , teadaandeid ja reeglistikke . Nüüd hakkab otse rahvale mõeldud ilmalikku lugemisvara jõudsamalt juurde tulema . Esimeste eesti aabitsate kohta on teateid juba <arv>. sajandi lõpust , kuid esimene kindel teade aabitsa olemasolust on aastast <arv> ; vanim säilinud aabits on pärit aastast <arv> ( Annus <arv> : <arv> ) . Seniste lühikeste ABD-raamatute ( vt. lähemalt Annus <arv> , Andresen <arv> ) ja kalendrite ( esimene eestikeelne kalender ilmus oletatavasti <arv> , vrd. Annus <arv> ja Annus <arv>b : <arv> ) kõrvale hakkab ilmuma õpetlikku ja hingekosutuslikku jutukirjandust . Esimesed teadaolevad sedalaadi raamatukesed ( EKA <arv> : <arv>-<arv> ) on Urvaste pastori J. Chr . Quandti tartukeelne " Se wagga Karjus , Henning Kuse " ( <arv> ) ja tundmatu ( te ) autori ( te ) tallinnakeelne " Hansu ja Mardi jutt " ( <arv> ) . <arv> ilmuvad mahukamad tallinnakeelsed didaktilised juturaamatud baltisaksa literaadi F. G. Arveliuse ja Saaremaa pastori F. W. Willmanni sulest . <arv>. sajandil laieneb nii autorite kui teemade ring . Õpetliku lugemisvara kõrval saavutavad populaarsuse mitmesugused robinsonaadid ja sentimentaalsed kannatus- ning röövlilood ( vt. lähemalt Vinkel <arv> ) . Hakkab ilmuma tarbekirjandust tervishoiu , aiapidamise , loomaravitsemise , kokakunsti , viinaajamise , kartulikasvatuse jm. aladelt . <arv>. aastast ilmub regulaarselt kolm kalendrisarja ( EKA <arv> : <arv> , Annus <arv>b : <arv> ) . Kord aastas ilmuv tähtraamat oli eriti oodatud kalendrisabas leiduva lugemisvara pärast . Trükitakse esimesed mahukamad rahvakooli õpperaamatud ja populaarteaduslikud teosed , mille autoriteks on baltisaksa kirjameestest pastorid . Nii näiteks ilmuvad tallinnakeelsetena O. W. Masingu aabits " ABD ehk luggemise-Ramat Lastele " ( <arv> ) ja entsüklopeedialaadne lugemik " Pühhapäwa Wahhe-luggemissed " ( <arv> ) ning P. H. Frey aritmeetikaõpik " Arropiddamisse ehk Arwamisse-Kunst " ( <arv> ) . Tartu keeles ilmub G. G. Marpurgi sisukas lugemik " Weikenne oppetusse nink luggemisse Ramat " ( <arv> ) . Ilmub tallinnakeelne esimene talurahvaseaduse tõlge ( <arv> ) , millele järgneb teisi . Soodsalt mõjus kirjakeele arengule perioodika tekkimine , kuivõrd on tähele pandud , et perioodika liidab seni hajutatult kujunevat kirjakeelt ning võimaldab katsetada ja arendada erinevaid registreid : ilukirjanduslikku , vaimulikku , ametlikku , publitsistlikku ( Dulicenko <arv> : <arv>-<arv> ) . Nii kalendrid kui ka esimesed eesti perioodikaväljaanded - tallinnakeelsed " Lühhike öppetus " ( <arv>-<arv> , väljaandjad P. E. Wilde ja A. W. Hupel ) ja " Marahwa Näddala-Leht " ( <arv>- <arv> ja <arv> , O. W. Masing ) ning tartukeelne " Tarto maa rahwa Näddali-Leht " ( <arv> , G. A. Oldekop , J. Ph . v. Roth jt. ) - tähendasid uut stiimulit kirjakeele kasutamiseks ja kiirema infoleviku algust . Jõudsalt kasvas rahvaarv : <arv>. sajandi lõpu poolelt miljonilt <arv> tuhandele <arv>. aastal . Üle <arv>% rahvastikust elas maal . ( Vahtre <arv> : <arv> - <arv>. ) Eestlaste varasema lugemisoskuse kohta on tehtud oletusi põhiliselt raamatute trükiarvude ja elanike arvu põhjal , arvesse on püütud võtta ka kirikuvisitatsioonide andmeid koolide ja koduõpetuse kohta . <arv>. sajandist hakkas kirjaoskajate arv kiiremini tõusma ( Liivaku <arv> : <arv>-<arv> , <arv>-<arv> ) . Ühe hinnangu kohaselt on <arv> osanud lugeda u. <arv>% talupoegadest ( ENE <arv> : <arv> ) . Kirjaoskajate suhtarv on olnud paikkonniti küllaltki erinev , näiteks <arv> Rõngus <arv> , <arv>% , Kodaveres <arv> , <arv>% , <arv> Kambjas <arv>% , <arv> Tarvastus <arv>% ( ENE <arv> : <arv> ) . Nekrutite kirjaoskust uurides on selgunud , et <arv>. aastatel oskas lugeda <arv>% Eestimaa kubermangu , <arv>% Liivimaa Eesti mandriosa , <arv> , <arv>% Saaremaa ja <arv> , <arv>% Tallinna nekrutitest ( Aarma <arv> : <arv> , <arv> ) . <arv>. aastatel oli Eestis kirjaoskajaid keskmiselt <arv>-<arv>% ( Aarma <arv> : <arv>-<arv> ) . Kirjaoskus tähendaski tol ajal peamiselt lugemisoskust ; kirjutada oskajaid oli nekrutite seas vähe ( <arv>. aastatel <arv>-<arv>% ringis ) , sest algastme talurahvakoolides hakati kirjutamise õpetamist ametlikult nõudma Liivimaal <arv> ja Eestimaal alles <arv> ( Aarma <arv> : <arv> ) . Harvades teise astme talurahvakoolides ( kihelkonnakoolides ) oli kirjutamist õpetatud juba varem , ilukirjaõpikki oli ilmunud ( Rosenplänter [ <arv> ] ) . Talurahva lugemis- ja kirjutamisoskusele aitas kaasa hernhuutlik äratusliikumine , mis tuli Eestisse <arv>. aastate alguses ja , olles vahel ortodoksse luterluse poolt vaenatud , kutsus esile rikkaliku käsikirjalise kultuuri tekke ( tõlked ja nende ärakirjad , kirjad , aruanded ) ning eestlaste seast olevad kirjamehed ja jutlustajad ( EKA <arv> : <arv>-<arv> ) . Ühtlasi tähendas hernhuutlus rahvale võimalust suhteliselt omaalgatuslikuks ühistegevuseks ja avas tee sotsiaalse tõusu poole - kirjaoskajaid ja joomapahest vabasid hernhuutlasi rakendati meelsasti mõisaametites . Samal perioodil hakatakse taotluslikult kirjutama originaalset , mittetõlkelist eesti keelt ( O. W. Masingu " Ehstnische Originalblätter für Deutsche " <arv> ) ning haritud kirjameeste hulka sugeneb oma eesti identiteeti ilmutavaid mehi , kes pole vaimulikud ( K. J. Peterson , F. R. Faehlmann , F. R. Kreutzwald , J. V. Jannsen ) . Eesti kirjakeele norm laieneb nii ainealati kui ka murdeliselt ja sotsiaalselt taustalt , muutudes ühelt poolt rahvakeelele lähemaks , teiselt poolt rahvusvahelisemaks ( uute ainevaldkondade stiil ja rahvusvaheline sõnavara ) . Normeeringud ei jõua selle laienemisega sammu pidada : A. W. Hupeli grammatika ja sõnaraamat " Ehstnische Sprachlehre für beide Hauptdialekte " ( <arv> , <arv>. , täiendatud trükk <arv> ) suudab kodifitseerida vaid osa kirjakeele normist ja püüdlemine " eesti keele täpsema tundmise " poole on tunnuslik kogu perioodile ( Laanekask <arv> : <arv>-<arv> ) . Side Euroopa valgustusega oli tihe , sest töö ja leiva otsinguil saabus Baltimaile jätkuvalt noori õpetatud mehi Saksa ülikoolidest . Prantsuse ja saksa kirjanduse ning ajakirjanduse tellimine ning lugemine oli baltisaksa haritlase jaoks enesestmõistetav . <arv>. sajandi Tallinnas kirjastatud J. J. Rousseau saksakeelne teostekogu või Riias avaldatud I. Kanti ning J. G. Herderi teosed on selge märk Baltimaade kuulumisest tolleaegse kõrgkultuuri konteksti . Siin tegutsenud nimekatest valgustajatest-romantikutest ongi ehk tuntuim mõnd aega Riias töötanud Johann Gottfried Herder , kelle teoseid siinmail kõrghritlaste hulgas hoolega loeti . Lihtrahvas , kelle surematu hinge eest ju varemgi oli püütud hoolt kanda , otsekui avastati uuesti ja rahva minevik ning osalt ka tulevik ümbritseti romantilise oreooliga . Pingutusi eesti kirjakeele arendamiseks juhtis just nimelt herderlik emakeeleideoloogia , mille kohaselt keel on rahva ainuomase , unikaalse vaimu avaldus ning just sellisena uurimist ja harimist väärt ( Undusk <arv> : <arv>-<arv> , Jansen <arv> : <arv>-<arv> ) . Tugevnes pärisorjuse kriitika , otsiti võimalusi paremaks majanduskorralduseks ning kõigi riigialamate , kaasa arvatud pärisorise eesti talupoja inimväärsemaks eluks . Moodsate ideede levikule Eestis ja Balti kubermangudes üldse aitas tõhusalt kaasa Tartu ülikool , mis Põhjasõja aegu oli tegevuse lõpetanud , ent <arv> taas avati . See Venemaa Balti kubermangude jaoks mõeldud saksa õppekeelega kõrgkool tõmbas ligi haritlasi silmapaistvatest Saksa ülikoolidest ja pisitasa hakkas sellesse õppima pääsema ka eesti päritolu noorukeid . Paljud viimastest saksastusid , kuid osa jäi rahvusromantiliste ideede mõjul truuks oma päritolule ja edendas uut sündimas olevat rahvuskultuuri . Sellised Tartu ülikooli kasvandikud on näiteks omapärane eesti luuletaja ja literaat Kristian Jaak Peterson , arstid , kirjanikud ja keelemehed Friedrich Robert Faehlmann ja Friedrich Reinhold Kreutzwald ja mitmed teised . Ent valgustus- ja romantismiideedest kantud eestiharrastus levis paljude baltisaksa literaatide hulgas , sõltumata rahvuslikust päritolust . Estofiilse innukuse silmapaistvamaid ilminguid on Tartu ülikooli kasvandiku , Pärnu pastori Johann Heinrich Rosenplänteri välja antud saksakeelne ajakiri " Beiträge zur genauern Kenntniß der ehstnischen Sprache " ( <arv>-<arv> , <arv>- <arv> ) . Ajakirja kaastöölisteks on enamik tolleaegseid estofiile ja selles leidub kirjutisi eesti ortograafiast , morfoloogiast , süntaksist , sõnavarast , eesti kirjakeelest ja murretest , eesti keele ajaloost ja tulevikuväljavaadetest , eesti värsiõpetusest ja folkloorist , kirjandusarvustusi , eestikeelseid tekstinäiteid jm. Rosenplänter ja mitmed tema kaastöölised olid arvamusel , et parimat keeletarvitust võib õppida rahvasuust , mitte abstraktsetest keelereeglitest ja senisest võõrapärasest kirjakeelest . Seniste ladina või saksa eeskujude asemele tõusid sugulaskeeled soome ja liivi . Eesti keele ja kultuuri eluõiguse ja arenguvõime tõestamise kõrval saab ajakirjas keskseks ühise kirjakeeleni jõudmise võimaluste ning meetodite vaagimine . Rosenplänter oli ise arvamusel , et ühiseks kirjakeeleks peaks saama tallinna keel ( Rosenplänter <arv> , Siimo <arv> ) , mis oli suurema territooriumi ja kõnelejate arvuga ja tema arvates rikkam ning reeglipärasem . Seda ühist keelt võib rikastada murrete , soome keele , sõnade tuletamise , arhaismide ja võõrkeeltest võetud laenude abil ( Rosenplänter <arv> ) . Kuid Rosenplänter andis oma ajakirjas sõna ka teistele arvamustele . Ühise kirjakeele poole püüdlemine ajakirjas " Beiträge " on mitmetahuline protsess , kus tulevasele ühisele kirjakeelele aluseks saava keelevormi otsingud liituvad katsetega täiendada kirjakeele norminguid ja tõsta keele ning seda kõneleva rahva arengutaset ning prestiiži ( Laanekask <arv> ) . Samasugust estofiilset ideoloogiat esindavad ka esimesed eestiainelised teadusseltsid : <arv> Johann Wilhelm Ludwig von Luce poolt asutatud Kuressaare Eesti Selts ( Arensburgische Ehstnische Gesellschaft ) ning selle haruseltsina Tartu-Võru praostkonna pastorite poolt <arv> loodud Eesti Õpetatud Selts Tartus ( Ehstnische Gelehrte Gesellschaft zu Dorpat ) , mille tegevus <arv>. aastateks küll hääbus ( Siimo <arv> : <arv>-<arv> ) . Kirjakeele arengule aitasid palju kaasa hiljem alustanud laiema profiiliga ja oma teadusväljaannetega Õpetatud Eesti Selts ( Gelehrte Ehstnische Gesellschaft , loodi <arv> Tartu ülikooli juurde ) ning Eestimaa Kirjanduse Ühing ( Estländische Literärische Gesellschaft , <arv> Tallinnas ) . Kõnesolevale perioodile ongi iseloomulik eesti keele staatuse mõningane tõus . Eesti keel tervikuna oli veel sotsiaalmurde seisundis ( ühiskonnaredelil kõrgemale tõusnu läks tavaliselt üle saksa keelele ) . Ometi sai selgeks , et keel , milles on võimalik kirjutada ja rääkida vägagi keerulistest asjadest , keel , mida õpetatakse ülikoolis ( taasavatud Tartu ülikoolis oli aastast <arv> eesti ja soome keele lektoraat , mille haldajad vaadeldaval perioodil õpetasid küll vaid eesti keelt , vt. Rätsep <arv> ) ja keel , mida mitmed haritud mehed väidavad olevat rikas , väärtuslikke ajaloolisi andmeid sisaldav ja arenemisvõimeline , on midagi muud kui harimatu talupojamurrak . Eestlaste emantsipeerumist rahvusena tõukasid tagant talurahvaseadused ( <arv> ja <arv> ) , millega Eesti- ja Liivimaa talupojad formaalselt vabastati pärisorjusest . Maa jäi siiski mõisniku omaks ja selle kasutamise eest tuli tasuda renti kas rahas , või kui seda polnud , siis tööga - nn. teorenti . Tasapisi jõukus ometi kasvas . Täiendavad seadused ( <arv> Liivimaal , <arv> Eestimaal ja <arv> Saaremaal ) aitasid kaasa sellele , et vahepealse teorendi asemele tuli raharent ning <arv>. aastatel sai alguse ulatuslikum talude päriseksostmine , mis jätkus ka järgnevatel aastakümnetel . Talude päriseksostmine oli kiirem Liivimaal , mis oli Eesti ala jõukam ja haritum osa . Tartu keel hakkas sel perioodil taanduma . Ühelt poolt oli eestikeelse raamatu väljaandmine ikka rohkem muutumas äriliseks ettevõtmiseks , millest loodeti tulu . Väikesele Kagu-Eestile omakeelsete raamatute trükkimine ei tasunud end majanduslikult ära . Näiteks väidab A. W. Hupel oma grammatika eessõnas , et <arv>st Eesti kihelkonnast kasutab tartu keelt vaid <arv> Tartu- ja Võrumaa kihelkonda ( Hupel ( <arv> : [ <arv> ] ) . Seetõttu peeti vajalikuks ühist kirjakeelt ( Laanekask <arv> : <arv> ) . Teisalt soosis ühise kirjakeele mõtet euroopalik rahvusideoloogia ( Jansen <arv> : <arv>-<arv> ) . Ühisele eesti kirjakeelele pürgimisel tekkinud keelevaidluste käigus <arv>. sajandi esimesel kolmandikul selgusid järgmised seisukohad : <arv> ) senine tartu keel ei suuda igavesti eksisteerida oma territoriaalse kitsuse ja puudujääkide tõttu morfoloogias ja leksikas ; <arv> ) et ka tallinna keel pole puudusteta , peaks ühiseks kirjakeeleks saama kompromisskeel , mis sulataks kokku head ja jätaks kõrvale halvad omadused ; <arv> ) et sellise keele loomine ja juurutamine oleks vaevaline ja aeganõudev , püsigu esialgu senine olukord . Oma kirjakeele häid pooli näitavatel Tartu- ja Võrumaa pastoritel ( W. F. Steingrüber , G. A. Oldekop , J. F. Heller , F. G. Moritz , L. W. Moritz jt. ) õnnestus saavutada , et tartu keelt ei tõrjutud trükistest , koolist ja kirikust järsult välja ( Laanekask <arv> : <arv> - <arv> ) . Ometi jäi tartu keel üha rohkem vaid vaimuliku kirjasõna keeleks ja taganes sealtki tasapisi , samal ajal kui keelekasutajate jaoks muutusid ikka aktuaalsemaks ilmalikud valdkonnad . <arv>. sajandi esimesel poolel ilmuvatest raamatutest on <arv> , <arv>% usulise sisuga , sajandi teisel poolel on neid veel <arv> , <arv>% ( Liivaku <arv> : <arv> ) . Tartu keele elujõust annab siiski tunnistust kord juba mainitud fakt , et <arv>st teadaolevalt <arv>. sajandi esimesel poolel ilmunud raamatust on <arv> olnud tartukeelsed ( Annus <arv>a : <arv> ) . Kirjakeele sellel arenguperioodil saab selgeks ka ortograafia reformimisvajadus ja ilmuvad esimesed teosed uues kirjaviisis . Seoses võrdlev-ajaloolise keeleteaduse eeletapiga oli eesti keelekorraldajatele selgeks saanud eesti ja soome keele sugulus ( Laanekask <arv>a ) , ning keelekirjelduses ja normimises otsitakse tuge soome keele lahendustest . Senine vana kirjaviis ei võimaldanud alati eristada esimese välte konsonanti teise- või kolmandavältelisest : grafeem walli võis tähendada nii vali , ( selle ) valli kui ka ( seda või sellesse ) valli . Juba <arv>. a avaldab soomlane A. I. Arwidsson " Beiträge's " artikli , milles ta soovitab üle minna soomepärasele kirjaviisile . Ortograafiat püüdis diakriitiliste märkide abil häälduspärasemaks muuta ka pastor ja suurepäraselt eesti keelt valdav kirjamees , Rosenplänteri mõttekaaslane Otto Wilhelm Masing , kelle mitmetest ettepanekutest läks läbi õ märkimine . Trükimärgi autoriks on Tartu trükiladuja Carl Michler , kes <arv>. juulil <arv> soovitas Masingul kasutada kreeka tsirkumfleksi o peal ( Anvelt jt. <arv> : <arv> ) . Oma ortograafiavariandid olid ka J. H. Rosenplänteril , Õpetatud Eesti Seltsi rajajal ning autoriteetsel keele- ja kirjamehel Friedrich Robert Faehlmannil ja teistel . Soomepärase ortograafia sobivust eesti keelele põhjendas Põhja-Eesti rannikukihelkonna Kuusalu pastor ja eesti keelemees Eduard Ahrens oma keeleõpetuses " Grammatik der Ehstnischen Sprache Revalschen Dialektes " ( <arv> , <arv>. trükk koos lauseõpetusega <arv> ) . Esimene uues kirjaviisis raamat on Kuusalu naaberkihelkonna Jõelähtme pastori Gustav Heinrich Schüdlöffeli " Toomas Westen , Lapo rahwa uso ärataja Norra maal " ( <arv> ) . Uue kirjaviisi veendunud pooldajaks sai <arv>. aastate alguses Peterburi akadeemiku , soomlase A. J. Sjögreni mõjul ka ajajärgu autoriteetseim eesti kirjamees , eesti rahvuseepose " Kalevipoeg " looja Friedrich Reinhold Kreutzwald . ( Vt . lähemalt Kask <arv> : <arv>-<arv> , Tomingas <arv> , Alvre <arv> : <arv>-<arv> , Raag <arv>a : <arv>-<arv>. ) Vana kirjaviisi muutumine vanameelsuse märgiks ja uue kirjaviisi tegelik läbiminek toimus kirjakeele arengu järgmisel etapil . <arv> . <arv>. Viies periood : tartu keele hääbumine , uue kirjaviisi läbimurre , eesti kirjakeele staatuse tõus Eesti kirjakeele arengu järgmist arengujärku võiks tinglikult dateerida aastatega <arv>-<arv>. Eesti ajaloos on see erakordselt tähtis periood , mil senise seisuseühiskonna piirid lagunevad ja luuakse eeldused demokraatliku tsiviilühiskonna ning Eesti rahvusriigi tekkeks . See protsess kulgeb eestlaste rahvusliku ärkamise ja konsolideerumise ning majandusliku ja ühiskondliku edenemise vormis . Majanduslikult tähendab see aeg seniste naturaalmajanduslike suhete hääbumist ja kaubanduslik-rahaliste suhete läbimurret , oma talude päriseksostmist mõisnike käest , linnade jõudsat kasvu ja tööstuse arengut . Perioodi lõppu jääv venestusaeg ei suuda eestlaste rahvuslikku iseseisvumist ja eesti keelekollektiivi ühisteadvuses toimuvat eesti keele staatuse tõusu kuigivõrd pidurdada . Eesti kirjakeele ajaloos iseloomustavad seda aega kaks suurt pürgimust : esiteks kõiki eestlasi ühendava ühise ja normikindla kirjakeele poole püüdlemine ja teiseks eesti keelele kõrgema staatuse taotlemine , s.t. haritud , " õige " eesti keele kasutamine saksa ( ja vene ) keele asemel või vähemalt kõrval igal elualal , kus toimisid eestlased . Mitmekülgne keele- ja kirjamees Karl August Hermann kirjutab näiteks oma grammatikat ( Hermann <arv>a ) soovitades , et õiget kirjakeelt peavad eelkõige oskama kooli- ja kirikuõpetajad , kohtuametnikud , vallakirjutajad , kirjanikud , lastevanemad ja üldse kõik haritud eestlased ( Hermann <arv>b ) . Kumbki pürgimus sellel perioodil veel päriselt ei teostunud . Kuid ikkagi kujuneb eesti keelest ja eriti ühisest eesti kirjakeelest tõusva rahvuse üks olulisemaid märke . On raske leida rahvusliku liikumise ja selle järelaja eestlasest suurkuju , kes ei tegeleks innukalt eesti kirjakeelega . Baltisakslased jäävad eestikeelsete tekstide loojatena ja keele arendajatena kõrvaliseks , keskseks saavad haritud eestlased ise ( Hennoste <arv> : <arv> ) . Perioodi lõppu ja ühtlasi uue arengujärgu algust sobib märkima noorte eesti haritlaste kultuurirühmituse " Noor-Eesti " esimene koguteos . See ilmub suure ühiskondliku pöörde , Vene <arv>. aasta revolutsiooni aastal ning selles sisaldub programmiline üleskutse : olgem eestlased , aga saagem ka eurooplasteks ( Noorte püüded <arv> : <arv> ) . Samas on avaldatud hilisema silmapaistva keelekorraldaja Johannes Aaviku esimene pikem keeleartikkel " Eesti kirjakeele täiendamise abinõuudest " , mida võib pidada uue etapi alguseks eesti kirjakeele forsseeritud rikastamisel ja korrastamisel . Aavik ( <arv> ) visandab programmi eesti keele arendamiseks ja deklareerib , et eesti keelest ja kirjandusest peab saama intelligentsi keel ja kirjandus . <arv>. sajandi teisel poolel hääbuvad tartu keel ja vana kirjaviis . Sajandi keskpaiku on tartu keeles veel vaid <arv>% , <arv>. aastate lõpul <arv>% kirjasõnast ning see suhtarv kahaneb veelgi ( Kask <arv> : <arv> , <arv> ) . Iseloomulik näide on , et lõunaeestlaste oma suurmees , Põlva kandist pärit pastor ja keelemees , rahvusliku liikumise juhtfiguure ja hilisem eesti rahvaluule suurkogumise organisaator Jakob Hurt kutsub <arv>. aastal üles raamatukeelena " tallinna murret " kasutama , rõhutades , et kõigil rahvastel on kombeks kasutada üht kirjakeelt , mis rahvast ühendab ( Laanekask <arv> : <arv> ) . <arv>. aastal Tartus tööd alustanud Liivimaa jaoks vallakooliõpetajaid ette valmistavas seminaris kasutati õpetuskeelena esialgu nii tallinna kui tartu keelt , mõne aasta pärast tartu keele kasutamisest loobuti ( Sirk <arv> ) . Siiski on veel <arv>. sajandi algultki teade , et Põlva kihelkonnas on lapsevanemad keeldunud tallinnakeelset õpikut ostmast ja praost on koolmeistrilt nõudnud usuõpetuse õpetamist tartukeelsete raamatute järgi ( Liivaku <arv> : <arv> - <arv> ) . Tartu keele hääbumise põhjusteks on kokkuvõttes : <arv> ) väiksemast territooriumist ja kasutajate arvust johtuv majanduslik ebatasuvus ; <arv> ) väiksema mahuga ja sisuliselt vaesem korpus ; <arv> ) kodifikatsiooniprobleemid ( grammatikaid ja sõnastikke ebapiisavalt ) ; <arv> ) tallinna ja tartu keele suhteline lähedus ( territoriaalsete murretega võrreldes ) ; <arv> ) moderniseeruva eesti ühiskonna vajadus ühise kommunikatsioonivahendi järele ; <arv> ) rahvusliku ideoloogia võidulepääs ja eestlaste uue , ühtse rahvusliku identiteedi kujunemine , mille üks tugisambaid on ühine kirjakeel ; <arv> ) subjektiivne faktor - tartu keelel ei olnud <arv>. aastatest peale enam piisavalt autoriteetseid pooldajaid . ( Vt . lähemalt Laanekask <arv>. ) Lugemisoskus paraneb ja lisandub mitmekesisemat lugemisvara . <arv>. aastal oskab Eestis lugeda <arv>% üle <arv>-aastastest ( Liivaku <arv> : <arv> ) . Sajandi keskpaigast alates kahekordistub eestikeelsete raamatunimetuste arv iga <arv>-<arv> aasta järel : <arv> - <arv> , <arv> - <arv> , <arv> - <arv> , <arv> - <arv>. Summaarselt ilmus aastatel <arv>-<arv> raamatunimetusi <arv> , <arv>-<arv> oli eri raamatuid <arv> , <arv>-<arv> aga juba <arv> ( Liivaku <arv> : <arv> ) . Juurde tuleb eestikeelseid ajalehti : <arv>-<arv> ilmub neid <arv> , <arv> - <arv> , <arv> - <arv> , <arv> - <arv> ja <arv> - <arv> ( Liivaku <arv> : <arv> ) . Esimene eestikeelne päevaleht " Postimees " hakkab Tartus ilmuma <arv>. Rahva lugemishuvi näitab koduraamatukogude olemasolu ja rahvaraamatukogude tekkimine : <arv>. sajandi teisel poolel rajati viimaseid Eestis <arv> ( Jansen <arv> : <arv> ) . Eesti kirjakeele kasutussfäärid täituvad ja täienevad . Hakkavad ilmuma nõudlikumat kunstilist maitset rahuldavad ilukirjandusteosed , mille autorite keel mõjutab eesti kirjakeele normi ( F. R. Kreutzwald , L. Koidula , A. Saal , E. Bornhöhe , E. Vilde , A. Kitzberg jt ) . Ilukirjanduses hakkavad tasapisi eristuma autorikõne ja tegelaskõne , tegelasi hakatakse iseloomustama ka nende keelekasutuse abil . Avaldatakse eestikeelseid erialaõpikuid , nt. füüsika ( <arv> , vt. Liivaku <arv> : <arv> ) , agronoomia ( Jakobson <arv> ) , eesti keele foneetika ( Weske <arv> ) , eesti keele grammatika ( Hermann <arv> ) jne. K. A. Hermann teeb katset entsüklopeediat välja anda ( " Eesti Üleüldise teaduse raamat " ) , millest vihikute kaupa ilmub <arv>-<arv> vaid mahukas A-tähe köide ja <arv> vihik teisest , B-tähe köitest ( Liivaku <arv> : <arv> ) . Eesti keelt hakatakse õpetuskeelena kasutama paljudes kihelkonnakoolides , teatud piirangutega ka madalama astme omavalitsusorganites ( valdades ) ja eesti seltsides . Õppeainena on eesti keel kavas õpetajate seminarides ja Tartu ülikoolis . Teatrilaval olid kohalikud saksa näitetrupid aeg-ajalt katsetanud eestikeelseid vahepalu publiku lõbustamiseks - selle kohta on teateid juba <arv>. sajandi lõpust alates ( EKA <arv> : <arv>-<arv> ) . Eesti rahvusliku teatri alguseks on traditsiooniliselt peetud Lydia Koidula komöödia " Saaremaa onupoeg " ettekannet Vanemuise seltsis <arv> ( Põldmäe <arv> ) . Eestikeelse teatriharrastuse suurt populaarsust osutab seik , et aastaks <arv> oli Venemaa draamakirjanduse arhiivis <arv> eestikeelset näidendit ( Liivaku <arv> : <arv> ) . Suulise keele norm on ikka veel palju murdepärasem kui kirjutatud keelel . Osalt just seda peab silmas teenekas fennougrist , Peterburi Teaduste Akadeemia akadeemik Ferdinand Johann Wiedemann , kui ta oma <arv>. a. ilmunud ligi <arv>-leheküljelise teose " Grammatik der ehstnischen Sprache " eessõnas väidab , et eestlane ise mõistab oma keelest täielikult ainult kohalikku murret , üldtuntud ja -kasutatavat keelevormi veel polevat ( Wiedemann <arv> : III ) . Eesti keelekollektiiv liitub tihedamalt , sest infolevik kiireneb ja liikumisvõimalused lisanduvad . Senise maarahvas asemele ( varem kirjasõnas sageli veel Tartu-ma rahwas ja Tallinna-ma rahwas ) tulevad kasutusele uued enesenimetused eesti rahvas ja eestlane ( Ariste <arv> , Grünthal <arv> : <arv> ) . Rahvuslik propaganda kutsub eestlast üles eestlaseks jääma . Kui populaarne eestlasest rahvakirjanik ja ajakirjanik , rahvusliku liikumise juhtiv tegelane Johann Voldemar Jannsen siirdub <arv>. aasta lõpul Pärnust Tartusse ja hakkab senise " Perno Postimehe " asemel avaldama nädalalehte " Eesti Postimees " , saadab ta lehetellijatele oma portree : soliidselt riides härrasmees ja pildiallkiri " Eestimees ! jä iggas rides ja igga nimme al Eestimehheks , siis olled aus mees omma rahwa ees . " Kõnealusel perioodil eesti keelekollektiiv aga ka kihistub nii elualati , varanduslikult kui tõekspidamistelt . Eesti keeles hakatakse tegema poliitikat ja kirjakeeles eksisteerivad variandid hakkavad saama erakondlikku värvingut . Radikaalsem rahvuslus eesotsas kirjamehe ja ühiskonnategelase Carl Robert Jakobsoniga vastandab end teravalt baltisaksa aadlikele ja vaimulikele . Harimatuse või alalhoidliku sakste- ning pastoritekuulekuse märgi saavad tasapisi külge nii murdeline keel ( eri piirkondade murded , tartu keel , Piibli tõlkes olevad läänemurdelisused ) kui ka vana kirjaviis . Uue , soomepärase kirjaviisi pooldajaid on esialgu vähe . Üks neist on autoriteetne F. R. Kreutzwald , kes korduvalt vana kirjaviisi naeruvääristab ja uue kaitseks sõna võtab ( Kask <arv> : <arv> jj. ) . Nt . rahvaraamatus " Kilplased " ( <arv> ) pilkab ta J. V. Jannseni läänemurdelist keelt ja vana kirjaviisi . Kooliõpikud , vaimulik kirjandus ja laia levikuga rahvaraamatud ning ajalehed ilmuvad endiselt enamasti vanas kirjaviisis . Kui <arv>. aastal ilmub ÕES-i kirjastusel J. Hurda brošüür " Lühikene õpetus õigest kirjutamisest parandatud wiisi " , kutsub see esile koolmeistrite vastuseisu ( Kask <arv> : <arv> jj. ) . Uue kirjaviisi läbimineku otsustavad tegelikult C. R. Jakobsoni menukad uuekirjaviisilised kooliraamatud ( " Uus Aabitsaraamat " <arv> , " Kooli Lugemise raamat " I - III , <arv>-<arv> ) ning nooremate koolmeistrite poolehoid uuele kirjaviisile ( Kask <arv> : <arv>-<arv> , Tomingas <arv> : <arv> ) . Kui <arv> ilmunud eestikeelseist raamatuist oli uuekirjaviisilisi vaid viiendik ( Kask <arv> : <arv> ) , siis <arv>-<arv> ilmunutest olid uues kirjaviisis umbes pooled , <arv> u. kolmveerand ja <arv>-<arv> u. <arv>% ( Kask <arv> : <arv> , <arv> ) . Hääbuv tartu keel säilitas üldiselt ka vana kirjaviisi , uus kirjaviis sai tunnuslikuks ühisele põhjaeestilisele keelele ( Kask <arv> : <arv> ) . Rahvusliku liikumise häälekandja , J. V. Jannseni toimetatud nädalaleht " Eesti Postimees " läheb lõplikult uuele kirjaviisile üle alles pärast seda , kui aastal <arv> esimese ametliku koosoleku pidanud Eesti Kirjameeste Selts asub kindlalt pooldama uut kirjaviisi ( Kask <arv> : <arv>-<arv> ) . Eesti Kirjameeste Selts seab oma esmaseks ülesandeks anda välja eestikeelseid raamatuid ning harida ja ühtlustada eesti kirjakeelt . Esmakordselt asuvad kirjakeele korraldamisega järjekindlalt tegelema eestlastest kirjamehed ise . Mõned autorid on aastat <arv> pidanud koguni eesti keelekorralduse algusaastaks , ent keelekorraldusega tegeldi ka eesti kirjakeele varasematel sajanditel . Eesti kirjakeel oli muutunud olude jaoks liialt variandirohke . Kõikuvust tõi kaasa kõigepealt kahe kirjaviisi üheaegne eksisteerimine ja see , et uus kirjaviis ei olnud veel kõigis üksikküsimustes välja kujunenud . Teiseks tulvas kirjakeelde eri territoriaalmurrete jooni , sest eesti keeles olid hakanud kirjutama need , kelle esimeseks keeleks oli olnud eesti keel . Olukorras , kus Piibli keeleautoriteet oli vähenemas , autoriteetne normeeriv grammatika ja sõnaraamat aga puudus , toetusid kirjamehed senisest vähem olemasolevale kirjakeele traditsioonile ja olid kindlamad oma keeleoskuses . Nii näiteks oli läänemurde alalt pärit J. V. Jannseni ja tema tütre , armastatud isamaalüüriku Lydia Koidula keeles läänemurdelisi ja /või Piibli keelest tuttavaid jooni nagu v kadumine ( sui 'suvi' , palla 'palav' ) , i asendumine e-ga ( penk 'pink' , linnudke 'linnudki' , priskeste 'priskesti' ) , tugevaastmeline seesütlev ( lautas 'lauas' ) , nõrgaastmeline de-mitmus ( õlladega 'õlgadega' ) , tugevaastmeline oleviku mitmuse <arv>. pööre ( weddawad 'veavad' ) , ta-liiteta kesksõna ( kirjutud 'kirjutatud' ) , tugevaastmeline da-tegevusnimi ( lendada 'lennata' ) , vata lihtmineviku mitmuse <arv>. pööre ( ollid 'olid' , tahtsid ; vt. lähemalt Kask <arv> : <arv>-<arv> ) . Lääne-Virumaalt pärit kirjanik F. R. Kreutzwald kasutas palju si-lõpulist mitmuse osastavat ( metsasi 'metsi' , jõgesi 'jõgesid' ) , nõrgaastmelist seesütlevat ( lukus , kohas ) , de- mitmuse kõrval i-mitmust ( päevil 'päevadel' , paelust 'paeltest' ) , läbisegi senisele kirjakeele traditsioonile vastavaid tugevaastmelisi läänemurdelisi olevikuvorme ( andwad 'annavad' , kiitwad 'kiidavad' ) ja keskmurdele omaseid nõrgaastmelisi olevikuvorme ( seisawad ) , senises kirjakeeles olnud id-lõpulisi minevikuvorme mitmuse <arv>. pöördes ( hüüdsid , hakkasid ) kõrvuti murdepärastega ( hakkasiwad , paniwad 'panid' ; Kask <arv> : <arv>-<arv> ) . Idamurde alalt pärit C. R. Jakobsoni keeles on nõrgas astmes d säilinud ( kuduwad 'koovad' , wedad 'vead' ) , palju on si-lõpulist mitmuse osastavat ( kirjasi 'kirju' , seesugusi 'seesuguseid' ) ja idamurdele eriti omaseid nõrgaastmelise oleviku vorme ( jõuawad , kannawad ) , va-lisi lihtmineviku vorme ( oliwad 'olid' , saaksiwad 'saaksid' ja isegi ei wõinuwad 'nad ei võinud' ) ning umbisikulise tegumoe tatud- , tatakse-vorme ( nimetatakse , imetatud ; Kask <arv> : <arv>-<arv> ) . Keeleteadlane ja luuletaja Mihkel Veske , kes ise oli pärit Lõuna-Eestist Paistust , oli teadlasena arvamusel , et eesti kirjakeel peab järjekindlamalt toetuma Põhja-Eesti keskmurdele ning kirjaviis peaks olema võimalikult häälduspärane . Seepärast soovitas ja kasutas ta senisest kirjakeele traditsioonist üsna erinevaid vorme ( kieel 'keel' , muoodi 'moodi' , murrded 'murded' , pian 'pean' , tuad 'toad' , selsi 'seltsi' , poegana 'pojana' ; Kask <arv> : <arv>-<arv> ) . Kesk-Eestist Põltsamaa kihelkonnast pärit keele- ja kirjamees K. A. Hermann pooldas ja kasutas pika täishäälikuga vorme ( pääl 'peal' , sääl 'seal' , keel , rõõm ) ning madaldunud vokaaliga laadivahelduslikke vorme ( pean , toad , näod ) . keel-tüüpi sõnades pidas ta kohasemaks kasutada ida- ja lõunapoolsetes murretes ( ka tema kodumurrakus ) levinud de-list sisseütlevat ( meelde , juurde , äärde ) . Lihtmineviku mitmuse <arv>. pöördes pooldab Hermann va-lisi vorme ( palusiwad 'palusid' ) , umbisikulises tegumoes pikemaid tatakse- , tatud-kujusid : kirjutatakse ja kirjutatud , mitte kirjutakse ja kirjutud ( Kask <arv> : <arv>-<arv> ) . Kolmandaks suurendas variantide hulka tartu keele hääbumine : tekkivasse ühiskeelde segunes Lõuna-Eestist pärit autorite toodud lõunaeestilisi jooni . Näiteks J. Hurt kasutas ida- ja lõunapoolsetele murretele toetudes va-lisi vorme lihtminevikus ja tingivas kõneviisis ning tatud- , tatakse-vorme umbisikulises tegumoes . Kodukandi murdele omastest joontest kasutas ja soovitas Hurt järgsilbi o-d ( asjost 'asjadest' ) ja ää-lisi vorme seniste ea-liste asemele ( hää 'hea' , sääl 'seal' ; Kask <arv> : <arv>-<arv> ) . Erinevad teoreetilised seisukohad olid lisapõhjus kirjakeele suurele variantsusele . Nii Veske , Hermann kui ka Hurt olid keeleteaduse doktorid ( Veske väitles Leipzigis <arv> , Hermann samas <arv> , Hurt Helsingis <arv> ) ja otsisid tuge oma keelepädevusele lisaks ka keeleajaloost ja soome keelest . Kokkuleppele jõudmist raskendasid ka rahvuslike kirjameeste poliitilised erimeelsused , keeleseisukohtade seostamine ühe või teise poliitilise leeriga ( nt. Jakobson ja Veske kuulusid rahvusliku liikumise radikaalsemasse , Jannsen , Hurt ja Hermann mõõdukamasse tiiba ) . Paljud eelnevates näidetes esitatud vormid jäid pikalt vaidlusaluseks ja stabiliseerusid alles kirjakeele arengu järgmisel etapil . Kirjakeeles tekkinud segadust ei aidanud esialgu leevendada ka autoriteetse keelemehe F. J. Wiedemanni tööd ( eesti-saksa sõnaraamat <arv> , eesti keele grammatika <arv> ) , mis pole normatiivsed , vaid keele kaasaegset seisundit kirjeldavad . Teoreetilist tuge sealt ometi saadi , ning nt. lõunaeestilise sõnavara kiiret sulandumist tekkivasse ühiskirjakeelde võib vähemalt osalt pidada Wiedemanni sõnaraamatu teeneks . Kapitaalsest sõnaraamatust ilmus <arv> täiendustega uustrükk J. Hurda toimetusel . Teoreetilist tuge pakkus ka Wiedemanni artikkel Õpetatud Eesti Seltsi toimetistes ( Wiedemann <arv> ) , milles autor rõhutab ühise ja korrastatud kirjakeele tähtsust tõusvale rahvusele ja annab soovitusi keele rikastamiseks ja ühtlustamiseks ( vt. lähemalt Saari <arv> : <arv> - <arv> ) . Eesti Kirjameeste Seltsis tehakse korduvaid katseid kirjakeelt ühtlustada ja ka ajakirjanduses vaieldakse kirjakeele üle ägedalt ( vt. Kask <arv> : <arv>-<arv> , Kasik <arv> : <arv>-<arv> ) . Uue Testamendi uuekirjaviisilise , redigeeritud trüki ettevalmistamise käigus avaldab komisjoni kuuluv J. Hurt selgitava artikli ( Hurt <arv> ) , millest hästi ilmneb , milliste eesti kirjakeeles eksisteerivate variantide vahel tuli valida ( Raag <arv>a : <arv>-<arv> ) . Loobutud on teise- ja kolmandavälteliste häälikute eristamisest ( murded , mitte murrded ) , kirjutatakse au ja nõu ( mitte auu , nõuu ) , hüüu ja luua ( mitte hüu , lua ) , vea ja loa ( mitte via , lua ) , hea ja pea ( mitte hää , pää ) , nüüd ja rõõm ( mitte nüid , rõem ) , tamm ja kepp ( mitte tam , kep ) , mul , sel ja jah ( mitte mull , sell , jahh ) , kottki ja tammgi ( mitte kottgi , tammki ) , Jumal ja Issand ( mitte jumal , issand ) , teine ja lõikama ( mitte tõine , leikama ) , kõik ja sõna ( mitte keik , sana ) , saja ja sõja ( mitte saa , sõa ) jne. Hiljem normiks kujunenust lahknevalt on otsustatud kirjutada nt. kiireste 'kiiresti' , ammet 'amet' , ommeti 'ometi' , senni 'seni' , kunni 'kuni' , tallitama 'talitama' , meele 'meelde' , meresse 'merre' , hädasse 'hätta' jne. Uuekirjaviisiline Uus Testament ilmus aastal <arv> , kogu Piibel <arv> ( Paul <arv> : <arv>- <arv> ) . Keelekollektiivis tekkinud nõudlust stabiilsete ja põhjendatud normingute , " õige keele " järele osutavad kujukalt nt. sellised normeerivad keelekäsitlused nagu J. Kurriku raamat " Kirjutamise õpetus " ( <arv> ) , sama autori artikkel " Üleüldiselt pruugitav kirjaviis " ( peaaegu kõigis eesti lehtedes <arv> ) , J. Nebocati " " Kündja " , Eesti keeleõpetus , nenda kui Eestikeelt Kesk-Eestimaal räägitakse " ( <arv> ) või H. Eineri " Lühike eesti keele õpetus " ( <arv> ) . K. A. Hermanni normatiivne " Eesti keele Grammatik " ( <arv> ) , esimene eestikeelne keeleõpetus , saab ilmumisel küll ägeda kriitika osaliseks , kuid on tagantjärele osutunud mõjukaks ( Kask <arv> : <arv>-<arv> ) . Hermanni normingutest on praegu tarvitusel nt. pikavokaalsed variandid sõnadest hääl , nüüd , rääkima , rõõm , süü , võõras ( mitte heal , nüid , reakima , rõem , süi , võeras ) , madaldunud vokaal laadivaheldussõnade nõrgas astmes ( tuba : toa , viga : vea , süsi : söe , magu : mao ; mitte tuba : tua jne ) , de-illatiiv ( keelde , juurde , mitte keele , juure ) , le-allatiiv ka kaasrõhulise silbi järel ( jalgadele , mitte jalgadelle ) , nõrgaastmeline essiiv ( pojana , mitte poegana ) , tu- karitiivide ja järgarvsõnade lühemad genitiivivormid ( õnnetu , kolmanda , mitte õnnetuma , kolmandama ) , mitmuses sid- ja vokaalpartitiiv ( jalgu ~ jalgasid , mitte jalgasi ) , umbisikulise tegumoe süsteemipärased vormid ( kirjutatakse , kirjutatud , mitte kirjutakse , kirjutud ) , i-lõpulised adverbisufiksid ( armsasti , ajuti , põlvili , mitte armsaste jne ) . Muuhulgas pärinevad Hermannilt paljud eesti grammatikaterminid ( nimetav 'nominatiiv' , omastav 'genitiiv' , osastav 'partitiiv' jt. Käändenimetused ; lisaks sellised terminid nagu häälik , ainsus , mitmus , kääne , pööre jt. ) . Üks põhjus , miks mitmed Hermanni normingud pikapeale läbi läksid , võib olla ka see , et need kajastasid põhja- ja lõunaeesti keelepiiril oleva " keskse perifeeria " keelt ( vt. lähemalt Pajusalu <arv> ) . Oma osa mängis ka mõjukate oponentide M. Veske ja J. Hurda kõrvalejäämine keelepoleemikast : Veske läks <arv> soome-ugri keelte lektoriks Kaasani ülikooli ja suri seal <arv> , Hurt omakorda tegutses alates <arv>. aastast Peterburi eestlaste Jaani koguduse pastorina ning keskendus põhiliselt rahvaluule kogumisele . Sajandivahetuse kirjakeel oli aga veel jätkuvalt ebastabiilne ja variandirohke ( vt. Ahven <arv> : <arv>-<arv> , Kask <arv> : <arv>-<arv> ) . Palju uut tuleb sellel perioodil kirjakeele sõnavarasse . Lisaks rahvapärasele leksikale võetakse kasutusele rohkesti uusi oskus- ja kultuursõnu , mille hulgas on nii tõlkelaene kui ka oma- ja võõrsõnu ( nt. Kreutzwald : organ , reuma , mädanik , põletik , palavik , süsinik , vesinik , hapnik , möödanik , tulevik , kristlane , kuninganna , laviin , reegel , täheldama , rahvus , voorus , omadus ; Hurt : alaealine , laevastik , sõnastik ; Jannsen : raudtee , krediitkassa , parlament , partei , poliitika , president , dollar ; Jakobson : avaus , kiltkivi , ollus , vurle ; Hermann : helilooja , heliredel , avamäng , kääne , häälik , peenendus , rõhk , tähestik , sisseütlev , seesütlev , seestütlev ; Grenzstein : male , malend , maletama , näidend , kirjand , naljand ) . Märgatavad on puristlikud tendentsid ( vt. lähemalt Raag <arv>a : <arv>- <arv> ) : püütakse eelistada omatuletisi , keeleajalooliselt algupärasemaks peetavaid sõnu ja morfoloogilisi vorme . Osa soovitusi läks läbi , osa jäi kõrvale ja mõjuvad praeguseks koomiliselt . Hermann nt. on soovitanud kasutada laensõna kahvel asemel omasõna ahing , võõrsõna spetsialist asemele tuletist osklane , mis on tuletis verbist oskama , laensõna ooper ~ oper asemel tuletist lauleldus jne. ( Ahven <arv> : <arv> ) . Wiedemanni eesti-saksa sõnaraamat ( <arv> ) ei sobinud igapäevaseks kasutuseks oma teadusliku transkriptsiooni ja deskriptiivse laadiga , kuid hakkab ilmuma seletavaid ja kakskeelseid sõnaraamatuid , mis aitavad leksikaalsesse normi selgust tuua ja seda kinnitada . Hermanni entsüklopeediakatsest oli juba juttu . A. Grenzsteini " Eesti Sõnaraamat " ( <arv> ) toob <arv> uut ja võõrast sõna , mis on varustatud seletustega ja jagatud soovitatavuse ning tuntuse alusel nelja rühma . J. Johanson-Pärna " Vene-Eesti Sõna-Raamatust " ( <arv> ) ilmub kuni <arv>. aastani <arv> trükki ja see sisaldab eesti vasteid u. <arv> <arv> märksõnale . Ilmub ka mitme autori koostatud " Eesti-Vene sõnaraamat Wiedemanni järele " ( u. <arv> <arv> märksõna , <arv> ) , lisanduva poliitikasõnavaraga peab toime tulla aitama Tallinna ajalehe " Uus Aeg " poolt välja antud " Ajalehelugeja Sõnaraamat " ( <arv> ) . Eesti vasteid <arv> <arv> märksõnale sisaldab J. Ploompuu ja N. Kanni " Tarvilik Saksa-Eesti sõnaraamat " ( <arv> ) jne. Kirjeldatud protsesside tulemusena eesti keele ja eriti eesti kirjakeele sotsiaalne staatus vaadeldaval perioodil üldiselt tõuseb . Eesti keele seisundi parandamiseks nõutakse eesti keelele suuremaid õigusi ametiasutustes , emakeeletundide arvu suurendamist algkoolides , murdekeele asendamist ühiskeelega Võru praostkonna koolides , eesti keele õpetamist gümnaasiumides , eesti keele professuuri loomist Tartu ülikoolis ( vt Ahven <arv> : <arv> , Raag <arv>a : <arv>-<arv> ) . Eesti päritolu tippharitlaste erakirjavahetusse jõuab senise saksa keele asemel tasapisi eesti keel ( Laanekask <arv>b ) . Perioodi lõpu poole on eesti keele staatus tõusnud sedavõrd , et eesti haritlaskodudes , kus seni kodukeeleks oli endastmõistetavalt olnud hariduskeel ( saksa , hiljem harva ka vene ) , hakatakse kõnelema eesti keelt ja kahe rahvuse vahel kõikuvad poolkeelsed ( kadakasakslased , pajuvenelased ) on muutunud ka eestlaste pilkeobjektiks ( Liivaku <arv> : <arv> , Hennoste <arv> : <arv>-<arv> , Paul <arv> : <arv>-<arv> , Raag <arv>a : <arv>-<arv> ) . On tavaline , et sajandi lõpu poole lehekuulutustes olevates tööpakkumistes nõutakse kolme kohaliku keele ( eesti , saksa , vene ) oskamist ( Jansen , Saari <arv> : <arv> ) . Ent kihelkonna- või linnakoolist kõrgem haridus on ikka veel vaid saksakeelne , <arv>. aastatel algaval venestamisperioodil venekeelne . Vene keskvõimu poolt <arv>. aastal Balti kubermangudes ametlikult käivitatud põlisrahvaste venestamine tähendas tagasilööki eesti keele staatusele : ühe prestiižikeele ( saksa ) kõrvale ja asemele suruti vägivaldselt teist - vene keelt . Aleksandrikoolist , mis rahvusliku liikumise ühe suurüritusena oli kavandatud andma eestikeelset kreiskooliharidust ( gümnaasiumile eelnev tase ) , tuli venekeelne linnakool ( <arv>-<arv> Põltsamaa lähedal Kaarlimõisas ) . Eesti keel tõrjuti vaid maa-algkoolide esimesse-teise klassi ( <arv>. aastast olid needki ametlikult venekeelsed ) ning linnakoolides ja mujal vaid emakeele- ja usuõpetustundi . Kohtute ( välja arvatud kõige alama astme kohus ) ja kohalike omavalitsuste asjaajamiskeeleks seati vene keel . Eestisse tuleb venelastest õpetajaid ja ametnikke , kohanimesid asendatakse venekeelsetega ( Tartu &gt; Jurjev , Triigi vald &gt; Aleksandri vald ) . Venestamine tähendas hoopi ka eesti rahvusliku liikumise radikaalsemale tiivale , kes oma rahvuslikes püüdlustes end baltisakslusele vastandades oli seni lootnud tuge Vene valitsuselt ja Peterburi ning Moskva slavofiilselt ajakirjanduselt . Eesti Kirjameeste Selts takerdub omavahelistesse tülidesse ja pealekaebustesse ning suletakse valitsuse käsul <arv>. Eestikeelset kirjasõna siiski ei keelata , nagu talitati Leedu ja Läti katoliiklaste emakeelsete trükistega , ja selle maht kasvab . Tartu ülikoolist sunnitakse lahkuma saksa professoreid : kui <arv> on Tartus professoritest veel <arv> , <arv>% sakslased , siis <arv> on sakslasi järel veel vaid <arv> , <arv>% ; <arv> , <arv>% professoritest on venelased . <arv> ülikooli eesti keele lektoriks saanud K. A. Hermann peab õpetuskeelena kasutama vene keelt ( senise saksa keele asemel ) . Keelde tuleb vene laene , nt trastu 'tere' , prassai 'head aega' , guläitama 'jalutama' , kultuura 'kultuur' , sisteema 'süsteem' , tirann 'türann' . ( Vt lähemalt Vahtre <arv> : <arv>-<arv> , Selirand , Siilivask <arv> : <arv>-<arv> , <arv>-<arv> , Raag <arv>a : <arv>-<arv>. ) Ent rõhutagem : eestlaste enamiku silmis jääb emakeele kõrgstaatus püsima ja eesti kirjakeel säilitab oma positsioonid ilukirjandus- , ajakirjandus- ja vaimuliku keelena . Jätkub eesti keele kasutamine teatrilaval ja hoogustuvas eesti ühistegevuses ( põllumeesteseltsid , rahvaluule suurkogumine , laulukoorid , raamatukogud , näiteringid , karskus- ja tuletõrjeseltsid , piima- ja laenuühistud jm ) . Esiletõstmist väärib J. Hurda poolt <arv>. aastal käivitatud rahvaluule kogumise suuraktsioon , milles osaleb üle <arv> korrespondendi peaaegu kõigist Eesti kihelkondadest ja paljudest eesti asundustest väljaspool Eestit . Kui Hurt <arv>. aasta jaanuaris sureb , on kokku kantud üle <arv> <arv> lehekülje rahvaluulet , mille teaduslikku publitseerimist Hurt oli juba alustanud , otsekui sümboolse märgina igivana suulise kultuuri ja uue kirjaliku kultuuri ühinemisest . Eestlaste suur trump on nende arvuline ülekaal Eestis : <arv>. a Balti provintside rahvaloenduse järgi on Eesti üle <arv> <arv> elaniku hulgas <arv> , <arv>% neid , kelle emakeel on eesti keel . Linnades on eesti keelt emakeelena kõnelevaid <arv> , <arv>% ( Vahtre <arv> : <arv> ) . <arv>. a ülevenemaalisel rahvaloendusel on Eesti üle <arv> <arv> elaniku hulgas eestlasi <arv> , <arv>% ( ligi <arv> <arv> ) , venelasi <arv> , <arv>% ja sakslasi <arv> , <arv>% . Lisaks elab üle <arv> <arv> eestlase mujal , nii et kokku elab eestlasi Vene impeeriumis veidi üle miljoni , neist ligi <arv> <arv> Peterburi kubermangus ja üle <arv> <arv> Petseri kubermangus ( vrd Vahtre <arv> : <arv> ) . Demograafilised näitajad ei ole muidugi ainus põhjus , miks eestlased Eestis <arv>. sajandi alguseks rahvusena säilinud olid ja tõusuteed käisid : seisuste lagunemine ja rahvuste esiletõus on Euroopa <arv>. ja <arv>. sajandi keskseid protsesse , millesse edukalt suutsid lülituda ka eestlased ( vt. selle kohta lähemalt Jansen <arv> : <arv>-<arv> , Jansen <arv> ) . <arv>-<arv> kasvab Eestis eestlastest riigiametnike arv <arv>%-lt <arv>%-le ( Selirand , Siilivask <arv> : <arv> ) . Maal oli madalama astme omavalitsus siirdunud eestlaste hooleks juba <arv>. aasta vallaseadusega ( Laur jt <arv> : <arv>-<arv> ) , linnadeni jõuab järg <arv>. sajandi alguses . <arv> saavutavad eestlased ja lätlased võidu Valga linnavalimistel ja Valga saab eestlasest linnapea , <arv> valitakse Tartu linnavolikokku eestlasest ajakirjanik ja ühiskonnategelane Jaan Tõnisson , hilisema iseseisva Eesti juhtivaid poliitikuid ja riigimehi . <arv>. aastal saavutab eesti-vene blokk Tallinna linnavalimistel võidu , tõrjudes baltisakslased kõrvale , abilinnapeaks saab Konstantin Päts , teine iseseisva Eesti silmapaistev riigimees . ( Vahtre <arv> : <arv>-<arv>. ) Võib niisiis paradoksaalsel kombel öelda , et venestusaeg murendas seisuslikku hierarhiat ja nõrgendas oluliselt saksa keele positsioone , venestuse leevenedes <arv>. a. revolutsioonis oli eesti identiteedile ja keelele toetumine hõlpsam kui varem . ( Vt . ka Hennoste <arv> : <arv>-<arv> , Jannsen , Ruutsoo <arv> : <arv>-<arv>. ) Eesti kirjakeele ajaloo neli sajandit <arv>. sajandist kuni <arv>. sajandi alguseni märgivad võõrkirjakeelte toel ja põliste eesti murrete baasil tekkinud kahe monofunktsionaalse ja variantiderohke pisikirjakeele teed ühe polüfunktsionaalse kirjakeeleni , millest siin käsitletud aja lõpuks oli saanud eesti rahvusliku identiteedi oluline koostisosa ja eesti keelekollektiivi tähtis kommunikatsioonivahend . Selle kommunikatsioonivahendi lihvimine ja teaduse , riigivalitsemise ning kogu koolihariduse keeleks väljaarendamine ootas veel ees .   Kokkuvõtteid ja järeldusi Käesoleva väitekirja põhiseisukohad on esitatud sissejuhatuses ja kuueteistkümnes varem publitseeritud artiklis . Sissejuhatuse esimeses osas on sõnastatud töö eesmärk ja meetod ning puudutatud põgusalt eesti kirjakeele ajaloo varasemat uurimist . Sissejuhatuse teine osa kujutab endast ülevaadet eesti kirjakeele eelloost ning eesti kirjakeele kujunemisest ja kujundamisest <arv>.-<arv>. sajandil . Olen selles ülevaates jaganud eesti kirjakeele neli varasemat sajandit viieks perioodiks , võttes arvesse ühelt poolt nii eestikeelse kirjutatud sõna enda ajaloos aset leidnud protsesse ja tähtsündmusi , teiselt poolt aga ka mitmesuguseid ekstralingvaalseid nähtusi ( religioossed ja vaimsed suundumused , majanduslikud , poliitilised ja sotsiaalsed protsessid , mõjukad üksikisikud jm. ) . Eesti kirjakeele-eelset perioodi käsitledes olen esile tõstnud eesti hõimude ühist enesenimetust ( maarahvas ) , maa administratiivset jagunemist ( kihelkondadest koosnevad maakonnad : Põhja-Eestis Saaremaa , Läänemaa , Rävala , Harjumaa , Järvamaa ja Virumaa , Lõuna-Eestis Sakala ja Ugandi ) , murdelist liigendust ( lähedasemad põhjarühm ja kirderühm ning eraldiseisvam lõunarühm oma alamurrakutega ) , tugevat suulise kultuuri traditsiooni , kirjaliku kultuuri algeid ning ristiusu kui tõhusat infolevi eeldanud üleeuroopalise ideoloogilise uuenduse mõju kirjaliku kultuuri tekkimisele . Visandatud on ka kristianiseerimise ja võõrvallutustega kaasas käinud järk-järgult kujunenud seisuslik ja keelelis-rahvuslik piir : aadlikud , kirikute ja kloostrite vaimulikud ning linnakodanikud olid põhiliselt sakslased ( saksakeelsed ) , talupojad ja linnade lihtrahvas põhiliselt eestlased ( " mittesakslased " , eestikeelsed ) . Seisusepiiri ületamine ja kirjaliku kultuuri sfääri siirdumine tähendas ka keelelis-rahvusliku piiri ületamist . Eesti keskaega iseloomustanud jätkuva vaenutegevuse tingimustes oli katoliku kiriku ja ladina ning alamsaksa kirjaliku kultuuri mõju tugevam eelkõige linnades , eesti talupoegkond säilitas oma suulise kultuuri ja paljuski ka endisaegse animistliku maailmapildi . Eesti kirjakeele vanima perioodi olen piiritlenud <arv>.-<arv>. sajandiga . Seda perioodi iseloomustavad algul eesti isiku- ja kohanimede , üksikute juhuslike sõnade ja lausete kirjapanek võõrkeelsetes , Eesti ala vallutamisega seotud tekstides , hiljem aga eestikeelsete tekstide sugenemine põhiliselt seoses rahvakeelsete kiriklike talituste ja rahvakeelse usuõpetuse järk-järgulise levikuga ning kahe kirjakeele ( põhjaeestilise tallinna keele ja lõunaeestilise tartu keele ) traditsiooni algus . Kahe kirjakeelevariandi tekke põhjuseks oli esiteks suur erinevus Põhja- ja Lõuna-Eestis kõneldavate murrete vahel ja teiseks Eesti ala administratiivne killustatus ( Tartu piiskopkonnale kuulus põhiliselt Ugandi maakonna ala ehk tartu- ja võrumurdeline osa Eestist , Saare-Lääne piiskopkonnale ja Liivi ordule <arv>. sajandi keskpaigast peale muud , põhjaeestilised alad , kuid ka lõunaeestimurdeline Sakalamaa ) . Ka usutunnistusega seotud muutustel oli kahe kirjakeelevariandi tekkimisel oma osa , kuigi ületamatut vaheseina katoliiklike ja luterlike kirjapanekute vahel arvatavasti ei eksisteerinud . Varaseim säilinud pikem eestikeelne tekst , nn. Kullamaa käsikiri <arv>. sajandi algusest , on katoliiklik ja põhjaeestiline . Esimese teada oleva eesti keelt sisaldanud trükise , <arv>. aastal Lüübekis hävitatud luterliku teose puhul on aga oletatud , et selle eesti keel võis olla tartumurdeline . Reformatsioon koos trükikunstiga kiirendas eesti kirjakeele teket . Perioodi viimasel poolsajandil Liivi sõja käigus tekkinud uus administratiivne ja usuline jagunemine ( Põhja-Eesti jäi luterliku Rootsi , Lõuna-Eesti katoliikliku Poola valdusesse ) ning katoliiklik vastureformatsioon , mille keskuseks oli Tartu ( eriti sealne jesuiitide poolt rajatud gümnaasium ja tõlkide seminar ) tugevdasid kahe eri eesti kirjakeele traditsiooni . Eesti keele kirjapanemiseks kasutati ladina alfabeeti , ortograafilist jm. eeskuju pakkusid põhiliselt alamsaksa ja ladina keel . Üksikuid jälgi on ka poola , rootsi ja soome mõjust . See , et kirjutajad olid enamasti võõrkeelsed või võõrkeelse hariduse saanud , tekstid aga enamasti tõlkelised ja senise rahvakeelega võrreldes uudse usulise või juriidilise sisuga , tõi kaasa hulgaliselt rahvakeelele mitteomaseid jooni . Tekkivale eesti kirjakeelele iseloomulik suur variaablus peegeldab enamasti suulist keeleuusust ning asjaolu , et ka eeskujukeelte norm oli variantide suhtes salliv . Varases tartu keeles leiduvad põhjaeestilised jooned on tingitud kas Tartus kõneldud keelest või ka tallinnakeelsete allikate mõjust . Esimeses säilinud eestikeelses trükises , <arv>. aastast pärinevas Wanradti ja Koelli katekismuses leiduvat soovitust kasutada kirjakeelena Eesti keskosas asuva Laiuse põhjaeestilist murrakut võib käsitada esimese eesti kirjakeele normeerimiskatsena . Eestikeelse kirjasõna hulk oli esimesel perioodil väike ja sellestki pole enamik säilinud . Näiteks <arv>. sajandist kindlalt teada olevast seitsmest eesti keelt sisaldanud trükisest ( neist neli arvatavasti tartukeelsed ) on meieni jõudnud vaid ühe tallinnakeelse katekismuse katked . Ka meieni jõudnud käsikirjaliste allikate põhiosa jääb <arv>. sajandisse ; kolmeteistkümne selleaegse pikema või lühema teksti hulgas on tartukeelseid kolm . <arv>.-<arv>. sajandi eesti kirjakeele korpus on koostatud kokku <arv> allika põhjal ja sisaldab u. <arv> tekstisõna ( arvesse pole võetud üksiksõnalist isiku- ja kohanimelist ainest ) . Eesti kirjakeele kasutajaskonnaks võis perioodi lõpul olla <arv>-<arv>% Eesti elanikkonnast . Eesti kirjakeele ajaloo teise perioodi piiritlen väitekirjas aastatega <arv>- <arv>. Esimese perioodi lõpu ja teise alguse määratlemisel olen lähtunud esiteks olemasolevast periodiseerimistraditsioonist ja teiseks asjaolust , et aastal <arv> puhkes sõda Vana-Liivimaa alade pärast uue hooga ning pidurdas vahepeal jõudsamalt tärgama hakanud eesti kirjakeeletraditsiooni . Alles <arv> , mil kogu Eesti mandriosa läks Rootsi valdusesse , koitis kirjakeele arengu jaoks soodsam aeg . Perioodi algusest ( <arv>-<arv> ) on siiski pärit eesti kirjakeele esimene tõeliselt mahukas näide , Mülleri jutluste mitmeid võõrkeeligi sisaldav , ent põhiliselt ometi tallinnakeelne käsikiri . Perioodi lõpptähiseks pean aastat <arv> , mil ilmus trükist tartukeelne Vastne Testament ja peeti Eesti- ja Liivimaa vaimulike esimene ühine piiblitõlkekonverents , esimene keelekorralduskonverents eesti kirjakeele ajaloos . Luterliku Rootsi riigi osana jagunes Eesti ala halduslikult kahte kubermangu : Eestimaa ( keskusega Tallinnas ) ja Liivimaa ( koos Põhja-Lätiga ja aastast <arv> ka Saaremaaga ; keskus algul Tartu , hiljem Riia ) . Eesti kirjakeele teist arengujärku iseloomustab eestikeelse tekstikorpuse märgatav suurenemine , kahe kirjakeele traditsiooni lõplik väljakujunemine ( nt. teada olevaid raamatuid <arv> , neist <arv> tartukeelsed ) ja kirjakeele teadliku normeerimise algus . Ilmuvad autoriteetsed religioossed tekstid ( Stahli tallinnakeelsed ja Rossihniuse tartukeelsed kirikukäsiraamatud , Stahli jutlusekogumikud , Vastne Testament jm. ) ja esimesed eesti keele grammatikakirjeldused-sõnaraamatud ( tallinna keele kohta Stahlilt ja Gösekenilt ning tartu keele kohta Gutslaffilt ) . Kirjakeele sellele perioodile ( nagu üldse varasele kirjakeelele ) on iseloomulik , et keelevahendite teadlik valik , ühtede variantide kirjakeeles kasutamine ja fikseerimine ning teiste kõrvalejätmine , samuti keelematerjali teadlik või alateadlik ümberkujundamine olemasolevale keelepädevusele ning teiste kirjakeelte eeskujule toetudes toimub mitte ainult normeerivate grammatikaraamatute abil , vaid ka autoriteetsete tekstide vahendusel . Ka kirjakeele kasutajaskond ammutab teadmisi keelenormingute kohta mitte ainult keeleõpetusteostest , vaid ka prestiižikatest tekstidest . Kirjakeele variandirohkust peetakse samal ajal normaalseks ja normingud ei ole kuigi siduvad : eri autorite kirjapanekutes on autorist sõltuvalt ikka kas paikkondlikke jooni või mõne teise kirjakeele mõjusid . Eesti keele ortograafia on teisel perioodil dünaamilises seisundis : alamsaksa- ja ladinapärase ( viimane oli iseloomulik eriti tartukeelsetele katoliiklikele tekstidele ) kirjaviisi vahetab tasapisi välja ülemsaksapärane ortograafia . Päevakorda tõuseb sellegi kirjaviisi lihtsustamine ja ühtlustamine eestikeelse kasutajaskonna huvides , mis <arv>.-<arv>. sajandi sõdade perioodil vaenutegevuse ja epideemiate tõttu drastiliselt väheneb , rahu saabudes aga kiiresti suureneb nii rahvaarvu kasvu kui ka lugemisoskuse leviku tõttu . <arv>. aastatest peale tugevnenud Stahli-pärase , rohkeid võõrmõjusid sisaldava keelekasutusega asusid sajandi viimasel veerandil opositsiooni uuendusmeelsed Liivimaa vaimulikud , keda toetas kindralsuperintendent J. Fischer . Nad pooldasid lihtsustatud ortograafiat ja rahvapärasemat keelekasutust , milleks ideid saadi osalt Rootsis ja mujalgi Euroopas käimas olevast keeleuuendusest , osalt varasemast , katoliku perioodi tartukeelsest kirjasõnast , mis oli olnud mõnevõrra rahvalähedasem ja mille ladinapärane ortograafia oli eesti lugeja jaoks lihtsam . Et Liivimaa Eesti ala jaoks pidi Liivimaa ülemkonsistoorium välja andma nii tartukui tallinnakeelset kirjasõna , iseloomustavad teise perioodi lõppu keele- ja prioriteeditülid Eesti- ja Liivimaa vaimulikkonna vahel , mis puhkesid kirikukirjandust välja andes ja eriti Piibli tõlget ette valmistades ning veelgi tugevnesid järgmise perioodi alguses , s.o. pärast Vastse Testamendi ilmumist . Vastne Testament ( põhitõlkijateks isa ja poeg Virginiused ) on tõenäoliselt esimene läbinisti eestikeelne teos . See oli mõeldud lugemiseks eelkõige eestlastele ja selle keelt on püütud teadlikult rahvapärasemaks muuta . Eesti kirjakeele ajaloo teise perioodi kuulub ka esimene kindlalt teada olev eestikeelne aabits ( <arv> , tallinnakeelne ) ja eesti koolmeistrite seminari asutamine Tartu lähedal <arv> , õpetajaks uuendusmeelne B. G. Forselius . Ka gümnaasiumide asutamine Tallinnas ja Tartus ning <arv> Tartus tegevust alustanud ülikool soodustasid humanistlike ideede levikut ja nii kaudselt ka eesti kirjakeele arengut . Kuigi neis õppeasutustes eesti keelt ei õpetatud ja eestlastest õppureid vähemalt Tartu ülikoolis teada ei ole , pidid ametnikud ja vaimulikud kohalikku keelt enamasti oskama . Haritlased on harrastanud ka eestikeelset juhuluulet , mis ( mõne tõendi , ametivande , seaduse või kirja kõrval ) on varasemaid eesti kirjakeele ilmalikke rakendusi . Eesti kirjakeele ajaloo kolmanda perioodi olen piiritlenud aastatega <arv>- <arv>. Sellele ajale on iseloomulik rahvakeelele lähenemine , kirjakeele ortograafiline ühtlustumine keelevaidluste ja keeleuususe kaudu ning nn. vana kirjaviisi kasutuselepääs , samuti jõupingutused täispiibli väljaandmiseks . Perioodi lõppaastaks peangi tallinnakeelse Piibli ilmumisaastat . Piibli terviktõlge võinuks ilmuda varemgi ja nii tartu kui tallinna keeles , kui seda poleks aeglustanud keele- ja prioriteeditülid , nii et tõlgete lõpuleviimine , viimistlemine ja ilmutamine jäid algava Põhjasõja jalgu . Liivimaa kirjameeste uuenduslik kirjaviis ( hilisema nimega vana kirjaviis , vastandina <arv>. sajandi teisel poolel maksvusele pääsenud uuele , soomepärasele kirjaviisile ) , milles oli loobutud h-st pikendusmärgina ja mitmetest võõrtähtedest , milles vokaalimärkidest puudus vaid õ ja milles häälikupikkuste märkimiseks on kindlad reeglid , fikseeriti <arv>. a. Riias ilmunud J. Hornungi tallinna keele grammatikas . Vahepeal harrastati Eestimaa väljaannetes ka kompromislikku nn. vahelmist kirjaviisi , kus nt. vokaali pikkust märkiv h oli läbi joonitud ( märgiks , et seda pole vaja hääldada ) , kuid pärast Põhjasõda üldistus vana kirjaviis . <arv> ilmunud tallinnakeelne Uus Testament on juba uuenduslikus keeles . Tallinnakeelse täispiibli ilmumist valmistas muuhulgas ette A. T. Helle põhjaeestilise keelekäsiraamatu ilmumine ( <arv> ) , mis lisaks grammatikale ja sõnaraamatuosale sisaldas ka lugemikuosa ja oli selgelt variantide hulka piirav ning norminguline . Piibli tõlkijateksrevideerijateks oli peale A. T. Helle ka teisi Lääne- ja Harjumaa ning Tallinna pastoreid , nii et Piibli keel sisaldab mitmete Põhja-Eesti murrete erijooni . Võrreldes varasemate tekstidega on siiski täheldatav läänemurde osa suurenemine . Keerulise ja mitmekülgse sisuga ning väga autoriteetse suurteose ilmumine rikastas ja ühtlustas eesti kirjakeelt ning parandas selle staatust . Nagu varem Stahli teostest , nii sai nüüd ka Piibli tõlkest normatiivne tekst , millele kas toetusid või end vastandasid järgnevad kirjamehed . Sellel perioodil hakkas ilmuma ka esimene eestikeelne kalendriseeria ( arvatavasti alates <arv> Tallinnas ) , pietistlikku poolilmalikku lugemisvara ( esimene sedalaadi teos ilmus tartukeelsena <arv> ) ja kummaski keeles ilmuvatest kirikukäsiraamatutest tuli teha kordustrükke . Ühe hinnangu kohaselt on <arv> osanud lugeda u. <arv>% talupoegadest . Lugemisindu lisas hernhuutlik äratusliikumine , mis jõudis Eestisse <arv>. aastate algul . Eesti kirjakeele staatus tõuseb ja kirjakeel hakkab ulatuma rahvakeelt mõjutama . Kirjakeele ajaloo neljanda perioodi lõpuks olen pidanud aastat <arv> , mil Tartus hakkas ilmuma tallinnakeelne rahvuseepos " Kalevipoeg " ja Liivimaal kaks tallinnakeelset nädalalehte , " Tallorahwa Postimees " ja " Perno Postimees " . Perioodile on iseloomulik kirjakeele piiride suur laienemine nii trükiste arvu , keele kasutusalade kui ka lugejate ja kirjutajate poolest . <arv>. sajandi esimesel poolel ilmub raamatuid üle kahe korra rohkem ( <arv> ) kui kogu <arv>. sajandi vältel . Hakkab ilmuma tarbekirjandust , trükitakse kooliõpikuid ja mahukaid populaarteaduslikke teoseid , lisandub ka didaktilist ja hingekosutuslikku jutukirjandust , ilmuvad olulised seadusetõlked . Kirjaoskajate suhtarv on olnud paikkonniti erinev , kuid keskmiselt oskas <arv>. aastatel lugeda nt. üle poole eesti nekrutitest ; <arv>. aastatel on kirjaoskajaid kekmiselt <arv>-<arv>% . Taotluslikult hakatakse kirjutama originaalset , mittetõlkelist eesti keelt . Regulaarseid kalendriseeriaid on <arv>. aastast peale kolm , <arv> ilmuma hakkav tallinnakeelset " Lühhikest öppetust " on peetud eestikeelse ajakirjanduse alguseks . Perioodikaväljaannete ilmumahakkamine võimaldas katsetada ja arendada erinevaid registreid ( ilukirjandusik , vaimulik , ametlik , publitsistlik ) , tähendas uut stiimulit kirjakeele kasutamiseks ja kiirema infoleviku algust . Euroopalike valgustus- ja romantismiideede mõjul tekib baltisaksa literaatide hulgas eestiharrastus ning loodetakse , et rahva vaimu on võimalik harida tema keele harimise kaudu . <arv>-<arv> J. H. Rosenplänteri poolt välja antud ajakiri " Beiträge zur genauern Kenntni der ehstnischen Sprache " koondas kaastöölistena enamiku tolleaegseid estofiile ning tõstis avaliku arutluse objektiks mitmed olulised eesti kirjakeelega seostuvad probleemid . Tõestatakse eesti keele ja kultuuri väärtuslikku minevikku ning elu- ja arenguvõimet tulevikus , polemiseeritakse ühise kirjakeele ning ortograafia asjus ja tehakse eeltöid täiuslikuma sõnaraamatu ja grammatika ilmumiseks ( <arv> ja kordustrükis <arv> ilmunud Hupeli tallinna ja tartu keele sõnaraamat ja grammatika osutus kirjakeele piiride laienemise tingimustes kiiresti ebapiisavaks ) . Eesti kirjakeele küsimused on esil ka eestiainelistes teadusseltsides ( esimene neist loodi <arv> Kuressaares ) , samuti Tartu ülikoolis , mis pärast Põhjasõja-järgset pausi <arv>. sajandi alguses taas tööd alustas ja kus <arv> hakkas tegutsema eesti ja soome keele lektoraat . Soome keelt seal esialgu küll ei õpetatud , kuid sellise lektoraadi loomine oli märk keeleteaduse muutunud paradigmast : aktuaalseks oli saamas keelte sugulus ja keeleteaduse seostamine rahvaste ajalooga . Ka eesti kirjakeele kujundamisel otsitakse senistele autoriteetsetele kultuurkeeltele lisaks abi sugulaskeeltest ( soome , liivi ) . Ühisele eesti kirjakeelele pürgimist tiivustasid majanduslikud kaalutlused ( tartukeelse kirjasõna trükkimine vaid <arv> kihelkonna jaoks oli liialt kulukas ) , teiselt poolt aga soosis ühise kirjakeele mõtet Euroopas leviv rahvusideoloogia . Tartu keelt pooldavatel kirjameestel õnnestus siiski saavutada , et vähemuskeelt ei tõrjutud järsult kõrvale . <arv>. sajandi esimesel poolel ilmunud <arv> raamatust on <arv> tartukeelsed , mis protsentuaalselt on vaid pisut vähem ( <arv> , <arv>% ) kui varasemal ajal , mil keelepoleemikat tartu keele kõrvaletõrjumiseks ja ühisele kirjakeelele siirdumiseks veel ei peetud : <arv>-<arv> ilmunud <arv> raamatust oli tartukeelseid olnud <arv> ( <arv> , <arv>% ) . Kirjakeele ortograafiat püüti sel perioodil häälduspärasemaks muuta : <arv>. aastatel võeti kasutusele õ märk ja <arv> ilmus esimene raamat uues , soomepärases kirjaviisis . Perioodi lõpu olulised grammatikakäsitlused olid pärit F. R. Faehlmanni ja E. Ahrensi sulest ; viimase autori tallinna keele grammatika ( <arv> , <arv>.tr. koos lauseõpetusega <arv> ) põhjendas mh . soomepärase ortograafia sobivust eesti keelele ja rakendas muuski osas soome keelega sarnaseid keelekirjeldusviise . Vana kirjaviisi ja tartu keele muutumine vanameelsuse märgiks , tartu keele hääbumine ja uue kirjaviisi võidulepääs leidsid aset kirjakeele arengu järgmisel perioodil , mille olen dateerinud aastatega <arv>-<arv>. Seda perioodi kirjeldades olen püüdnud näidata , kuidas kõiki eestlasi ühendava normikindla kirjakeele poole pürgimine ja eesti keelele kõrgema staatuse taotlemine käis käsikäes seisuseühiskonna lagunemisega ja demokraatliku tsiviilühiskonna poole liikumisega ning eestlaste rahvusliku konsolideerumisega . Eesti keelest ja eriti ühisest eesti kirjakeelest kujuneb tõusva rahvuse üks olulisemaid märke . Uue kirjaviisi läbimineku <arv>. aastatel otsustavad tegelikult C. R. Jakobsoni menukad uuekirjaviisilised kooliraamatud ja nooremate koolmeistrite poolehoid uuele kirjaviisile . Hääbuv tartu keel säilitas üldiselt ka vana kirjaviisi ja jäi lõpuks vaid vaimuliku kirjasõna keeleks , uus kirjaviis sai tunnuslikuks ühisele põhjaeestilisele keelele , kuhu hakkas tulema ka lõunaeestilisi jooni . Sajandi keskpaiku on tartu keeles veel u. <arv>% trükistest , <arv>. aastate lõpus <arv>% kirjasõnast ning see suhtarv väheneb veelgi . Tartu keele hääbumise põhjusteks on kokkuvõttes : <arv> ) majanduslik ebatasuvus väiksema territooriumi ja kasutajaskonna tõttu ; <arv> ) väiksema mahuga ja sisuliselt ühekülgsem korpus ; <arv> ) kodifikatsiooniprobleemid ( grammatikaid-sõnastikke ebapiisavalt ) ; <arv> ) tallinna ja tartu kirjakeele suhteline lähedus ( territoriaalsete murretega võrreldes ) ; <arv> ) moderniseeruva eesti ühiskonna vajadus ühise kommunikatsioonivahendi järele ; <arv> ) rahvusliku ideoloogia võidulepääs ja uue rahvusliku identiteedi kujunemine , mille üks tugisambaid oli ühine kirjakeel ; <arv> ) subjektiivsed põhjused ( tartu keelel ei olnud <arv>. aastatest peale enam kaalukaid avalikke pooldajaid ) . Rahvuslik propaganda kutsub eestlast üles igas ametis eestlaseks jääma ning eestikeelsete tekstide loojatena ja keele arendajatena muutuvad keskseteks eestlased ise . Lugemisoskus paraneb , olles <arv>. sajandi lõpuks juba peaaegu sajaprotsendiline ; eestikeelsete raamatunimetuste arv kahekordistub <arv>. sajandi keskpaigast alates iga <arv>-<arv> aasta järel ; eestikeelsete ajalehtede arv rohkem kui viiekordistub ( perioodi algupoolel <arv> , perioodi lõpul <arv> eesti lehte ) . Eesti kirjakeel oli muutunud oludes siiski liialt variandirohke . Variante põhjustasid <arv> ) kahe kirjaviisi üheaegne eksisteerimine ja uue kirjaviisi kõikuvus üksikküsimustes ; <arv> ) murdejoonte tulv eesti kirjakeelde olukorras , kus Eesti eri paigust pärit emakeelseid kirjamehi lisandus , Piibli keeleautoriteet oli langemas ja autoriteetne normeeriv grammatika puudus ; <arv> ) tartu keele hääbumisel hakkas tekkivasse ühiskeelde segunema lõunaeestilisi jooni ; <arv> ) poliitilised ja keeleteoreetilised erimeelsused keelekorraldajate vahel . Kirjakeele küsimuste üle vaieldakse avalikkuses palju ja ilmub mitmeid normeerivaid keelekäsitlusi . Kõige olulisem neist on K. A. Hermanni " Eesti keele grammatik " ( <arv> ) , selgelt normatiivne , lisaks ka esimene eestikeelne grammatika . Esialgu seda küll kritiseeriti , kuid tagantjärele on selle normingud osutunud mõjukateks . Väga palju uueneb sel perioodil kirjakeele sõnavara . Eesti keele seisundi kirjeldamisel on tähtsad F. J. Wiedemanni eesti keele alased teosed : eesti-saksa sõnaraamat ( <arv> ja kordustrükid ) , võru murde grammatika ( <arv> ) , eesti keele grammatika ( <arv> ) jt. Eesti keele staatuse tõusu märk on nt. eesti keele üha lisanduv kasutamine avalikus elus , kirjavahetustes ja pikapeale ka haritlaskodudes . <arv>. aastatel alguse saanud venestus tähendas küll eesti keele mõnetist kõrvaletõrjumist äsja kättevõidetud või saavutamisel olevatelt positsioonidelt , kuid paradoksaalsel kombel murendas venestus ka seisuslikku hierarhiat ja senise tugeva prestiižikeele - saksa keele - positsioone ; venestuse leevenedes <arv>. a. revolutsioonis oli eesti identiteedile ja keelele toetumine hõlpsam kui varem . Perioodi lõppu ja ühtlasi uue arenguperioodi algust sobib märkima noorte eesti haritlaste kultuurirühmituse " Noor-Eesti " esimene koguteos <arv>. aastal ja selles sisalduv J. Aaviku esimene pikem keeleartikkel , mis märgib eesti keele forsseeritud rikastamise ja korrastamise uue etapi algust . Väitekirja kuuluvad artiklid olen esitanud ilmumisjärjekorras . Nende hulgas on enamuses kirjakeele arengu üksikdetaile käsitlevad kirjutised . Sellised on näiteks artiklid " Eesti kirjakeelte administratiivse ühendamise katse XIX sajandi algul " , " O. W. Masingu vastulause A. J. Sjögrenile oma sõnaraamatu asjus " , " J. F. Helleri eesti-saksa sõnaraamat " ( kirjutatud koos minu lugupeetud õppejõu professor A. Kasega ) , eraldi raamatukesena ilmunud " F. R. Faehlmanni kaks avalikku esinemist aastail <arv> ja <arv> " , " Kaks Õpetatud Eesti seltsi aastakoosolekul peetud F. R. Faehlmanni ettekannet " ( viimased kaks kirjutatud koos hea kolleegi E. Aaveriga ) , " Wilhelm Friedrich Steingrüber tartu keele eluõiguse kaitsjana " , " F. R. Faehlmanni retsensioon jätkväljaande " Leiwakorwikenne " kohta " , " Johann Samuel Friedrich Boubrigi kiri Karl Gottlob Sonntagile " , " Otto Wilhelm Masing ja tartu keel ehk üksikisiku osast kirjakeele ajaloos " ja " Yksi kirjottaja , monta kieltä : koodinvaihto Lydia Koidulan kirjeissä Friedrich Reinhold Kreutzwaldille " . Kas iseseisva artikli kujul või ka mõnd seni avaldamata käsikirja publitseerides ja kommenteerides olen nendes kirjutistes püüdnud esitleda ja analüüsida eesti kirjakeele arendajate tegevuse üksikuid vähem tuntud momente . On aga ka artikleid , kus olen pürginud suurema üldistuse või mõne perioodi oluliste arengujoonte esiletoomise poole . Selliste lühiuurimuste hulka arvan artiklid " O. W. Masingu keeleteaduslikust vaatepiirist " , " Poleemika ühise eesti kirjakeele ümber ajakirjas " Beiträge " " , " Ühise eesti kirjakeele taotlemine XIX sajandi alguses " , " Ensimmäisen eteläviron kirjakielen loppuvaiheista " ja " Tartu ja tallinna keel <arv>. sajandi Liivimaal " . Mõnevõrra eraldiseisev väitekirja artiklite hulgas on kirjutis " Üks küsimus seoses tartu keelega " , mis käsitleb õigupoolest tänapäeva eesti keele õigekirjutusega liituvaid probleeme . Pidasin selle artikli lisamist käesolevasse töösse siiski vajalikuks . Niisiis olen väitekirjas kirjeldanud , kuidas võõrkirjakeelte toel ja põliste eesti murrete baasil tekkinud kaks monofunktsionaalset ja variantiderohket kirjakeelt nelja sajandi vältel kujunesid ja kujundati üheks polüfunktsionaalseks kirjakeeleks , millest sai eesti rahvusliku identiteedi oluline koostisosa ja eesti keelekollektiivi tähtis kommunikatsioonivahend . Selle kirjakeele lihvimine ja teaduse , riigivalitsemise ning kõrgema koolihariduse keeleks väljaarendamine ootas veel ees .    * Järgnevad seisukohad olen esialgsel kujul avaldanud H. Laanekase ja T. Erelti artiklis " Written Estonian " koguteoses " Estonian Language " ( Tallinn <arv> ) lk. <arv>-<arv>. Siin avaldamiseks olen teksti täiendanud .