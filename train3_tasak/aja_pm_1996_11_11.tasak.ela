kirjak	aja_pm_1996_11_11.tasak.ela	ALGE SIMA , Tallinn Viga peitub hoopis Eesti kaitsesüsteemide nõrkuses , mis on tingitud selles osas tõepoolest nullist alustamisest . Koolitatud ja demokraatliku mõtteviisiga ning uuele Eestile kõlblikke ohvitsere võisime peaaegu ainult näppudel lugeda , allpool olid aga põhiliselt võtta vaid vene “ dedovshtshina ” kogemused , kas enda omad või teiste juttude kaudu sageli ka tohutult ülevõimendatult . Siit siis ka see nii laialt levinud negatiivne eelhäälestus oma sõjaväe suhtes . Sogases vees on kalu lihtsam püüda , sellepärast ongi just kaitsepoliitika ümber nii palju hämamist , alates halamisest ja ilkumisest ning lõpetades isiklike rünnakutega selles nii valulises ja tundlikus küsimuses . Iseloomulik on see , et eriti kipuvad oma arvamust peale suruma need , kel elus pole kunagi midagi ei sõjaväega ega ka kaitsepoliitikaga tegemist olnud - isegi kõlavate nimede/ametitega nõustajate seast võib sellise “ pagasiga ” inimesi leida . On aga neidki , kes tahavad riigikaitse vägisi lihtsalt naljanumbriks muuta - kas enda upitamiseks või teiste ründamiseks . Ilmselt on vaja üle lugeda nii Eesti uusim kui ka veidi vanem ajalugu , samuti üldrahvaliku aruteluga selgusele jõuda , millist maad ja rahvast me ikkagi tahame . Ja veel on vaja enda ümber terase pilguga ringi vaadata - kas ikka tõesti iga teine nooruk on sant või tobu ? ! Veel kasulikum oleks aga neid asju seaduse täie rangusega võtma hakata . L. KIKAS , Harjumaa Jaanus Raidali tembutamine hakkab pikapeale tüütuks muutuma . Tema käitumine meenutab solvunud poisikest , kes nõuab , et just tema peab oma tahtmise saama . Raidal on korra juba linnapea olnud ning suurematki poliitikat nuusutanud , seega võiks eeldada , et tema käitumine peaks olema väärikam ja tasakaalukam . Aga pole . Ma ei saagi enam aru , mida Raidal õieti tahab . Kõigepealt tahtis olla volikogu esimees ja aulinnapea , nüüd juba linnapea . Mida järgmisena ? Raidal väidab , et tema sai linnarahvalt kõige rohkem hääli ja temast oleks pidanud saama kõige tähtsam isik linnas . Minu arvates lonkab tema loogika mõlemat jalga . Tema loogika järgi ( rahvas valis ! ) oleks pidanud meil eelmine president olema hoopis Jüri Toomepuu , praegu aga peaksid linnavolikogu esimeesteks ( või linnapeadeks ? ) olema Tallinnas ja Tartus vastavalt Edgar Savisaar ja Marju Lauristin . Rahvas andis neile ju enim hääli ! Kui jälgida poliitikute kemplemisi alates Riigikogust ja lõpetades väiksemate linna- ja vallavolikogudega , tekib tahes-tahtmata mõte : kas pole viimane aeg avada Eestimaal poliitikute koolituse akadeemia . Ning kõrgele kohale ei tohiks valida ühtegi tegelast , kes pole seda akadeemiat cum laude lõpetanud . AIVAR UUTSALU , Pärnu T õepoolest , raske on mõista Eestimaal toimuvat . Alles saadeti suure kisa ja käraga vanglalobile riigipöörajast rahvavaenlane Tiit Madisson , nüüd lömitab meie välisminister Moskva nõudmiste ja tahtmiste ees . Kui Madisson on tõesti selline kole ja jube Eesti alustugede õõnestaja , tulebki tal kongis istuda . Aga miks ainult Madissonil üksi ? Mööda Eestimaad jalutab ammu hulk tegelinskeid , kelle avalik meelsus , väljendid ja teod jätavad vaese Madissoni hoopis süütu sülelapse rolli . Ja jumal hoidku , ega neid või siis kinni panna , anname aga eriteenete eest kodakondsuse , küll nad ennast parandavad . Äärmisel juhul võib mõni kapo ametnik neid , müts peos , alandlikult noomimas käia või ühe katlakütja viivuks rongile saata . Madisson ? Tema peab patareis istuma . Ja nüüd loobume Tartu rahust , millest on idanaabrile loomulikult vähe . Järgmine punkt - venelaste inimõigused Eestis . Hea küll , anname ka järele . Siis nõutakse baase Eestisse , Moskvale meelepärast valitsust ... Ning ei olegi enam vaja ei piirilepingut ega piiri . Seltsimehed härrased , ehk aitab lömitamisest . Oleks aeg seljad sirgu ajada ja riigiesindajatena käituda . Kaitsepolitseil tuleks hoolikalt järele mõelda , kas ikka Madissoni kõrvalkongid peavad tühjad olema või mitte . HELMUTH TAMMISTE , Sindi Tallinna-Tartu kiirtee on kahtlemata vajalik , eriti neile , kes ühest linnast teise hästi rutusti jõuda tahavad . Seda võimalust võiks tegelikult kohe rakendada , luues kopteriühenduse kahe linna vahel . Juba aastaid päevakorral olnud Via Baltica ehitus hakkab nähtavasti vaikselt unarusse vajuma , sest suur osa transiitveostest on hakanud eelistama Rootsi-Taani trassi kui kiiremat ja turvalisemat . Tallinna-Kieli laevaliinil ei piisanud ühest alusest , kurseerima hakkab veel üks laev . Hoopis omapärase alternatiivi Via Baltica suhtes pakkus välja leedulasest sõber , kes äriasjus tihti Soome ja Rootsi vahet sõidab . Kõigepealt meenutas ta aegu , kui sadamast tulles sai Tallinna-Pärnu-Riia kiirrongiga nelja tunniga kohale , praeguse päevateekonna asemel . Edasi sain teada , et Leedu riigiisade tahtel rajatavat eurolaiusega raudteed Shestokaist Kaunaseni ja sealt edasi kuhugi Lätimaale ... Juttu vestes tekkiski mõte : kas ei võiks roostetavat Tallinna-Mõisaküla raudteeliini ümber ehitada vastavalt eurostandarditele . Kui järele mõelda , võiksid transiitveosed jõuda igasse Euroopa sihtjaama tunduvalt kiiremini kui maanteid mööda . Tolliformaalsusteks kuluv aeg riigipiiridel ühe kaubarongi kohta on tunduvalt lühem kui <arv> veoki ükshaaval kontrollimine . TÕNU KAUBA Tõnu Kauba on Riigikogu Keskfraktsiooni liige . Tänased seadused võimaldavad valimistel kandideerida nii üksikisikutel , erakondadel kui üksikisikute ja erakondade valimisliitudel . Ei vaidlusta üksikisiku õigust kandideerida Riigikokku ebavõrdses situatsioonis valimisliitude ja erakondadega . On ju <arv>% künnis see , mis on üksikisikutele peamine takistus . See ei ole aga takistuseks valimisliitudele . Viimased luuaksegi eeskätt selle künnise ületamiseks . Niisiis on valimisliidud sisuliselt üksikisikute liitumisel tekkinud grupid , kelle eesmärk on pääseda võimu juurde , kandmata seejuures erakondlikku vastutust . Erakonnad erinevad valimisliitudest eeskätt selle poolest , et neil on väljaarendatud struktuur ning nad kannavad poliitilist vastutust oma lubaduste eest . Kuidas nad oma lubadusi täidavad , see on muidugi iga erakonna enda probleem . Erinevalt valimisliitudest on erakondadel väljakujunenud hierarhia , mis peab tagama erakonnasisese demokraatia . Erakonnasiseselt kannavad üksikisikud vastutust oma tegude ja sõnade eest . Demokraatlik anarhia Eesti poliitilises kultuuris kohtab paraku ka arvamusi , et demokraatia lubab “ ükskõik mida ja ükskõik mil viisil ” . Rääkides demokraatiast , nõutakse vahel lausa anarhiat . Seejuures unustatakse , et ühiskond vajab eelkõige korrastatust . Selle korrastatuse määra ning vormi osas lepitakse kokku ja see sõnastatakse seadusena . Seaduses sätestatakse , kuidas valimised toimuvad , millises järjekorras keegi mingile ametipostile valitakse . Sellise kokkuleppe ehk seaduse rikkumine teeb valimistulemused juriidiliselt kehtetuks . Ametnike väärsõnastused seadusest möödahiilimiseks on tõlgendatavad seaduserikkumisele kaasaaitamisena , mitte aga demokraatia määra suurendamisena . Eelkõige tähendab demokraatia ühiskondliku kokkuleppe seaduse vormi panemist , sellele kindla struktuuri andmist . Struktuuritus , amorfsus lagundab ühiskonda , viib tugeva välise jõu ( tugeva käe ) soovini ning lõppkokkuvõttes võib viia autoritaarse võimu kehtestamiseni . Senine Eesti poliitiline praktika on võimaldanud valimistel Riigikokku kandideerida seltskondadel , kes osalevad mingi kauni sildi all ja pärast valimisi unustavad silmapilk oma lubadused . Lubaduste järjepidevus Täna ei pane seadus selliseid seltskondi oma lubaduste eest vastutama , ei nõua järjepidevust . Seadus aga võib takistada neid võimu juurde pääsemast , sest võim vajab vastutust . Kui väikeses külas-vallas tuntakse omakandi inimesi üsnagi hästi , siis vähegi suuremates kohtades on sageli vaid ajakirjandus ainus , mis kandideerijaid tutvustab . Nii võivad valimisliidu kaudu võimule jõuda inimesed , keda lähikondlased teavad suuremas osas just lubaduste täitmata jätmise poolest , kuid keda viisakusest ei hakata avalikult ründama . Selliste valitute talitsemiseks ei ole kuni järgmiste valimisteni mingit reaalset võimalust . Valimisliite võib praeguste seadusesätete alusel sõlmida nii enne kui pärast valimisi , kuigi neil on mõtet vaid enne valimisi . Oleme näinud isikuid , kes liitude sõlmimisel enne valimisi räägivad valijatele oma sõltumatusest ja apoliitilisusest , pärast valimisi aga hakkavad tegelema klassikalise poliitikaga - st langetama otsuseid , eelistades ühtesid objekte ja põhimõtteid teistele . Valimisliitude - nii üksikisikute kui ka erakondade vahel - loomisega ähmastatakse vastutust , mida valijad valituilt ootavad . Valimisliidud ei kanna vastutust varasemate lubaduste eest , sest neid valimisliite ei olnud eelmistel valimistel ega pruugi olla ka järgmistel . Kui valijad ei saa küsida eelmiste lubaduste täitmist , ei ole neil loota ka uute lubaduste osas rohkemat . Demokraatia areng ei ole tõestanud , et valimisliidud oleksid etemad erakondadest . ANU REILJAN-TOOMAS Anu Reiljan-Toomas on lapsevanem ja Tartu Ülikooli majandusteaduskonna dotsent . Arvatavasti vaid väike osa eesti rahvast teab , et <arv>.-<arv>. novembrini oli Pärnus Eesti haridusfoorum . Ometi on just haridus see valdkond , mis peaaegu kõiki meist otseselt puudutab . Meil kõigil on viimane aeg hakata tõsiselt mõtlema , mis saab Eestimaast , kui me oma pikkade traditsioonidega koolisüsteemi mõtlematult ära lõhume või märkamatult välja surra laseme . Pärnu haridusfoorumil räägiti kolmnurgast haridus-isiksus-kultuur , kodu ja kooli rollist õppuri haridusvalikutes , haridusest ja rahvussuhetest jne. Osalema olid kutsutud haridusega seotud huvirühmade esindajad : õpetajad , koolijuhid , erinevate tasandite haridusametnikud , lapsevanemad ja õppurid . Kahju , et delegaatide hulgas oli nii vähe omaaegseid nimekaid koolijuhte , kellelt meil kõigil oleks väga palju õppida . Just need inimesed kandsid endas eestikeelse ja -meelse hariduse traditsiooni ka pimedal stagnaajal ja neile võlgneme tänu selle eest , et eesti kool on ikka veel olemas . Lõpetagem eesti koolist rääkides jutud ja mõtted “ endistest ” ning rääkigem traditsioonidest ja järjepidevusest . Keegi meist ei hakkaks ju Johannes Käisist kui “ endisest ” rääkima . Kahjuks ei leidnud haridusminister Jaak Aaviksoo aega ja võimalust kõigi kolme päeva jooksul kohal olla , vaid austas foorumit vaid üsna lühiajalise osalemisega . Võõras pidu Kuidagi ei suuda ma mööda minna Eesti Hoiupanga laenudivisjoni juhi Üllar Jaaksoo esinemisest , mida pean kogu meie haritlaskonna väga tõsiseks avalikuks solvanguks . Oma pöördumises foorumi poole teatas pangaametnik , et talle tundub , et on sattunud võõrale peole . Kuigi eelkõnelejatele tuletati meelde , et arvutid mitte ei tule , vaid on juba olemas , hämmastas mind , et esineja enda poolt näidatavad kiled olid kritseldatud käsitsi , mitte vormistatud korrektselt arvutis nagu kõigi teiste esinejate puhul . Tekstis pillatud väide “ tulin siia ette valmistamata ” näitas minu arvates selget lugupidamatust haridusfoorumi suhtes . Järgnevalt kontrollis esineja , kas saalis on inimesi , kes on kuulanud vähemalt kolmenädalast finantsjuhtimise kursust . Oli vaid üks . Haridusjuhte oli muidugi oluliselt rohkem ja sellest tehti minu arvates järeldus , et “ sellisele seltskonnale ei saagi raha anda ” . Siinkohal võin muidugi eksida . Järgnes õpetajate “ uue , turumajandusliku palgasüsteemi ” visandamine . Lähtudes nõudmisepakkumise vahekorrast soovitati tõsiselt kaaluda , missuguseid aineid üldhariduskoolis on üldse vaja õpetada . Turumajandust hästi tundva inimesena pidas esineja vajalikuks eelkõige arvutiõpet , matemaatikat ja võõrkeeli . Nende ainete õpetajad peavad kindlasti olemas olema ja korralikku palka saama . Kui raha üle jääb , võib ka teisi aineid õpetada ja selle eest natuke tasu maksta . Algklassiõpetajateks sobivat aga päris kindlasti viimaste kursuste üliõpilased ( eriala ja kõrgkool jäeti nimetamata ) . Ka foorumil tõsiselt kõneks olnud maakoolide probleemile oli esinejal lahendus varrukast võtta : “ Me kõik teame , kuidas jaotub Eesti elanikkond , ja me teame ka seda , et ressursid tuleb koondada sinna , kus nad kõige rohkem kasu toovad . ” Ettevõttemajandusteadlasena tunnen samuti seda teesi , kuid see kehtib kasumit taotleva ettevõtte , mitte riigi ja haridussüsteemi juhtimise kohta . Pean äärmiselt kahetsusväärseks , et pank , kes kasutab oma reklaamikampaanias väga edukalt eesti koolielu ühe sümboli , Oskar Lutsu “ Kevade ” tegelasi , saadab haridusfoorumile niisuguse “ tervituse ” . Mida tähendab hea õpetaja Lapsevanemana ja kooli hoolekogu esimehena on mul veel palju probleeme südamel , mis peaaegu kõik ka foorumil kõlasid ja mida meil väga kiiresti tuleb lahendama hakata . Ühise lahenduse leidmisel ei tohiks meid segada ei erakondlik kuuluvus ega miski muu , sest me kõik tahame , et lapsed saaksid hea hariduse ja oleksid konkurentsivõimelised üha karmimaks muutuval tööjõuturul . Jutt haridussüsteemist , selle rollist ja tähtsusest ei maksa aga midagi , kui me Eesti riigis ei väärtusta õpetajat ja tema tööd . Meil kõigil on kindlasti olnud väga häid , lihtsalt häid , aga võibolla ka sellesse ametisse täiesti sobimatuid õpetajaid . Just viimastele mõeldes peaksime eriti selgelt endale teadvustama selle , mida tähendab hea õpetaja . Just niisuguseid tahame me ju oma lastele . Julgen ennast pidada tööjõuturul konkurentsivõimeliseks inimeseks , aga selles on vaid väike osa minu omaenese tarkusel . Tohutu tänu selle eest võlgnen ennekõike oma lapsepõlvekodule : algklassiõpetajast emale ja haridusjuhist isale , kes eesti kooli eest võideldes liiga varakult läbi põles ning vaba Eestit ja tema koolisüsteemi ei näinudki . Minu siiras tänu kuulub kõigile oma õpetajatele Valga koolides . Mul on olnud see õnn , et ma ei suuda meenutada oma kooliajast ühtki halba õpetajat , ja soovin , et nii võiks kunagi öelda ka minu laps . Seetõttu võtsin heameelega vastu oma lapse kooli hoolekogu juhtimise ja kutsun kõiki lapsevanemaid üles : leidke oma laste jaoks aega , leidke oma laste kooli jaoks aega ! Kooli hoolekogul on väga suured võimalused kaasa rääkida koolielu edendamisel ja see töö tasub ennast kindlasti ära . Arvan isegi , et Eestis tuleb ellu kutsuda koolihoolekogude liit , mis koos õpetajate liiduga suudaks väga palju ära teha eesti kooli päästmisel . Riiki , eriti selle hariduselu ei saa juhtida , mõeldes järgmistele valimistele , vaid ikka järgmisele põlvkonnale . See pidavatki eristama riigimeest poliitikust . Inimesed ei ole tehtud suitsust , nagu dzhinnid tuhande ja ühe öö muinasjutus . Enamikul inimestel on kindel töö ja elukoht , kindlad hüved , aga ka probleemid , mis pole mõeldud teiste silmadele ja kõrvadele . Ent riigiga suhtlemiseks peab tavakodanik jätma endast maha andmeid . Ühel või teisel moel kogunevad riigiametite kätte teie andmed töö , elukoha ja liikumiste kohta , tõde varanduslikust ja perekonnaseisust . Kuid riik ja tema ametkonnad on kohustunud neid avalikustamise eest kaitsma . Seda kinnitatakse sinult passiandmeid võttes või lihtsalt mõnd küsitlust tehes . Kui aga riik ei suuda seda tagada , siis imbuvad need andmed ühel või teisel moel välja . Tähtis polegi , kas see on toimunud altkäemaksude , varguste , petmiste või muul kuritegelikul teel , vaid tulemus . Inimesed on paisatud alasti turule . Nüüd sõltub palju sellest , mida niisuguste andmetega ette võetakse . Lääne demokraatiamaades on väga paljude inimeste andmed turul niigi . Ajakirjanduse ja igasuguste legaalsete andmebaaside põhjal võib teada saada väga palju . Mida enam avaliku elu tegelane ollakse , seda enam kirjutatakse ja järelikult ka loetakse-teatakse sinu tööst ja elukohast , varandusest ning harjumustest . Tavainimesed saavad selle teada , vahel arutlevad selle üle ning vangutavad päid , siis unustavad või jäävad uusi andmeid ootama . Kurjategijad aga ootama ei jää , vaid hakkavad tegutsema . Keda shantazheeritakse , keda röövitakse või tehakse muud paha . Kõike mõistlikkuse piirides . Eesti ühiskonna mure riigi kätte usaldatud isikuandmete avalikuks tulekul põhineb kartusel , et andmeid hakatakse totaalselt kasutama kuritegelikel eesmärkidel . Nii kui keegi kellegi varandusliku seisu teada saab , algab ilmtingimata klaperjaht . “ postimees ” loodab siiski , et midagi niisugust ei järgne . Tavainimesed ei asu kuritegelikule teele , saades teada peaministri täpse aadressi või mõne tippärimehe automargi ja -numbri . Eesti on astumas demokraatlike riikide perre , kus info valdamine ja kurjad mõtted ei käi kaugeltki käsikäes nagu KGBaegses N Liidus . See aga ei tähenda , et riigi andmebaaside müüjad või lekitajad võiksid karistusest pääseda . Neid tuleks karmilt karistada , õpetuseks nendele , kes ka edaspidi riiklike ( eriti politsei ) andmebaasidega hooletult käituvad või nendega äri teevad . IVAR KOSTABI Keskerakonna läinudnädalane ettepanek keelustada Riigikogu valimistel valimisliidud on leidnud poliitikute hulgas nii tulist toetust kui ka valjuhäälset vastuvaidlemist . Keskerakonna esimees Edgar Savisaar on öelnud , et valimisliitude kaotamise eesmärgiks on soov korrastada poliitilist maastikku ja tõsta poliitikute vastutust valijate ees . Riigikogu Keskfraktsiooni liige Tõnu Kauba lisab tänases “ Postimehes ” , et valimisliidud ei kanna vastutust varasemate lubaduste eest , sest neid valimisliite ei olnud eelmistel valimistel ega pruugi olla ka järgmistel . Vastupidiselt Keskerakonnale on Isamaaliidu volikogu otsustanud mitte toetada valimisliitude keelustamise ettepanekut . See ei ole ainus vastasseis . Valitsusparteid Koonderakond ja Reformierakond on valimisliitude kaotamise suhtes mõlema erakonna liikmete seisukohavõtte jälgides samuti eri meelt : esimene on rohkem liitude poolt , teine vastu . Ilmselt pooldab igaüks eelkõige seda seisukohta , mis on talle kasulikum . Keskerakonna kui Eesti poliitika üksiku hundiga ei söanda keegi nagunii vist enam koostööd teha . Seevastu näiteks Koonderakond püsibki veel ainult tänu koalitsioonipartnerite , eriti Reformierakonna ning Pensionäride ja Perede Liidu heale reitingule . Edgar Wallace Ella abikaasa oli mees , keda oli juba mitu korda kohtulikult karistatud , ja tol ajal pidas ta Farmeri nime all kõrtsi Tidal Basinis . Farmster ei elanud naisega koos , sest nad ei saanud kuigi hästi läbi , ja Lewston , keda ma edaspidi nimetan Crewe'iks , pidas paremaks , et Ella ja Farmster teineteist ametlikult ei tunneks . Sest Joe Farmeril oli tol ajal auahne plaan hakata võltsima Prantsuse tuhandefrangiseid rahatähti . Ta pani kogu oma raha masinatesse ja materjalidesse , mis viidi salaja tema majja , mis asus samal tänaval , kus paiknes ka Joe Farmeri kõrts . Ületamaks mõningaid raskusi , oli Crewe astunud ühendusse Paula Ricksiga , tuntud rahavõltsija tütrega , kes oli elanud kaunikesti rasket elu väikeses Prantsusmaa provintsilinnas . Crewe tõi Paula Ricksi Inglismaale , et ta graveeriks trükiplaadid , ning äri oli juba väikest viisi alanud , kui Gregory Beale tutvus Crewe'i ja tema õega . Crewe rääkis Beale'ile , et ta olevat väikeagent . Ta elas ilmselt mugavates ja korralikes tingimustes ja Beale'ile oli temast nähtavasti soodne mulje jäänud . Crewe oli üsna pea välja uurinud , millest tema uus tuttav eriliselt huvitus , ja rääkis talle ilusaid muinasjutte oma raskest noorpõlvest , väikestest kuritegudest , mida ta olevat häda sunnil toime pannud , ja oma muudest sotsiaalsetest viletsustest . Beale'i huvist sai vähehaaval sõprus . Ta võttis harjumuseks Crewe'i õhtuti külastada ja tundis end eriti hästi tolle õe seltsis . Lühidalt öeldes - ta armus Ellasse - ja Ella , täiuslik näitlejanna , ilmutas tema ja tema kummaliste ideede vastu näiliselt suurimat huvi . Miks Beale õigupoolest Londoni idaosas viibis , seda ei suutnud nad välja uurida , ja ta ei öelnud neile ka , kes ta tegelikult oli . Nad oletasid , et tal on väike varandus , ja Ella Creed jutustas mulle läinud ööl , et nad olid otsustanud temalt korralikult välja pigistada . Peale selle oli neil mõte lükata teda ette juhul , kui nende süütegu peaks avalikuks tulema . Mõlemad olid juba sügavalt Joe Farmeri räpastesse tehingutesse segatud . Lokaal oli Farmerile üksnes suitsukate , tegelikkuses oli see igasuguse varastatud vara ümberlaadimiskoht . Abiliseks oli Joe Farmeril keegi Harry Merstham , keda tunti Baarimees Harry nime all . Harry oli mr . Beale'iga - loomulikult mitte tema õige nime all - tuttavaks saanud ja sai temalt aeg-ajalt väikest toetust . Kuid arvatavasti jäi nende tutvus väga põgusaks . Prantsuse pangatähtede trükkimise plaan viidi nüüd ellu . Paula Ricks oli meisterlikult teinud mõned plaadid , trükipress töötas täie võimsusega , ja oli valmis pandud terve rodu pangatähti , et neid ringlusse viia . Beale'i külaskäigud Crewe'i ja tolle õe poole sagenesid , ja ühel päeval küsis ta Ellalt , kas naine ei tahaks temaga abielluda . Ella näis tema ettepaneku üle rõõmustavat , kuid palus nelikümmend kaheksa tundi mõtlemisaega , sest ta pidavat kõigepealt vennalt küsima . Loomulikult oli abielu algusest saadik välistatud , sest Ella oli ju juba Farmeriga abielus . Ent Crewe pidas paremaks , et Ella oma armsamat võimalikult kindlalt peos hoiaks . Ella Creed jutustas selle loo mulle järgmiselt : “ Billy ütles , et nüüd polevat sobiv aeg meest minema lasta , ja nii ma siis nõustusin . Lane oli mulle pidevalt rääkinud unistustest , et me pidavat oma elu vaestele pühendama , ja ma kiitsin loomulikult kõiges takka , ilma et oleksin tema kõrgelennuliste plaanide taga midagi oletanud . ” Kõige kummalisem oli see , et Gregory Beale ei nimetanud kunagi oma õiget nime , vaid säilitas alati oma pseudonüümi William Lane . Ühel õhtul rääkis ta Ellale , et ta tahtvat ehitada hiigelsuurt tööliskorterite plokki ; ent kuigi mees ütles selle raha juba olemas olevat , arvas Ella , et see on üksnes praalimine . Sel hetkel tuli tuppa Crewe , ning asjast räägiti tallegi . Ella imestuseks näis asi vennale suurt mõju avaldavat . Kui Lane oli läinud , ütles Crewe Ellale , et see mees võib ehk olla too salapärane ameeriklasest miljonär , kellest tookord rääkis terve London . Ilmselt oli ta sellele viitavat informatsiooni saanud ka mujalt . Ta tegi Ellale ülesandeks mehelt edasisi üksikasju välja pinnida . Kui Lane järgmisel õhtul jälle tuli , ütles Ella talle , et ta olevat valmis abielluma . Mees oli üliõnnelik ja kavandas plaane oivaliseks pulmareisiks . Siis rääkis ta jälle oma ehituskavatsustest ja ütles , et tal olevat Fetterlane Safe Depositis <arv> <arv> dollarit . Ta näitas Ellale võtit ja ütles ka tunnussõna . Ella naeris selle üle ja ilmutas moepärast isegi kahtlust . Ja siis tegi armunud Beale midagi rumalat ; ta kirjutas paberitükile : “ Esitajal , miss Ella Creedil on õigus igal ajal avada minu seif nr. <arv>. ” Ellal polnud midagi kiireloomulisemat teha kui järgmisel päeval panka minna . Ta nägi raha ja rääkis kõigest oma vennale . Küsiti nõu Joe Farmerilt , ja nüüd hauti kolmekesi välja tõepoolest saatanlik plaan . SANDER LIIVAK <arv> aastat ungarlaste maahõivest , <arv> aastat Ungari sügisest Sõna maahõive ( ung k hónfoglalás ) on mitmete keeleteadlaste meelest pisut agressiivne . Tegelikult väljendab ka ungarikeelne sõna kodumaa vallutamist , oma valdusse võtmist ja kuigi Karpaatide basseini hõlvamine ei nõudnud veriseid võitlusi , ei saa seda ka päris rahumeelseks operatsiooniks nimetada . Vaevalt et nende alade lääne- ja põhjaosas elanud slaavlased ja avaarid omast vabast tahtest ungarlaste ülemvõimuga leppisid . Maahõive kestis mõistagi mitmeid aastaid . Ungari ja nendega liitunud türgi hõimudesse kuulus <arv> <arv> - <arv> <arv> inimest , sellele lisaks lugematu hulk vankreid , hobuseid , kariloomi jm. Sellise hulga <arv>-<arv> km pikkune retk läbi mäekitsuste võttis kindlasti kaua aega ning ka päris täpset saabumisaega on võimatu kindlaks määrata . Ungari parlament valis eelmise sajandi lõpus ametlikuks maaletulekuaastaks <arv> ning suurejoonelised tuhandenda aastapäeva pidustused korraldati <arv>. <arv>. aastal sõitsid Ungarisse sisse Nõukogude tankid . Ungari keeles kasutatakse vähem võõrsõnu kui eesti omas . Näiteks sõna zene'muusika' on enne XVIII-XIX sajandi keeleuuendust tuntud muzsika tänaseks peaaegu välja tõrjunud . Mis pole selge , pole ka ungarlik - on ju selgitama-verbki magyaráz . Tabav vaste on ka sümbol sõnal : jelkép ( märkpilt ) . Mida siis märkpildistab Ungari kui selline - mitte väike maalapp tänases Euroopas Slovakkia ja Horvaatia vahel , vaid Ungari läbi sajandite ? Ehk on Ungari ristiusu valvepost , midagi sellist , nagu Géza Gárdonyi “ Egeri tähtede ” piirikindlused ? Ei türklaste ega kommunistide “ ebausk ” suutnud kõigutada madjarite truudust oma Jumalale . Meie pöördume Jumala poole alles oma hümni viimases salmis , aga Ungari hümn algab sõnadega Isten'Jumal' . Muidugi võib ungarlasi kui Risti kaitsjaid idealiseerida ainult koolijüts . Ka hispaanlaste lahingud mauridega ja misjonäride ennastohverdav tegevus mere taga tunduvad takkajärele kaunimad kui telepildid Bosnia ja Tshetsheenia “ kristlaste võitlusest paganate vastu ” . Meie , eestlased , rõhutame oma asendit Ida ja Lääne piiril nagu Henrik Visnapuu luuletuses “ Tõmbtuul ” . Ungaris ei puhu “ tuul ” kahest , vaid neljast suunast : see maa asub ka Põhja ja Lõuna vahel . Lõuna all tuleb mõista Balkanit , mis paljuski erineb tüüpilisest Euroopast . Suurriigist väikeseks Ungari ei ole enam suurriik , kuid veel kolmveerand sajandit ja neli kuud tagasi ( Trianoni rahuni <arv>. juunil <arv> ) oli ta pindalalt , rahvaarvult ja ülesehituselt võrreldav Suurbritannia , Prantsusmaa ja Hispaaniaga . Need vanad tsentraliseeritud riigid on rajatud väga erinevate piirkondade rahuliku või sõjalise kokkuleppe alusel . Enamiku shotlaste , korsiklaste ja katalaanide jaoks oli ja on endiselt kasulik sümbioos inglise , prantsuse ja kastiilia rahvaga . Praegu kuuluvad kõik need kolm hiiglast ja kunagist rivaali ( meenutagem Saja-aastast sõda või Võitmatu Armaada fiaskot ) Euroopa Liitu , mis on samuti eri rahvaste vastastikku kasulik kooslus . Ungari on sellest väljas . Väljas on ka tema endine vasall Horvaatia ja isemeelne paljurahvuseline Transilvaania , mis alates <arv> oli autonoomne vürstkond , aga ka slovakid ja V<arv>jvodina serblased . Ungari on muutunud , õigemini muudetud Ida-Euroopa väikeriigiks . Sellisena on ta Eesti jaoks “ omasugune ” ja kahtlemata “ võrdsem ” partner kui suurena . Kaks algust Ungari ajalool on kaks algust - üks kaugel idas Uurali nõlvul ja teine kohapeal Karpaatide basseinis . Õigupoolest kattuvad mõisted Ungari ajalugu ja ungarlaste ajalugu vaid osaliselt . Võib kahelda , kas maahõivamiseelset ( roomlaste , hunnide ja Suur-Moraavia slaavlaste aegset ) Pannooniat üldse nimetada Ungariks . Koolis oli küll pentsik õppida N. Liidu ajaloo raames muinasarmeenlaste Urartu riiki . Veel pentsikum oleks mõnes NL ajaloo käsitluses kirjutada N rahvaste saatusest pärast L-i lagunemist . Niisama imelik oleks Ungari uusimas ajaloos jutustada tänapäeva Slovakkiast ja Rumeeniast , kuid ungarlaste ajalugu neil mail jätkub . <arv> aastat tagasi ületas vürst árpád Verecke kuru kaudu Karpaadid ja viis oma rahva Euroopasse , tõotatud maale otsekui Mooses . Maahõivajad madjarid olid veel paganad nagu Vana Testamendi aegsed juudid , kuid neiski hõõgus tulevase eeskujuliku kristluse säde . Kui árpád oleks poolel teel peatunud , tabanuks tema hõime maride ja mordvalaste saatus - venestumine . Tuhat aastat olid ungarlased selle ohu eest kaitstud - ka siis , kui Peeter Suur Eestimaalt kukelaulugi püüdis hävitada . Alles meie sajandil astus Vene sõdurisaabas pikemaks ajaks árpádi maale ( <arv>. oktoobril <arv> ) . Killuke sellest - Kárpátalja ( vallutajate vaatevinklist Taga-Karpaatia ) - jäi täielikult venelaste meelevalda . Ka kommunistliku impeeriumi “ minimudelid ” Tshehhoslovakkia , Jugoslaavia ja Rumeenia säilitasid oma osa Ungarist . Vabasse maailma jäi üksnes kitsuke maariba Örvidék ( Burgenland ) , mida enamik eestlasi seostab Esterházy lossiga Kismártonis . Teist korda teel Praegu on ungarlased teist korda teel Euroopasse . Nad ei istu enam ratsudel , vaid keele- ja arvutiklassides . Inforikkas Euroopas ei jõua tugevaimgi riigipiir kaitsta ühtegi rahvust välismõjude eest . Parem , kui neid kõiki passiivselt vastu võtta ning kasulikeks ja kahjulikeks lahterdada , on püüda ka ise teistele midagi anda . Nii omapärasel rahval nagu ungarlased on , mida anda . Kaua aega oli Euroopa Liit sisuliselt indoeuroopa liit . Soome sisseastumine olukorda palju ei muutnud , sest see on liiga väike ja kauge maa , kus pealegi on teiseks riigikeeleks rootsi keel . Ungari liitumine oleks midagi muud . Soomlased ( sh meie esiisad ) ja ungarlased läksid üksteisest lahku <arv> aastat enne Kristust . Vahest saavad nad aastal <arv> pärast Kristust suurel ja sinisel ühiskodumaal ( Euroopa Liidus ) jälle kokku ! SANDER LIIVAK Võrokiilne lugõmik . Lugõmise-raamat koolilatsilõ ja suurilõ , kost või lukõ rahvaluulõst , kunstkirändüsest , ao- ja luuduluust . Võro Instituut <arv>. <arv> lk. Valimik ungari kirjandusest . Toimetanud Péter Pomozi , Inga Kukk . Tartu Hungaroloogia Vihikud <arv>. Tartu <arv>. <arv> lk. Kaks antoloogiat , sinine ja roheline , täis meie lähima ja kaugeima soome-ugri sugurahva sõnakunsti veidi juhuslikus ja subjektiivses valikus . Niisugune on esmamulje . Mida veel ? Nende raamatute sünnilugu on üllatavalt sarnane . Mõlema taga seisab väike entusiastide rühm . Mõlemad raamatud on teised , täiendatud ja parandatud trükid . Nende eelkäijad ilmusid kaks aastat varem ( vastavalt <arv> ja <arv> ) . Sarnane on ka koguteoste ülesehitus ja eesmärk . Nad liiguvad rahvaluulest kunstkirjanduse poole , sisaldades mõlemast vaheldumisi luuletusi ja proosapalu . Rahvalaule täiendavad koguni noodid . Eesmärk on aga selgesti pedagoogiline , sest paraku teab meie keskmine kaasmaalane nii võrokeste kui madjarite suu- ja suletöödest üsna vähe . Kauksi Üllet ja Petöfi Sándorit armastavad siiski paljud . ( Kõrvalepõikeks : erinevalt esitrükist on ungari nimed seekord kirjutatud rahvusvahelise malli järgi , nt. Sándor Petöfi ) . Iga rahvalaulik ja kirjanik loob uusi tekste keeles olemasolevatest sõnadest . Antologist on samasugune looja , ainult tema kasutab lausete asemel kirjanduses leiduvaid tekste . Seda võivad teha kirjanikudki , näiteks oma luule- ja novellikogusid või romaaniepopöasid koostades , kuid sellise hiigelhulgas väga erinevate võõraste autoritega , elavate ja surnutega , ühtede kaante vahele astuvad omal algatusel vaid vähesed . Hästi antologiseeritavad on üksnes lühemad zhanrid . Pikematest teostest , näiteks Imre Madáchi “ Inimese tragöödiast ” Jaan Krossi tõlkes ( lk. <arv>-<arv> ) , on vahel toodud katkendeid . Neist piisab heal juhul vaid huvi äratamiseks . Pisut oleksid võinud aidata teoste sisu lühikokkuvõtted . Võrukestel on vähem muret : nende kirjandus koosnebki põhiliselt lühikestest vormidest . Üks mahukamaid võru teoseid on Madis Kõivu ja Aivo Lõhmuse osalt eestikeelne draama “ Põud ja vihm ... ” , mida esindab katkend ( üts jupp ) lk. <arv>-<arv>. Mõlemad kogumikud ületavad tavapärase laste- ja “ päris ” kirjanduse piiri , näiteks Jaan Lattiku novellide ja Sándor Weöresi lasteluuletuste näol ( tõlkinud Lea Kreinin ja Ene Asu-Õunas , lk. <arv>-<arv> ) . Ungari lasteluule on aga sedavõrd rikas , et sellest parema ülevaate saamiseks vajaksime spetsiaalset tõlkeantoloogiat . Soomes on sellise avaldanud Tuomo Lahdelma , kuigi ainult iseenese tõlkeist . Klassikat loetakse ja tõlgitakse sageli rohkem ajaloolisest kohusetundest kui esteetilistel kaalutlustel . Ungari kirjandusklassika on Võru omast muidugi võrratult vanem . Bálint Balassi ( <arv>-<arv> ) lüürika ja Miklos Zrinyi ( <arv>-<arv> ) eepika jõulist mehisust ei saa kuidagi võrrelda Gustav Adolph Oldekopi ( <arv>-<arv> ) vaga laulukesega väetist linnukesest “ Warblanne ” ( lk. <arv>-<arv> ) , kuigi nii Ungari rajalinnuste türklaste eest kaitsjad kui Põlva pastor olid truud Jumalale ja oma rahvale . Veidi kurioosselt mõjuvad aga Kairi Mesipuu kaudtõlked Janus Pannoniuse ( <arv>-<arv> ) luulest ( lk. <arv> ) . Kas tõesti pole meil enam ühtegi klassikalist filoloogi , kes suudaks eestindada paar ladina heksameetrit , nii et seda tuleb teha ungari keele vahendusel ? Pannoniust peetakse esimeseks ungari suurpoeediks . Ta kirjutas küll ladina keeli , kuid oli uhke oma sünnimaa üle , mis - imede ime - näis Itaalias koolitatud mehele karmi ja barbaarse põhjamaana . Küllap oli Bernard Kangrogi hingelt võru kirjanik , vaatamata oma Tallinna keelele . Jah , ka Ivar Ivaski “ Baltic Elegies ” kuuluvad eesti kirjandusse ! Väikese rahva tõsisel kirjanikul on alati olnud raske jääda lõpuni emakeelseks . Siit hargneb mõte : kui ungari kirjanduse valimikus seisavad kõrvu ungari- ja eestikeelne tekst , miks ei võiks mõnda tulevasse mahukamasse võru antoloogiasse võtta ka eesti keeles kirjutanud võrumaalaste loomingut või rööptõlkeid eesti , soome , inglise jt. keeltesse . Muide , ka käesolevas võru lugemikus kulub tähtis koht tõlgetele : peamiselt eesti , aga ka otse inglise keelest ( Edgar Allan Poe “ Kelläq ” , tõlk . Kauksi Ülle ja Neeme Kahusk , lk. <arv>-<arv> ) . Tasakaaluks olnuks teretulnud ka mõni katkend Jüvä Sullõvi Bulgakovi-võrundustest . Väga huvitav zhanr on ballaad , mis oma sünkreetse lihtsusega tundub hästi sobivat võrukeelsesse kirjandusse . Parimad võru ballaadid on kirjutanud kahtlemata Artur Adson , nt. “ Silson nink Riba ” ( lk. <arv>-<arv> ) ; kahjuks pole võru lugemikus - erinevalt ungari omast - antud autorite elu- ja teoste valmimisaastaid ) . Ungari antoloogia tutvustab esmakordselt Eestis selle maa suurimat ballaadimeistrit János Arany'it ( <arv>-<arv> ) . Ballaadi “ Walesi bardid ” ( <arv> ) on tõlkinud allakirjutanud . Vabandan , et välja on jäänud autori joonealune märkus teose lõpus : “ Ajalugu seab kahtluse alla , kuid muistendis püsib kindlalt , et Inglise kuningas Edward I hukkus pärast Walesi provintsi vallutamist ( <arv> ) viissada Walesi bardi , et nad ei saaks oma rahvuse õilsat minevikku ülistades oma poegi õhutada Inglise iket maha raputama . - J. A. “ Omal ajal oli see lugulaul mõeldud mõistukõneks austerlaste pihta , kuid tänapäeval kõlab ta lohutusena kõigile väikerahvastele . Võru laulikuid pole küll ühegi võimu ajal tuleriidale aetud , kammitsetud aga küll . Kuid nii kõmri ( uelsi ) kui võru keel on kõige kiuste ellu jäänud . On hea , et Tartu Ülikooli tänavusügisestel võru murde ( loe : keele ) loengutel käib ka soome tudengeid . Kaugel siis ungari omadki on . Minu teada pole võru keelest ungari omasse ja vastupidi veel midagi tõlgitud , nii et kellelgi on veel võimalik saada õnnelikuks esimeseks pääsukeseks ... Kas pole heaks endeks noore võru poeedi nimi Kalle Istvan Eller ( lk. <arv> ) ? LIVIA VIITOL Dokfilmide dokumentaalsusest , Valentin Kuigi “ Häältest ” ja Jüri Ehlvesti arvustusest ajendatult . Esimene hant Esimene tuli juba suvel . Pärnusse , kus Visuaalse Antropoloogia Festivalil näidati konkursiväliselt Valentin Kuigi dokumentaalfilmi “ Hääled ” . Tema oli filmi objekt , portreteeritav . Mitte peaosatäitja , vaid film oligi temast . Segaduste tõttu jõudis Jeremei Aipin - nii on esimese handi nimi - oodatust hiljem kohale . Kohtumine temaga oli aga väljakuulutatud ning Chaplini kunstikeskuse vestibüül rahvast täis . Mida nad ootavad ? küsis minuga ühes lauas istuv võhivõõras daam teiselt . Ah , mingit poliitilist filmi . Poliitiline ? Jäin asja üle mõtlema . Olin filmi juba näinud ja ei kavatsenud kordusseansile jääda - mind huvitas ainult Aipiniga kohtumine . “ Poliitiliseks ” poleks ma seda filmi küll lahterdanud . Ennekõike oli see siiski portreefilm . Antropoloogiline dokument , kui veel täpsem olla . Koos Aipiniga saabunud Kuik väitis , et tema läks tegema filmi handi ühiskonna- ja kultuuritegelase Aipini võidust demokraatlikel valimistel . Aga hantide võidu asemel tuli tal filmida nende kaotust . Kuik haaras tegelikkusel sarvist , võiks tekkinud olukorra kohta piltlikult öelda . Pärast filmi kõneles Aipin oma kirjaniku- ja poliitikutööst , väikerahvaste põhiseaduse väljatöötamisest , valimiskampaaniast ja sellest , mida tähendab valimisvõitlus Venemaal . Ehkki maaküsimus Venemaal on lahendamata , püüavad handid saavutada seda , et maa kuuluks kogukonnale , ütles Aipin ja lisas , et tema usub tõesti sellesse , et hantide õigused seatakse jalule . Olen optimist , kuulutas ta ja vaatas kuulajaile silmapõhja . Küsisin temalt hiljem , kas optimism , millest tema rääkis , on vastupanu või enesekaitse . Aipin arvas , et seda võib võtta nii ja teisiti . Kuidas te suudate olla optimist , kui enamik hante on peaaegu pessimistid , küsisin edasi . Aipini nägu muutus , hääl vakatas . Siis hakkas ta kõnelema sellest , et handid on muutunud tõepoolest pessimistideks ja et handi rahva eksistents võib otsa saada . Just sellepärast ma optimist olengi , jõudis ta öelda , aga siis hõigati , et auto on ees ja kohe sõidetakse Prantsuse saadiku vastuvõtule . ( oli tunnistatud eelmisel õhtul Prantsuse saadiku eripreemia vääriliseks . ) Jüri Ehlvest väidab arvustuses “ Lootuse hääl ja lootusetuse hääl ” ( vt. <arv>. okt. “ Kultuurileht ” ) , et Kuigi film polevat mitte dokumentaal- , vaid mängufilm . Tavalist lihtsat handi elu selles ei näidatavat , dokumenti polevat . Aga kas Aipin ise pole dokument ? Ehlvesti mõttekäigud on fantaasiat ergutavad : tuli Eestist keegi Kuik ( kokkulepe filmi tegemiseks sõlmiti paar aastat tagasi ) , kaamera õlal ja töögrupp kaasas ja palus Aipinil “ mängida ” Aipinit . Ent siis pole vist suurem osa visuaalse antropoloogia festivali filmidest mingid dokfilmid , vaid mängud ümber dokumentide . Või on asi portreefilmides üldse ? Et muidu oleks kõik nagu “ tõsielu tegelikkus ” , aga pruugib vaid kaameramehel kohale ilmuda , kui algab “ mäng ” . Teine hant Teine hant , handi rahvamuusika uurija Leonid Taragupta , oli kutsutud hõimupäevade raames toimuvale teaduskonverentsile “ Rahvalaul ja -muusika kui identiteedi kandja ja kultuurivahetuse objekt ” . Taraguptal oli ettekanne , teda oodati . Ometi jäi ta tulemata . Vahetult enne hõimupäevade algust olevat teda nähtud Moskvas ( maailm on siiski väike ! ) . Äkki ei saanud ta viisat ? Või mõtles ümber ja sõitis koju tagasi ? <arv>. aasta hõimupäevade raames peetud folkloorikonverentsil tekitas Taragupta hämmingut , et konverentsil kõneldes eestlased teevad seda eesti keeles . Taraguptale ei meeldinud käia vastuvõttudel . Tema soovis lihtsalt maha istuda ja rääkida . Hõimupäevade lõpetamisel Tallinna Raekojas pidi tookord osalema ka Eesti president . Kuuldes , et minnakse raekotta , küsis Taragupta umbusklikult : Mida seal tehakse ? - Peetakse kõnesid , toimub kontsert . Eesti president esineb , selgitasin . A kto vash prezident ? küsis Taragupta . Lennart Meri , vastasin . Lennart Meri , rezhissjor ? jahmus Taragupta ja küsis uuesti : A on tot samõi , kto filmõ delajet ? Noogutasin . Taragupta jäi keset Raekoja platsi seisma , hüüatas neuzheli ? ja puhkes kogu südamest naerma . Ja tuligi vastuvõtule . See pole folkloor , pole ka ilukirjandus ( mäng ) , vaid mälukaader . Niisiis , dokument . Kolmas hant Kolmas hant tuli päriselt kohale . Seisis keset Rahvusraamatukogu lava ja laulis . Üksinda . Lauldes liigutas ta käsi ja õlgu , tegi korraks koguni maa ( lavapõranda ) kohal laulusõnadele vastavaid liigutusi . Ja “ liigutas ” ka kuulajaid . Kui laul otsa sai , naeratas handitar õnnelikult ja kummardas . Otsisin asjatult kavalehelt tema nime . Seda polnud . Pärast sain teada , et esinemissoov tuli tal alles enne kontserti . Niisiis oli tegu läbinisti autentse esinemisega . Aga kui saalis viibivad kaameramehed oleksid temaga kokku leppinud , et tema laulmist suures plaanis üles võtta , kas siis oleks midagi teisiti olnud ? Kas oleks autentsusest saanud sel juhul “ mäng ” ? Ei tahaks uskuda . Või oleneb kõik inimesest ? Neljapäeval kõlas Vanemuise väikeses majas Verdi ooper “ Traviata ” pisut teisiti kui tavaliselt . Dirigeeris maestro Carlo Felice Cillario . T a on vaimustav . Ja see on vaimustav , kuidas ta meiega töötab . Ta on küll vana mees , aga ta on olnud ja on veel ka praegu väga hea dirigent , kes teab , mida tahab ja oskab selle ka orkestrile selgeks teha , kuigi seletab itaalia ja inglise keeles segamini . See on ju kuulda , et orkester temast aru saab , kõik kõlab hoopis teisiti . A.S. ( orkestrant ) T a on Vanemuise orkestri kõlama saanud , eriti keelpillid . Ja sellist dirigenti , kes oskaks või kellel oleks lisaks orkestrile midagi öelda ka lauljatele , ei kohta Tartus just sageli . Olen küll kuulnud , et orkestrandid on üsna mures , tal on küll väga kindlad tahtmised , aga sellest ( teeb kätega dirigeerimisliigutusi ) ei ole neid alati kerge välja lugeda . Ja siis ta koputabki taktikepiga vastu pulti või sosistab üle orkestri nii , et publikki kuuleb . Aga kahtlemata ta armastab oma orkestrante . Et ta kummardamise ajal oma lilled orkestriauku muusikutele viskas , ei olnud mingi poos . Ta tunnebki nii - see , et publik etenduse lõppedes püsti tõusis , oli muusikute teene samavõrd kui tema oma . L.P. ( orkestrile lähedalseisev isik ) M äletan , käisin kunagi Leningradis ( ooperis ) . Primadonna oli venelanna ja laulis muidugi vene keeles , meie Krumm ja Ots , kes seekord seal kaasa tegid , üks laulis itaalia keeles , teine eesti keeles . No tookord võis seda tõesti ainult Ots teha . H. K. ( vanem daam ) T ulin just Münchenist , käisin ka seal ooperis . Pilet maksis <arv> marka . Mõtlesin just , et selle raha eest , mida siin küsitakse , on siin ooperit küll ja rohkemgi , rumal oleks võimalust kasutamata jätta . Violetta ( Eve Randkivi ) teise vaatuse lahkumisaaria hakkas täitsa hinge kohe . Seal ei seganud isegi see , et ta eesti keeles laulis , sõna “ surm ” kipub alati nii jubedalt kõlama . Stockholmi ooperis käisin eelmisel aastal . Seal oli selles mõttes huvitav , et nad laulsid küll itaalia keeles , aga lava servas jooksis ekraanil rootsikeelne tõlge nagu kinos . Siin ma teise vaatuse algul mõtlesin , et nii huvitav lahendus . Peenem rahvas - Alfredo ( Vello Jürna ) ja tema isa ( Tarmo Sild ) räägivad itaalia keeles , teenia-rahvas aga vastab eesti keeles , ühe koha peal teener ( Tõnu Kattai ) laulab suisa , et “ ei saa aru ” . Isa rolli puhul oli veel huvitav , et ta oli pandud kõndima sama moodi ülipika sammu ja kangete jalgadega nagu Peterburi Balleti “ Kameeliadaamigi ” isa siin Tartus end üle lava vedas . Mina ei oska küll arvata , miks nad kõik just sellised peavad olema . K.O. ( üliõpilane ) Maestro Cillario juhatab <arv>. novembril Vanemuise kontserdisaalis Verdi “ Reekviemi ” ja <arv>. novembril veelkord “ Traviatat ” . Oma silm on kuningas . TOOMAS RAUDAM Juhataksin oma jutu sisse selle lausega . Lause ise , sihitis mõistagi välja arvatud , on pärit ühest Juhan Liivi kirjast . ( Juhan Liiv . Mu kallis Liisi . <arv>. kiri ) . Kuid ta haakub imehästi Jüri Sillarti uue filmiga , mida <arv>.novembril Kinomajas näidati . Ka Sillarti filmis on tähelepanu keskmes inimene , selle inimese nimi on Grigori Kromanov ( <arv>-<arv> ) . Ilmselt ei vaja tema nimi - inimese nimi - pikemat tutvustamist , piisab , kui öelda “ Viimne reliikvia ” . Või “ Meie Artur ” ( mida , nagu Sillarti filmist selgub , auväärt maestro ise ainsana täielikult enda omaks pidas ) . Või “ Briljandid proletariaadi diktatuurile “ Hukkunud Alpinisti ” hotell ” . Mis jäi Grigori Kromanovi viimaseks . Jah , selline nimi oli tal . Kromanov . Sõpradele oli ta Grisha . Ka film kannab seda nime . “ Grisha ” . Kuid kes ta siiski oli ? Oli ta ehk Jüri Sillart ? Nii võiks küsida . Kuid siis peaks midagi vastu hakkama . Midagi sellist , mis paneb kahtlema . Oli ta ikka selline ? Kromanov oli pidevalt kahe asja vahel . Need kaks asja olid kaks kultuuri . Üks , millesse ta vere läbi oli sündinud , teine , milles ta elas . Vene ja eesti , eesti ja vene . Seda asjaolu on filmis ikka ja jälle rõhutatud . Põhimõtteliselt on kunstnik kodumatu . Tal pole passi . Kromanovil oli pass . Punane . Ning see , nagu filmis üritatakse tõestada , tegi ta närviliseks . See koht kuulub irooniale . Sellepärast tuleks kähku ära öelda , et hüpoteetilises emigratsioonis olnuks Kromanovi nimi Kromanoff . Ka seda on oluline teada . Elu selle nime all poleks kerge olnud . Võta ükskõik milline nimi , elu on raske ikka . “ Grisha ” elu , mille Sillart talle annab , koosneb kahest osast , elusast ja elutust . Elus osa ( intervjuud , mälestused ) on ebaühtlasem , kuid samas ka kõnekam . Kõik ei allu , ei peagi alluma kontseptsioonile . Elutust ( filmidest ) on võetud maksimum . See illustreerib , tõestab ja kinnitab seda , mida inimesed Kromanovist arvavad . Nii muutub film tsitaatide ja tsitaatide tsitaatide raskesti lahti harutatavaks põiminguks , mida reaalsusega kokku viia raske sellele , kes Grishat isiklikult ei tundnud . Tsitaat on sama mis metafoor . Filmis tuleb see eriti hästi ilmsiks . Enamus metafoore olid pingelised , neid nähes mõtlesid Grishast . Mõni metafoor aga oli liiga mugav . “ Põgene , vaba laps ” reliikvia-filmist kuulus viimaste kilda , sellega võinuks põhjendada mida või keda tahes . Niipalju kui inimesi , niipalju ka vaatenurki . Kromanov polnud kuigi produktiivne , kuid tema loomingust võinuks välja sõeluda ka teistsuguse “ Grisha ” . Ometi jäi tunne , et Sillarti nägemus polnud pelgalt tema oma , vaid ka meie . Probleem on üldisem . Üldisem , õudsem . Kõige paremini teravustub see keeles . Selles keeles , milles sada aastat tagasi rääkis Juhan Liiv . Selles keeles - kõnepruugis - on sees väike “ krõks ” . Meie ütleks veidi teisiti , paneks sõnad teise järjekorda . Inimene ise oli ... Inimene oli ise ... Kui Liiv eksis , siis oleme meie õiged . URMAS TOOMING Rahandusministeerium valmistab ette seaduseelnõu , mis karmistab kohalike omavalitsuste laenuvõtmise tingimusi , sest omavalitsuste laenukoormus on paaril viimasel aastal kiiresti kasvanud ning riigil kui laenude formaalsel tagajal pole sellest selget ülevaadet , kinnitas rahandusministeeriumi asekantsler Tiit Saat . Saat ütles “ Postimehele ” , et praegu ei reguleeri ükski seadus otseselt kohalike omavalitsuste laenuvõtmist . Vaid valla- ja linnaeelarve seaduse <arv>. paragrahv sätestab teatavad piirangud . Rahandusministeeriumis ettevalmistatava seaduseelnõu eesmärk ongi karmistada seda paragrahvi muutes laenuvõtmise tingimusi . Rahandusministeerium on valitsusele esitamiseks koostanud seaduseelnõu , mis seab kohalikele omavalitsustele laenude võtmisel samasugused piirangud nagu on riigil tervikuna . See tähendab , et laenu ja laenulepingust tulenevate kohustuste summa ei tohi ületada <arv>% jooksva eelarve mahust ning kogu laenusumma ei tohi ületada <arv>% ühe eelarveaasta tuludest . Praegu võivad omavalitsused võtta laene , nii et iga-aastased kohustused ei ületaks <arv>% jooksva eelarve mahust . “ See on ministeeriumi esialgne ettepanek , ” selgitas Saat . “ Aruteludel valitsuses ja Riigikogus võivad tingimused muutuda . Oleme ka kohalike omavalitsuste liitudega kokku leppinud , et arutame nendega asja läbi . <arv>. aasta riigieelarvet koostades oli see märksõna juba käigus , kuid mingit esialgsetki dokumenti ei olnud omavalitsustele veel näidata . Olen seisukohal , et selle küsimuse peaks võimalikult kiiresti läbi vaidlema . ” Omavalitsuste laenukoormus tekitab ärevust Saat märkis , et rahandusministeerium peab riigi tööriistana tagama , et kohalikud omavalitsused ei satuks pankrotiseisu , niisugune võimalus tuleb välistada . Peale selle peab ministeerium jälgima , et riigi üldine võlakoormus ei ületaks piiri , kus riik ei saa enam oma võlakohustustega hakkama . Saat ütles , et kohalike omavalitsuste viimastel aastatel võetud laenud on tekitanud rahandusministeeriumis ärevust , kuigi ühtegi seadust ei ole rikutud . <arv>. aasta eelarve kulude katteks oli üheksa kuuga kohalikele omavalitsustele välja makstud natuke üle <arv> miljoni krooni laenuraha , kuid kogu laenukoorem ulatus peaaegu <arv>,<arv> miljardi kroonini . Omavalitsuste <arv>. aasta summaarne eelarve on umbes <arv> miljardit krooni . Laenutagatist on raske leida Saat märkis , et üks keerulisemaid probleeme seaduse ettevalmistamisel tuleneb laenutagatistest . Praegune valla- ja linnaeelarve seadus sätestab , et munitsipaalvara ei tohi laenu võtmisel tagatis olla . Sellega on välistatud valla või linna elanike teenindamiseks vajaliku vara sattumine riski alla . Seega tulevad võimaliku tagatisena kõne alla vaid kohaliku omavalitsuse tulud , kuid enamik neist pärineb riigieelarvest . Vastavalt maksuseadustele eraldatakse üksikisiku tulumaksust riigieelarve kaudu <arv>% kohalikele omavalitsustele , sellele lisanduvad enamiku omavalitsuste puhul toetused riigieelarvest . “ Siit järeldubki , et kui kohalik omavalitsus võtab laenu , siis tegelikult garanteerib selle ikkagi riik , ” ütles Saat . “ Omavalitsuste laenusumma on kasvanud väga lühikese ajaga väga suureks . Kui arvestada nii riigi kui kohalike omavalitsuste niigi pingelist finantsseisu , ei saa nõustuda laenuvõtmise praeguste tingimustega . ” Saat märkis , et erinevalt firmadest ei ole kohalike omavalitsuste investeeringud niisugused , mis end kiiresti ära tasuksid . Maakooli või vallamaja remondiks laenu võttes saab vaid kaudseid meetodeid kasutades arvutada , kuidas ja millal laenuraha tagasi tuleb . Laenurisk on eriti suur asulates , kus on vaid üks suur tööandja , mis annab omavalitsusele põhilise tulu üksikisiku tulumaksuna . Ettevõtte pankroti korral satub kohalik eelarve suurtesse raskustesse . Kohaliku eelarve iseseisvus on vaieldav Saadi sõnul on kavandatavate muudatuste lõppeesmärk niisugune , et kui kohalik omavalitsus võtab laenu mingiks investeeringuks , siis peab see olema valitsusega kooskõlastatud . Ettevalmistatavas seaduseelnõus veel niisugust nõuet ei ole . Kui aga omavalitsus vajab mingiks investeeringuks laenu , mis ületab kehtestatava <arv>% piiri , siis on küll vaja valitsuse kooskõlastust , sest riik tagab laenu . Praegu kehtiva seaduse järgi on niisugust nõusolekut vaja vaid välislaenu puhul , kui laenu andja seda nõuab . Tallinnale antud laenu puhul Nomura näiteks valitsuse kooskõlastust ei nõudnud , sest Tallinna peeti piisavalt maksuvõimeliseks . Saat märkis , et laenuvõtmise piiramine võib tekitada vaidlusi ka lähtuvalt põhiseadusest , mis sätestab , et kohalikul omavalitsusel on iseseisev eelarve , kohalik volikogu otsustab aga eelarveraha kasutamise üle . Seega ei tohiks põhimõtteliselt mingit valitsusepoolset sekkumist olla . “ Mis ikka on kohalik iseseisev eelarve , selle üle on juba paar aastat vaieldud , Omavalitsuste liitudel on oma käsitlus , valitsusel ja rahandusministeeriumil teine . ” Saat mainis , et meie naaberriigis Lätis sätestatakse igal aastal eelarveseaduses kohalike omavalitsuste laenude piirsumma . Eesti kavatseb minna teist teed . ALO KULLAMAA Eestile sise- ja välispoliitiliselt tähtsatele sündmustele väärtpaberiturg reeglina otseselt ei reageeri . Sestap ei mõjutanud Eestis aktsiate hindu ka Clintoni tagasivalimine , Jeltsini õnnestunud südameoperatsioon ega Eesti-Vene suhete paranemise võimaluse tekkimine . Teoreetiliselt võib Eesti-Vene majandussuhete normaliseerumine siiski viia mitme aktsiaturul kaubeldava ettevõtte kasumi suurenemiseni , kui kaovad praegu ekspordile kehtivad topelttollid . Nagu ennustatud , lõid eelmisel nädalal avaldatud kommertspankade oktoobri majandustulemused aluse aktsiate hinna tõusu jätkumisele , mis oli vahepeal raugenud . Oktoobri head kasuminumbrid taastavad ilmselt investorite vahepeal kõikuma löönud usu aasta alguses avalikustatud kasumiprognooside paikapidavusse . Aasta lõpp tõotab kujuneda pankadele loodetult heaks . Hansapank teenis oktoobris selle aasta rekordilise puhaskasumi - <arv>,<arv> miljonit krooni . Aktsia hind tõusis selle tulemusena päevaga <arv>,<arv>% ja sulgus neljapäeval <arv>,<arv> krooni tasemel . Ka Hoiupank tegi oktoobris analoogse rekordi - puhaskasum <arv>,<arv> miljonit krooni . Hoiupanga aktsia on emissioonist ülesköetud investorite huvi jätkumise tõttu niigi liikunud tõusutrendiga . Hea kasumiuudis viis aktsia hinna üle <arv> krooni . Reedel langes hind küll müügisurve tõttu pisut , kuid Hoiupanga aktsia oli nädala kokuvõttes <arv>,<arv>% ga üks suurimaid tõusjaid . Hoiupanga aktsiatega kaubeldi läinud nädalal tõesti üliagaralt : <arv>st põhinimekirja aktsiatega sooritatud tehingust tehti tervelt <arv> Hoiupanga aktsiatega ning käive ( <arv>,<arv> miljonit krooni ) jäi vaid napilt alla Hansapanga aktsia käibele ( <arv>,<arv> miljonit krooni ) . Hiljemalt <arv>. novembriks peaks arvetele jõudma Hoiupanga uusemissioonist ostetud aktsiad , siis selgub , kuidas see hinnale mõjub . Mitu kuud paigal seisnud Forekspanga aktsia hakkas juba eelmise nädala alguses tasahilju tõusma ning sulgus oktoobri <arv>,<arv> miljoni krooni suuruse kasumi selgumise järel reedel <arv>,<arv> kroonil ( nädalaga <arv>,<arv>% ) . Pole mingi ime , kui sel nädalal jõutakse üle <arv> krooni taseme , sest suhteliselt on aktsia üks odavaimaid . Tallinna Panga <arv>,<arv> miljoni ja Ühispanga <arv>,<arv> miljoni krooni suurune oktoobrikasum ei mõjutanud nende aktsiate hindu väga oluliselt . TALSE-indeks liikus kogu nädala tõusvas joones , jõudes neljapäevaks rekordilise <arv>,<arv> punktini . Reedel TALSE pisut langes ja peatus <arv>,<arv> punktil . Vabaturu aktsiate hulgas oli eelmisel nädalal tõusjate ja langejate suhe <arv> : <arv>. Nädal tagasi sisenes vabaturule Eesti ühe suurima ehitusettevõtte AS EMV aktsia . Aktsionäride struktuuri tõttu on see aktsia esialgu suhteliselt vähelikviidne ning hind kergesti muutuv , kõikudes eelmisel nädalal vahemikus <arv>-<arv> krooni . On avalikustatud , et aktsionäride kevadise üldkoosoleku järel aktsia tõenäoliselt splititakse ja soovitakse jõuda börsi põhinimekirja . <arv>-kroonise hinnga on EMV aktsia P/E pisut üle <arv>. VALERI MAKSIMOV Keegi ei pääsenud kaotusest , keegi ei jäänud võiduta - nii lõppes esimene ring Eesti meeste korvpalliliigas . Ainuliidrit pole ja vahest ainult noor Nybit on meeskond , keda viis ülejäänut maksimaalse häälestuse korral enam-vähem kindlasti võita loodavad . Nõudlik pealtvaataja ei pea enam ainult üksikuid eurosarja või maavõistlusmängude Tallinna-jõudmist ootama , vaid saab iga vooru jooksul midagi natukegi huvipakkuvat näha . Avaringi viimane , viies voor , näis eelmistest pisut väsinum - vahest sellepärast , et koondislased naasid alles Püreneedelt . Võitlust oli , viimaste minutite määrata ei jäetud siiski midagi olulist . KK Baltika - Nybit Meistritiitlit eesmärgiks pidav KK Baltika jättis kogemuste korjaja varsti maha . Vahe kasvas juba kolmekümne punkti ligi ( poolaeg <arv> : <arv> ) , kui liider ohjad korraks lõdvemaks lasi . Mõne minuti jooksul , teise poolaja keskpaiku , lubas Baltika Nybitil rõõmu tunda kaotuse vähendamisest <arv> punktini ( <arv> : <arv> ) , aga kui saalis keegi uskuski , et Aivar Kuusmaa meeskond allesjäänud kuue minuti kestel võidu maha mängib , siis pidi ta pettuma . Järgnenud nelja minutiga sai tagaajaja ühe punkti Baltika tosina vastu . Mänguvõit <arv> : <arv> tugevamale . Kuusmaa sai oma nimele <arv> punkti , Nybiti resultatiivseim , Priit Lokotshevski , vaid <arv>. BC Kalev - KK Tartu Tallinna klubi algedu ei paistnud tartlasi häirivat . Küllap arvestati , et nende pingilt tõusevad vajalikel hetkil mehed , kes hiljemalt teisel poolajal mängu ühtlasema koosseisuga klubi kasuks pööravad . Märgid näitasid peagi ära , kes selles mängus võitu rohkem väärib . Algviisiklane Toomas Kandimaa viskas ruttu kaks korvi , aga jõudis teha ka kaks jooksu . Marek Noormetsale lõid meeskonnakaaslased piisavalt võimalusi punkte koguda ja seda ta tegigi , aga möödavisked korvi alt ja pallikaotused viitasid keskendumisraskustele . Peaaegu miski ei õnnestunud laupäeval Valmo Kriisal . Ja vastukaaluks . Tiit Sokk , veendunud mõne möödaviske järel , et tal pole mõtet riskida , asus teistele viskepositsioone ette valmistama . Andre Pärn ja Erki Kivinukk tulistasid algusest peale täpselt , nendele võis loota eesliinil , kaitses lõhkusid tartlaste üritusi kõik . Mängu ülesehituslik külg oli tallinlastel silmanähtavalt parem . Tartu sai ette vaid korraks ( <arv> : <arv> ) , kogu ülejäänud aja jooksul hoidis kuni <arv>-punktilist edu Kalev . Midagi suurepärast polnud eesolijal vaja teha , piisas oma võimaluste maksimumilähedasest ärakasutamisest . Tartlaste eksimuste hulk oli liialt suur selleks , et tekkinuks usk pöörde saabumisse . Korraks lootust ikkagi anti . See oli teise poolaja üheksandal minutil , kui aktiviseerunud Noormets vahe kuuepunktiliseks ( <arv> : <arv> ) vähendas ja Pärn pärast seda jala välja väänas ( jääb vist eemale nii mõnekski mänguks ) . Eeldused intriigiks olid täiesti olemas : Kalevil kasutada vaid kolm nimekat meest ( Sokk , Kivinukk , Chapman ) ja kaks rohelist debütanti ( Reisner , Eiskop ) , Tartul aga terve rivi ühesuguseid . Ja mis juhtus ! <arv>-aastane Alvar Reisner viis Kalevi ette <arv> : <arv>. Tartu vähendas vahet , aga <arv>-aastane Hindrek Eiskop lõikas söödu vahelt ja viskas soolojooksu järel <arv> : <arv>. Aeg kulus tallinlaste kasuks . Aga on nooredki mehed lihast ja luust - Eiskop viskas kaks korda järjest mööda keskpositsioonilt ja Reisner kordas sedasama vabaviskejoonel . Vaidlused lõpetas appi tulnud Kivinukk . Kaks tabamust temalt , kokku <arv> punkti ( ! ) ja võit <arv> : <arv> Jaanus Levkoi poolt mõjukalt võiduni juhitud Kalevile . Tartu meeskonna treenerit Jüri Neissaart lohutas ehk mängu vaheajal isadepäeva puhul võidetud auhind - vabaviskevõistluses isa ja poeg . BC Tallinn - Kamee Mõneti kõige huvitavam mäng , hulk aega ülimalt tasavägine . Aga mitte lõpuni . Ühepunktine poolajaedu ( <arv> : <arv> ) ei rahuldanud hästi komplekteeritud beetseelasi . Rauno Pehka , Indrek Rumma , Margus Metstaki ja Tair Tenno pakutud tempo ja pallikäsitsus ületas teisel mängupoolel vastumängu , mida hoidsid ülal Gert Kullamäe , Sergei Babenko ja Chris Moore . <arv>. minutil spurti alustanud BC Tallinna meeskonnaga Kamee võidujooksule ei läinud . Polnud argumente - mõne minuti vältel ei õnnestunud kameelastel enam miski , isegi mitte altvisked . Väsimus , muud põhjust silma ei hakka . Ja pole ka ime , kui kõik põhimängijad peale Kullamäe on tugevalt üle kolmekümne vanad ( Babenko <arv> , Toomiste <arv> , Drell <arv> , Grünthal <arv> ) . Meeldivalt sähvatas korraks väljakule <arv>-aastane Jesper Parve ( <arv> cm ) - julge ja tehniliselt kena pallur , kes kohe ka ennast resultatiivselt näitama asus . Teda ja teisi nooremaid tahaks järgmises ringis pikemalt hinnata . Kamee murti lõplikult kuus minutit enne lõpuvilet , kui Rumma efektne pealtpanek seisuks <arv> : <arv> vastupanu sisuliselt lõpetas . Lõppvahekord <arv> : <arv> oli mängu loogiline tagajärg . Pooleteistkümnest väljakul käinud mängijast viskas enim , <arv> punkti , Margus Metstak . RAIMO PEIKER Laupäeval algasid ka Eesti meeste meistrivõistlused käsipallis . Kümme meeskonda mängib algul kaks ringi kohtadele sõiduga . Sellega sõelutakse välja kuus paremat võistkonda , kellest neli selgitab play-off mängudes medalisaajad . TÜ võitis avamängu Tartus peeti nädalavahetusel kaks mängu . Laupäeval olid omavahel vastamisi Tartu Ülikool ja Jõgeva KK . Seisuni <arv> : <arv> arenes kohtumine tasavägiselt , kuid siis haarasid tartlased initsiatiivi ja läksid ette <arv> : <arv>. Poolaeg lõppes siiski <arv> : <arv>. Tartlastel olid hoos vastavalt nelja ja kolme väravaga Üllar Kütt ja varem kümnevõistlejana tuntud Ain Arro . Jõgevalased vähendasid vahe teise mängupoole algul korraks ühele punktile , kuid TÜ sai peagi suure ülekaalu . Siin oli oma osa ka tartlaste väravavahil Arvi Karpatsil , kes <arv> minuti jooksul pidi väravavõrgust palli välja võtma vaid viis korda . Üliõpilased võitsid <arv> : <arv>. Treener Rein Roos ütles , et mehed püüdsid ja mängisid kaitses väga hästi . “ Ka väravavaht Arvi Karpats tegutses hästi . Ta aimab viskesuuna ära ja juba ootab ees , kuhu pall tuleb . Põhiväravavaht Toomas Krevald võttis aga hästi jalgadega ära seitsme meetri karistusviske . Aga muidu on esimese mängu järel raske arvata , sest me pole pidanud ühtegi kontrollmängu , ” rääkis Rein Roos . Meeskonda on ka mõned mängijad juurde tulnud . Näiteks <arv>-aastane Üllar Kütt mängis varem Jõgeval ja on kehaliselt väga hästi arenenud . Kahjuks sai Kütt juba avamängus tõsiselt vigastada . Tartusse on tuldud ka Põlvast . Rein Reinok käib mängimas Märjamaalt ja Krevald Parksepast . Meeskonna parim on aga siiski Ain Arro , kes viskas seitse väravat . Järgnesid Rein Oolo viie ja Kütt nelja tabamusega . Käsipallurid jäävad kergejõustiklasele alla Eile mängis TÜ meeskond HC Viljandiga . Avapoolaeg arenes võrdsete heitluses ja andis viljandlastele <arv> : <arv> eduseisu . Teisel pooltunnil haarasid lühemad ja kiiremad Viljandi mängijad initsiatiivi ja juhtisid paari-kolme väravaga . Seisul <arv> : <arv> said viljandlased kolm väravat järjest ja mängu saatus oli otsustatud . Ei aidanud ka see , et joonemängija Ain Arro muudkui loopis väravaid ja sai neid lõpuks kokku <arv> ( neist teisel mängupoolel <arv> ) . Lõpuks jäädi alla <arv> : <arv>. Viljandi HC meeskonna tuumiku moodustasid <arv>-aastased mängijad , kes harjutavad neli korda nädalas . Meeskond on ka tagasi saanud vahepeal Tartus mänginud Mihkel Jürissoni . Vastupidiselt Tartule on ka Viljandi Spordikoolis käsipalli osakond , kus on poolsada harjutajat . Meeskonna edukaim kümne väravaga oli Rivo Tars . Kaks võitu HC Kehral ja Põlva Servitil Viimastel aastatel neli korda järjest Eesti meistriks kroonitud HC Kehra võitis laupäeval hiljutist vabariigi karikavõitjat Tallina Oskarit <arv> : <arv> ja eile Fortuuna Lotot/Eesti noortekoondist <arv> : <arv>. Põlva Serviti oli parem HC Viljandist <arv> : <arv> ja eile KK Jõgevast <arv> : <arv>. Fortuuna Loto/Eesti noortekoondis võitis Viimsi <arv> : <arv> , SK Tapa ETK HC Kehra <arv> : <arv> , Viimsi ETK HC Kehra <arv> : <arv> ja Oskar SK Tapa <arv> : <arv>. TURNIIRITABEL HC Kehra <arv> <arv> <arv> <arv> <arv> : <arv> <arv> Serviti <arv> <arv> <arv> <arv> <arv> : <arv> <arv> Viimsi <arv> <arv> <arv> <arv> <arv> : <arv> <arv> TÜ <arv> <arv> <arv> <arv> <arv> : <arv> <arv> Oskar <arv> <arv> <arv> <arv> <arv> : <arv> <arv> HC Viljandi <arv> <arv> <arv> <arv> <arv> : <arv> <arv> SK Tapa <arv> <arv> <arv> <arv> <arv> : <arv> <arv> Fortuuna Loto <arv> <arv> <arv> <arv> <arv> : <arv> <arv> ETK/HC Kehra <arv> <arv> <arv> <arv> <arv> : <arv> <arv> KK Jõgeva <arv> <arv> <arv> <arv> <arv> : <arv> <arv> RIHO PAAS Tartus peetud üliõpilaste meistrivõistlustel võrkpallis olid teistest kindlalt üle Tallinna Pedagoogikaülikooli nais- ja meeskond , kes alistasid kõik oma vastased geimidega <arv> : <arv>. Tartu Ülikooli võistkonnad olid teised . Eesotsas Eesti koondislase Triin Kiudmaga võitis TPÜ naiskond nii Eesti Põllumajandusülikooli kui ka meistriliigas esinevat Tallinna Tehnikaülikooli <arv> : <arv>. Kolmas oli EPMÜ ühe võiduga , kuna tehnikaülikool kaotas kõik kolm mängu . Meeste jõuproov teise koha pärast oli seevastu väga põnev ja lõppes surnud ringiga . TÜ meeskond alustas viimast kohtumist kahe kaotusega tabelis , kuid otsustavas võimeteproovis oldi üle TTÜst <arv> : <arv> ja <arv> : <arv> ning teine koht oligi käes . Ühe võiduga oli kolmas TTÜ ja neljas EPMÜ ( võideti TÜ geimidega <arv> : <arv>. Kolme parema sekka jõudnud võistkonnad said Eesti Akadeemilise Spordiliidu aseesimehelt Valter Lengilt kaela medalid , lisaks veel lilleõie ja diplomi . Kõigile kuuele võistkonnale korraldatakse ka treeningulaagrid . Vastavalt edukusele saadakse ühe mängija kohta <arv> , <arv> ja <arv> krooni . Esikohale tulnud said veel priipääsmed Atlantisesse mardishõule . VEIKO VISNAPUU Reedel nähtud Miami Heati kodumäng Milwaukee' Bucksi vastu polnud küll enam sellest klassist korvpall , mida pakub näiteks Chicago Bulls , aga vääris ometi vaatamist - ikkagi NBA . Mis sellest , et viimased poolteist minutit läksid juba pooltühjadele tribüünidele - siin on lihtsalt kombeks , et ühe meeskonna liiga kindel edu ajab publiku veidi varem koju . Põnevus on ju kadunud ! Tasavägist mängu pakuti vaid teise veerandaja neljanda-viienda minutini , seejärel läks kodumeeskond oma teed , võttes teenitud võidu <arv> : <arv>. Heat on nüüd Bucksi alistanud viimases <arv> omavahelises mõõduvõtmises . Ka kokku on nende kahe meeskonna vaheliste mängude bilanss ülekaalukalt floridalaste kasuks : <arv> mängust <arv> võitu . Kas Bucks põeb mingisugust Heati-kompleksi ? Gary Granti hull vise Kogu kohtumise üks eredamaid hetki sündis esimese veerandaja viimasel sekundil , kui Heati kaitsja Gary Grant tabas vasakult äärelt umbes üheksa-kümne meetri kauguselt meeletu viskeürituse . Kobistas , ütleksid selle peale korvpallurid . Järgnenud sambaliigutusi nautis aga nii mees ise kui ka publik . Granti kolmene viis kodumeeskonna lühikesele vaheajale minnes eduseisu <arv> : <arv>. Teise veerandaja teisel poolel hakkas Heati eduseis äkki kasvama ja kasvas avapoolaja lõpuks koguni <arv>-punktiliseks ( <arv> : <arv> ) . “ Mäng oli sellega tehtud , ” arvas Bucksi üks võtmemängijaid Glen Big Dog Robisnon , “ sest kätte me neid enam ei saanud . ” Bucks suutis edaspidi oma kaotusseisu vähendada korraks kaheksapunktiliseks ( <arv> : <arv> ) , kuid ei rohkemat . Rong see sõitis eespool , vagunid üritasid visalt järel püsida - nii võib kohtumise teise poolaja kokku võtta . Võitjate suurim korvikütt oli Alonzo Mourning <arv> , kaotajaile tõi Vin Baker <arv> punkti . Miami klubile tagas seekord edu vahetusmängijate - P.J. Browni , Isaac Austini , Keith Askinsi ja Gary Granti - õnnestunud mängu sekkumine . “ Heati pikem pink tappis meid , ” tunnistas ka Bucksi peatreener Chris Ford . “ Neil esitasid väga hea partii Brown ja Austin . Ka nende kaitse oli palju parem kui meie oma . ” Muide , Isaac Austin kogus selles kohtumises oma NBA-karjääri suurima punktisaagi ( <arv> ) . Pat Riley ei andnud lubadusi Esimesed viis kohtumist on Heatil nüüd seljataga ja Martin Müürsepp vähemalt seni suurest actionist kõrvale jäänud . Kas aga juba järgmises mängus jookseb eestlane väljakule võistlusdressis , peab selguma kohe-kohe ( laupäeval Dallases Müürsepp siiski veel ei mänginud -toim . ) . Pärides pärast reedest mängu Heati peatreenerilt Pat Rileylt Müürsepa “ põlvevigastuse ” võimaliku kestvuse kohta , sain vastuseks : “ Kuigi Martin on praegu vigastatute nimekirjas , teeb ta iga päev kõvasti tööd . Tema füüsis lubab NBAs läbi lüüa küll . Seda , millal ta vigastatute nimekirjast ka mängumeeste sekka pääseb , ei oska ma veel lubada . See oleneb mitmest asjaolust . Esmalt on vaja tal vigastusest ( ! ) taastuda . ” Miami Heatil algasid laupäevase kohtumisega Dallases väga rasked järgmised kolm nädalat , sest koguni üheksa ees oodanud üheteistkümnest kohtumisest tuleb mängida võõrsil . Kahe nädala jooksul , <arv>. novembrist <arv>. novembrini , ei saa Heat koduses Miami Arenas pidada mitte ühtegi mängu . Burnie oli tagasi Heati kaks esimest kodumängu möödusid ilma klubi maskoti Burnie'ta , kuid reedel oli publiku lemmik taas Miami Arenas kõiki lõbustamas . Küsige parem , miks Burnie't avamängudes ei nähtud ? Vastus on huvitav - selle tundmatu linnulise osatäitja Wes Lockardi ( inimene , kes kannab maskoti kostüümi ) vastu lõppes alles neljapäeval Puerto Ricos kohtuprotsess . Nimelt süüdistas puertoriikolanna Yvonne Gil-Rebello Burnie't-Lockardit , et too tirinud ta <arv>. oktoobril <arv> San Juanis peetud näidismängu ajal vägisi väljakule ja teinud rahva ees tolaks ( mõistagi polnud Bernie'l nii kurje kavatsusi ! ) , kasutades seejuures nii vaimset kui füüsilist vägivalda . Hullumeelne naine nõudis korvpallimeeskonna maskoti tempude eest valurahaks ... miljon dollarit ! “ See on totaalne jama , ” nentis Heati advokaat Eric Woolworth . Loodetud raha nutikas väljapressija ei saa , sest kohtuasja arutamine lõpetati tõsiste argumentide puudumise tõttu . Zo Zone oli pilgeni täis Üllatav , et reedene mäng ei läinudki täismajale . Kuigi Heat paiskas neljapäeval selleks kohtumiseks müüki vaid kuus dollarit maksvad boonuspiletid , paistis hallis olevat umbes paarsada vaba kohta . See-eest oli pilgeni fänne täis Alonzo Mourningu auks nimetatud sektor - Zo Zone , nagu siin öeldakse . Asi on selles , et iga Heati kodumängu ajal loositakse Zo Zone'i pileti ostnute vahel välja mingi ergutusauhind , milleks viimati oli Mourningu autogrammiga plakat . Vaat sellepärast see Zo Zone nii populaarne ongi ! HEIDIT KAIO Laupäeval lõppes Tartus mess “ Eelista eestimaist ” , millest võttis osa nelikümmend tootjat . Põhiliselt olid esindatud toidukaupade , eriti lihatoodete valmistajad . “ Tegelikult oleks meil lihtsam jätta sedasorti mess üleüldse korraldamata , ” ei hinnanud aktsiaseltsi Tartu Näitused juhatuse esimees Alo Pettai üritust väga edukaks . Põhiliseks peetakse eestimaisele tootjale messile tulemise võimalust pakkuda . “ Samas on ka messiturg praegu ülekoormatud . Iga nädal toimub vähemalt üks ja põhiliselt Tallinnas , ” hindas Pettai messide korraldamise üldse keeruliseks . projektijuht Aivar Sein on rahul osalejate arvuga : “ Viimased kaks aastat on see püsinud <arv> ringis , ülemöödunud aastal oli vaid <arv>. ” Korraldajad olid rahul , et osalejate seas oli näiteks Tallinnast Norma autotarvikute , mänguasjade ja lapsetoolidega . Kohal oli palju lihatootjaid , eraldi nimetati Ühendatud Meiereide osavõttu . AITA OTTAS Homsel enampakkumisel müüakse Kesklinna kaubahallile kuuluv Pärnumaal asuv Matsi puhkekodu . Mereäärse suure krundiga hoonetekompleksi vastu tunneb huvi kaks eraisikut ja kaks firmat . Oksjonil osaleda soovijad pidid reedeks oma ostusoovist märku andma . Linnavalitsuse välissuhete ja ettevõtluse arengu osakonna asejuhataja Malle Blumenau on rahul , et osalejaid on koguni neli . Mõned oksjonile pakutud Tartu majad , nagu Küütri ja Rüütli tänava nurgal asuv hoone , kus on õllerestoran Humal , ei tekita huvi . Nelja majaga Matsi puhkekodu asub mererannas , maad on seal üle kahe hektari ja alghind vaid <arv> <arv> krooni . Vanemad hooned on ehitatud <arv>ndail , uuemad <arv>ndail aastail . Omal ajal puhkasid seal Tartu kaubanduskoondise töötajad , praegu on puhkekodu munitsipaalettevõtte Kesklinna Kaubahall bilansis . Et kaubahall on otsustatud erastada , müüakse ka selle mujal asuv vara . Lõplikust müügihinnast , mis selgub homme , läheb pool linna eluasemefondi . Viimati laekus sellesse fondi , kust saab laenata elamistingimuste parandamiseks , <arv> <arv> krooni Kauburi erastamisest . SVEN KARJA Täna õhtul jõuab Vanemuise suure maja laval oma kõige viimase mängukorrani Andres Lepiku Projekti ja teatri ühistöös valminud etendus , neljandat hooaega mängitud lauludega näitemäng William Shakespeare'i paljude näidendite motiividel . “ ... etendus hakkab tõenäoliselt oma tegelikku mõju avaldama alles teatri järgmistes töödes , ” kirjutas “ postimees ” varakevadel <arv> , mil esimest korda olid rahva ees Shakespeare'i Gloobuse teatri näitlejad ja kangelased Hamlet , Ophelia , Rosencranz ja Guildenstern , Romeo ja Julia ning mitmed teised , keda mängimas Liina Olmaru , Herta Elviste , Rain Simmul , Andres Dvinjaninov , Hannes Kaljujärv , Aivar Tommingas , Heiki Haravee , Lembit Eelmäe ja Jüri Lumiste . ARGO TAAL Läinud reedel ja laupäeval oli Maarjamõisa polikliinikus Soome-Eesti ühisprojektina korraldatud konverents “ Isa ja laps peremeditsiinis ” . Ürituse eesmärgiks oli käsitleda lastega esmatasandil tegelevate arstide rolli laiemalt kui ainult haigete laste ravimine . Konverentsi korralduskomisjoni esimees dotsent Margus Lember nentis , et konverentsi teema oli ebatraditsiooniline . “ Ma ei tea , et Eestis või ka kusagil mujal oleks isa ja lapse küsimust nii laiahaardeliselt käsitletud , ” kinnitas Lember . Ta lisas , et arstidele on vajalikud teadmised peresuhetest ning nende mõjust lapse tervisele . “ Seni on palju kõneldud emast ja lapsest , tagaplaanile on jäänud isa roll peres ning tema suhted lapsega . ” Margus Lember lisas , et kuigi mehe ja naise roll perekonnaelus pole tänapäeval enam sama mis aastate eest ja naiste- ning meestetööd pole enam nii selgesti eristatavad , tõdeti konverentsil , et lapsel pole siiski vaja kahte ema , vaid ema ja isa . Isa eeskuju ja tõekspidamised kanduvad sageli üle lapsele ja mõjutavad tema tervisega seotud käitumist . Reedel-laupäeval räägiti Maarjamõisa polikliinikus Eesti meeste tervisest , isa , ema ja lapse suhetest imikueast kuni teismeliseks saamiseni , samuti sellest , kuidas peaks arst arvestama isa osa lapse arengus . Konverentsil käsitleti ka isa suhet rasedusse ning sünnitusse . “ Ettekannetest selgus , et Soomes on kõigist sünnitustest <arv>% peresünnitused , mille juures viibib isa . Eestiski on protsent kõrge , ulatudes <arv>ni , ” märkis Margus Lember . Kuigi üritus oli mõeldud eeskätt pere- ja lastearstidele , oli ettekandjaid ka väljastpoolt meditsiini . Ettekandeid oli psühholoogia- ja haridusteemadel , perepoliitika teemadel kõnelesid ka endine Eesti sotsiaalminister Marju Lauristin ning endine Soome sotsiaalminister Eeva Kuuskoski . ARGO TAAL Piirissaare vallavanema Peep Tambeti sõnul on saare laevasadama ja mandril selle vastas oleva Laaksaare sadama farvaatrit süvendatud nii palju , et saarega ühendust pidav laev Peksi saab liikuda vaatamata Peipsi rekordiliselt madalale veetasemele . Süvendustöid alustasid AS Maximaxi töölised augustis ning jõudsid Peep Tambeti sõnul valmis <arv> päevaga . “ Mehed töötasid ilma laupäevade ja pühapäevadeta , ” ütles Tambet . Suvel oli laevaühendus jännis , sest Piirissaare sadamani viiv kanal oli jäänud sedavõrd madalaks , et <arv>,<arv> -<arv>-meetrise süvisega laev ei saanud seda lõpuni sõita . Reisijad pidid viimase kanalilõigu läbimiseks asuma ümber väiksemasse paati . Laev käib Laaksaare ja Piirissaare vahel kolmel päeval nädalas . Tambeti kinnitusel pole kohalikke sõitjaid palju , kuid reedel tuleb Peksil teha kolm reisi , sest saarel käib palju ametnikke , maamõõtjaid ja teisi asjamehi . “ Huvi Piirissaare vastu on kasvanud . ” Peep Tambet märkis , et <arv> <arv> kroonist , mis Piirissaar sai riigieelarvest laevatee parandamiseks , on veel järel <arv> <arv> krooni ning sellega tahab vald parandada lagunema kippuvate sadamaehitiste seisundit . Peep Tambet kinnitas , et veel sellel aastal kavatsetakse Piirissaare sadamas muretseda päästevahendid ning vette sattunud õli kogumise süsteem ja paagid . “ Oleks hea , kui saaksime ehitada ka ühe postikai või poolgi sellest , ” lisas Tambet . Perioodil , mil jää veel ei kanna , kuid laev sellest enam läbi ei murra , kasutavad Piirissaare elanikud lennukit . “ Selleks aastaks on raha olemas , et lennuk saaks teha igal nädalal ühe reisi , ” kinnitas Peep Tambet . Ränilinnas üleeile <arv>.<arv> Tüli kaupluse Räni kohvikus . Politsei toimetas ühe rahurikkuja kainestusmajja . Kesklinnas üleeile <arv>.<arv> Bussijaamast toimetati joobnu kainestusmajja . Ülejõel üleeile <arv>.<arv> Sama Ankru kohviku ees . Kesklinnas üleeile <arv>.<arv> Sama Võru <arv> asuvas Mody kohvikus . Ülejõel üleeile <arv>.<arv> Tüli Raatuse <arv> ühes korteris . Üks mees viidi kainestusmajja . Mõisavahes eile <arv>.<arv> Aiandi tee <arv> ees sõitis Opel Rekord <arv> TBS külge kahele sõiduautole ja põgenes sündmuskohalt . Ülejõel eile <arv>.<arv> Politsei tegi protokolli Atlantise ööklubi viimastele klientidele , kes ei tahtnud peo lõppedes koju minna . Ülejõel eile <arv>.<arv> Politsei pidas kinni mehe , kes oli roninud sisse Puiestee <arv> ühe korteri aknast . Selgus , et mees oli Pärnu politsei poolt tagaotsitav . Maarjamõisa haiglas eile <arv>.<arv> Traumapunkti arstid kutsusid appi päästeameti mehed , kellel tuli läbi lõigata keskealise mehe paistetanud sõrmeliigest pitsitav abielusõrmus . JAAN VÄLJAOTS Reede õhtul Tallinna-Tartu maantee libedal lõigul Anna asula lähedal kokku põrganud autodest ühe juht hukkus kohapeal . Üldse sõitis tol õhtul Järvamaa teedelt välja kaheksa sõiduautot . Kuus libisesid kraavi kokkupõrgeteta . “ Ohtlik koht Tallinna-Tartu maanteel on Tallinna poolt tulles pärast soomlaste tehtud uut teelõiku , mis lõpeb <arv>. kilomeetril , ja enne Annat , mis asub <arv>. kilomeetril , ” ütles tundmatuks jääda soovinud Järva politsei korrapidaja . “ Aastaid on seal esimeste külmadega välja sõidetud . Tee on kurviline , ümberringi on raba , võibolla see mõjutab . Tähelepanelik tasub olla ka metsa vahelt välja sõites . ” Järvamaa häirekeskusse saabunud teadete kohaselt sõitis reede õhtul esimesena teelt välja sõiduauto Ford Scorpio . See juhtus kella kuue paiku Tallinna-Tartu maantee <arv>. kilomeetril . Autojuht suuremat viga ei saanud , auto plekid said muljuda juhipoolsel küljel . Järgmisse õnnetuspaika sattusid politseinikud väidetavalt pooljuhuslikult , sõites vaatama esimest kraaviläinut . Umbes kilomeeter enne Fordini jõudmist nägid nad kahel pool teed kraavis varem kokku põrganud musta Seat Ibizat ja tumerohelist BMW <arv>. Politsei andmeil oli Tartu poolt tulnud Seat kaldunud libedaga vastassuunavööndisse ja põrganud seal kokku Tallinnast tulnud BMWga . Esimese roolis olnud Kohtla-Järve külje alt Kohtla-Nõmmelt pärit <arv>-aastane Maano hukkus kohapeal , tema <arv>-aastane kaaslane sai peahaava ning lubati kiirabiarstide sõnul pärast abiandmist Paide haiglas kodusele ravile . BMWga sõitnud <arv>-aastasel mehel panid arstid lahasesse vasaku jala , tema naine sai rindkerepõrutuse . Mõlemad autod on veetud Paidesse tuletõrje- ja päästeameti õuele , kus kohalik tuletõrjuja nimetas neid väga õnnetus seisus olevaiks . Veel kaks neidu vajasid abi Enne poolt seitset reede õhtul libisesid samal teelõigul kraavi kaks mikrobussi . Inimesed viga ei saanud , ka bussid olid pärast teeleaitamist võimelised omal jõul edasi liikuma . Järgmised teated tulid Paide ja Tapa vahelt : Pärnust pärit mehe Mazda sõitis veidi enne kella kaheksat kraavi Roosna-Alliku lähedal . Kella üheksa paiku libises samalt teelt välja Ford Sierra , milles sõitnud kaks <arv>-aastast hääletajat vajasid arstiabi . Järvamaa haigla kiirabiosakonna valvevelskri sõnul tehti ühele neidudest kaelalahas , ka teise neiu kael oli saanud kergelt põrutada . Mõlemad lubati pärast abiandmist koju . Reede õhtul edastatud teadete põhjal võis jääda mulje , et mõned teelt välja sõitnud autod olid ka süttinud . Järvamaa tuletõrjujate sõnul ei vajanud kustutamist ükski , küll tuli neil oma tehnikaga autosid teele tirida . “ Autotulede valgel nägin kraavi sõitnud autodel justkui põlemisjälgi , ” ütles juhuslikult Tallinna-Tartu maanteel õnnetuspaikadest mööda sõitnud kaitsejõudude peastaabi pressiesindaja Andres Reimer . “ Võimalik , et tuletõrjeautode nägemine viis mõtted põlemisele . ” UUDISTETOIMETUS Eesti Televisioon näitas laupäevaõhtuses Aktuaalses kaameras üksikuid katkeid mustal turul ringlevast andmebaasist , mis usaldusväärsetel andmetel on koostatud kriminaalpolitsei tellimusel . Andmebaasi on koondatud nii riiklike struktuuride kui äriettevõtete salajane info , mille kontrollimatu levik on otseselt ohtlik riigi julgeolekule , kuna sisaldab infot näiteks kaitsejõudude peastaabi töötajate , autode jms kohta . Infoskandaal seoses riigi andmebaaside kättesaadavusega puudutab terviklikult nii riigi kui tuhandete inimeste julgeolekut . Kuigi baasis olev info on lünklik , võib sellest leida andmeid ka Jüri Pihli koduse aadressi või Ants Froshi nimele registreeritud mobiiltelefonide kohta ( koos tegelike kasutajate , so võimalike luurajate nimedega ) . Sõltuvalt erinevatest versioonidest võib mustal turul ringlev baas sisaldada andmeid sadade tuhandete inimeste , neile kuuluvate firmade , kinnisvara , autode , nii statsionaarsete kui mobiiltelefonide , maksuvõlgade , laenude , karistuste jm kohta . Selline informatsioon soodustab otseselt isikute ja nende vara vastast kuritegevust ( vargused , katuse pakkumine , lasteröövid jne ) , aga võib olla ajendiks poliitilisele vägikaikaveole ( väljapressimisele ) . Niisuguse info sattumine mustale turule ei ohusta üksnes rikkaid ja tuntud inimesi , vaid võimaldab kergesti leida ja terroriseerida ka endisi kurjategijaid . Infot võivad levitada baaside koostajad Tõenäoliselt võivad piraatandmebaaside esmaseks levitajaks olla nende baaside koostajad või haldajad , sest eelmainitud info varastamine elektroonilisel teel on osaliselt välistatud . Kuigi osa riigi- ja kommertsstruktuuride andmebaase on väga nõrgalt kaitstud ja ligipääsetavad ka elektroonilisel teel , jääksid sellest kasvõi mingisugused jäljed , mida antud juhul ei ole tuvastatatud või on need asutuse-firma maine säilitamiseks maha vaikitud . Ka televisioonis näidatud andmebaasi integreerituse kõrge aste viitab sellele , et need on terviklikult varastatatud , mitte põranda all kokku klopsitud . Samas ei ole välistatud , et erinevate riigiasutuste ja kommertsstruktuuride infospetsialistide vahel toimub mitteametlik infovahetus . Väidetavasti maksab üks niisugune mitteametlik andmebaas <arv> - <arv> tuhat krooni sõltuvalt selles sisalduvast informatsiooni hulgast . Veel kõrgema hinna eest olevat võimalik saada isegi pidevalt uuendatavat baasi . Paraku on väga raske kindlaks teha , mitu sellist andmebaasi on algallika(te)st liikvele läinute hilisemad koopiad . Üksnes legaalsete struktuuride käes ( majandus- ja ajakirjandusringkonnad , teised infospetsialistid ) olevat <arv>-<arv> koopiat , kokku olla neid umbes kaks korda rohkem . Salajaste infobaaside varguste ja sellega kaasnevate võimalike tagajärgede eest on mitmed meie nimekad infospetsid hoiatanud juba aastaid . Eriti viimastel kuudel hoiatused sagenesid , alustades kaudsetest vihjetest kuni lõpuks otseste faktide avaldamiseni ajakirjanduses . Vaieldamatult on tegu infoskandaaliga , millega võib kaasneda usalduskriis lekkiva infoga seotud riigi- ja kommertsstruktuuride vastu . URMAS KLAAS Oktoobri alguses edasi lükatud läbirääkimised Tartu Ülikooli kliinikumi edaspidise staatuse üle jätkuvad täna . Lisaks kliinikumi juhatusele ja ülikooli rektoraadile osalevad läbirääkimistel ka sotsiaalminister Toomas Vilosius ning haridusminister Jaak Aaviksoo . Rektor Peeter Tulviste sõnul ei ole ülikool endiselt valmis võtma kliinikumi oma alluvusse , kuid ei loobu ka omanikurollist kliinikumi suhtes . Arstiteaduskonna dekaan Ants Peetsalu leiab , et kliinikum võiks säilitada riigihaigla positsiooni sotsiaalministeeriumi alluvuses , kusjuures ülikooliga oleks kliinikum seotud lepingute kaudu . Kliinikumi juhatuse liige , arstiteaduskonna dekaan Ants Peetsalu rõhutas eile “ Postimehele ” , et ülikooli kliinikum ei tohiks väljuda ühtsest tervishoiusüsteemist . “ Tal peab olema mingi seos , kas otsene või kaudne , sotsiaalministeeriumiga , täielikku väljumist ja minekut haridusministeeriumi alluvusse ei saa pidada päris õigeks , ” arutles Peetsalu kliinikumi edasise alluvuse üle . “ Meie tingimusteks on finantside omamine ja nende ainult sihipärane kasutamine raviteenuste ja diagnostika jaoks , vara ainult sihipärane kasutamine ning me peame saama enda seast valida pädeva juhi või juhtkonna , mitte keegi ei tohi seda meile vägisi peale panna , ” tutvustas Peetsalu kliinikumi eeldusi korrapäraseks tööks . “ Ülikooli sisse minnes tuleb teha seadustes palju muudatusi , kuid lihtsam on saada need garantiid riigihaigla funktsioonis , ” selgitas Peetsalu . Ja lisas , et sellisel juhul oleks kliinik riigihaiglana üks tervik , mida ei tohi lõhkuda . “ Ja siis on võimalik meie põhitingimusi väga korrektselt tagada . Tuleb leida tee , et meie raha ei väheneks ja patsiendid oleksid adekvaatselt ja optimaalselt ravitud , ” rääkis ta . Ants Peetsalu resümeeris , et vaatamata kõigele tuleb edasi töötada ja üks tõenäoline variant on see , “ et me töötame edasi riigihaiglana ja kindlates lepingulistes suhetes ülikooliga ” . Ka Raul Talvik , anestesioloogiakliiniku juhataja ja kliinikumi juhatuse aseesimees , rääkis , et kliinikum peab säilima riigihaiglana , sest see on praegu kõige soodsam variant , arvestades Eesti seadusi ja võimalusi . “ Nii on meie organisatsioon efektiivsem , samuti raha teenimine ja kulutamine , et vältida raiskamist . Siis ei ole juhuslikke kadusid , kogu raha ringleks kinnises süsteemis , ” rääkis ta . Ülikooli rektor Peeter Tulviste vastas eile “ Postimehe ” küsimusele , kas ülikool on valmis endaga kliinikumi liitma , eitavalt . “ Põhjus on selles , et Eesti seadusandlus areneb nii kiiresti , et seadused , mille järgi võiks ühinemine toimuda , ei ole omavahel päris kooskõlas . Teiste sõnadega eeldab liitumine selliseid seadusandlikke käike , mida ei ole tehtud , ” põhjendas Tulviste . Kui kiiresti võiksid asjad muutuda , küsis “ postimees ” . “ Tookord nõudsid arstiteaduskonna nõukogu ja kliinikumi juhatus teatud juriidilisi garantiisid , mida neil praegu ei ole . Kui homme sõnastatakse selgelt need garantiid , mida loodetakse , ja kuulatakse ära ministrid , siis edasine töö peaks olema panna garantiid kirja , ” selgitas professor Tulviste . Seejärel peab tema sõnul vaatama , kas need garantiid on kõikidele pooltele vastuvõetavad . “ Ja mis põhiline , kas seadused neid lubavad , sest tookord polnud asi selles , nagu ülikool polnuks nõus lubama teatud garantiisid , vaid seadus ei lubanud neid , ” rääkis Tulviste ja lisas , et tuleb vaadata , millised soovid mahuvad seaduse raamidesse ja millised mitte . Kommenteerides Ants Peetsalu ja Raul Talviku ettepanekuid , ütles Tulviste , et võimatu on kliinikumi säilimine riigihaiglana lepingusuhetes ülikooliga . “ Nii palju kui ma tean , kuidas kujutab sotsiaalministeerium ja Eesti riik ette eesti meditsiini tulevikku , siis ei ole seal riigihaigla jaoks ruumi , ” rääkis ta . Tulviste sõnul leiab ülikool , et kliinikumi on peaaegu <arv> aasta jooksul kogutud märkimisväärne nii vaimne kui ka aineline kapital . “ Ja need peavad olema väga kaalukad põhjused , et ülikool võtaks kliinikumi osas kaalumisele mingi teistsuguse suhte kui omanikusuhte , ” resümeeris rektor . TAMBET KAUGEMA Eesti Rahvusmeeskoori ( RAM ) kontsertturnee Ameerika Ühendriikides kulgeb edukalt , kinnitavad ajalehes “ Los Angeles Times ” ilmunud kaks muusikaarvustust . Rahvusmeeskoor annab mitmenädalase turnee vältel Los Angeleses kokku kaheksa kontserti . Üheskoos Esa-Pekka Saloneni juhitava Los Angelese Filharmooniaorkestriga esitati Sibeliuse sümfooniat “ Kullervo ” . Eri Klasi juhatusel esitasid sama orkester ja RAM läinud nädalavahetusel Shostakovitshi sümfooniat , samuti mitme eesti helilooja teoseid . “ Los Angeles Times'i ” kriitik Mark Swed nimetas RAMi esinemist selle programmi eredaimaks osaks . Eesti heliloojate ( Rudolf Tobias , Tuudur Vettik , Eduard Tubin , Mihkel Lüdig , Villem Kapp ) seast , kelle teosed tulid Los Angeleses esitamisele , on Läänes tuntud vaid Eduard Tubin , kuid Swedi sõnul sobib nende kõigi muusika suurepäraselt tänapäeva . Kriitiku hinnangul juhatas maestro Eri Klas kogu kontserti vankumatu kindlusega . Klas on dirigent , kes väärtustab muusika üksikasjalikku , ehedat ja täpset esitust , väidab Mark Swed . Ainus , mis ta arvustuses sarjata saab , on Shostakovitshi muusika poliitiline alatoon . Nädal tagasi Sibeliuse “ Kullervot ” arvustades hindas kriitik Timothy Mangan RAMi esinemist samuti kordaläinuks , nimetades seda “ tõeliselt mehelikuks ” . Lisaks Los Angelesele esineb RAM a cappella kontsertidega veel San Franciscos , Portlandis ja Fresnos . Esitatakse eesti heliloojate ( Tormis , Kapp , Sisask jt. ) loomingut ja need kontserdid on peamiselt mõeldud väliseestlastele , on Eesti Kontserdist öeldud “ Postimehele ” . RAM naaseb Ameerika-turneelt <arv>. novembril . TOOMAS MATTSON Tartu linnavolikogu neli reformierakondlasest liiget eesotsas Neinar Seliga esitasid vabariigi valimiskomisjonile protesti , nõudes Tartu linnavolikogu esimese istungi õigustühiseks tunnistamist ja kordusistungi läbiviimist . Valimiskomisjon asub asja arutama homme . Protestijate väitel rikuti volikogu istungi läbiviimise ja volikogu esimehe valimise korda . Tartus peatati kõigepealt linnapea Väino Kulli linnavolikogu liikme volitused , siis vabastati ta linnapea ametist ja taastati seejärel volikogu liikme volitused . Siis valiti Kull volikogu esimeheks . Reformierakondlased leiavad , et seni linnapea ametit pidanud Väino Kull ei oleks tohtinud volikogu esimehe valimisel kandideerida , sest ta ei saanud seaduse järgi olla kandideerimise hetkel volikogu liige . Vabariigi valimiskomisjoni sekretariaadi juhataja Alo Heinsalu on “ Postimehele ” selgitanud , et volikogu esimees peab olema volikogu liige . Seetõttu saab volikogu esimesel istungil volikogu esimeheks kandideerida isik , kes sellel ajal on volikogu liige . “ Näiteks ametis olev linnapea ei ole volikogu esimehe valimise ajal volikogu liige , sest tema kui volikogu liikme volitused on vastavalt seadusele peatunud , ” sõnas Heinsalu . Avaldajad kinnitavad ka , et Väino Kulli avaldust enda linnapea ametist vabastamise kohta ei oleks tohtinud läbi vaadata enne linnavolikogu esimehe valimisi , sest linnapea ametist vabastamiseks on vaja vastu võtta volikogu otsus , millele vastavalt kohaliku omavalitsuse korralduse seadusele peab alla kirjutama volikogu esimees või tema asendaja . Kuni volikogu esimehe valimiseni aga allkirjaõiguslik isik puudub . Alo Heinsalu on “ Postimehele ” öelnud , et sekretariaadi arusaama kohaselt ei saaks praegu kehtivate seaduste järgi enne valimisi ametis olnud linnapead ja vallavanemad kandideerida uude volikokku valimise järel kohe volikogu esimeheks . Vastavalt kohaliku omavalitsuse valimise seadusele kutsub valla või linna valimiskomisjoni esimees valitud volikogu kokku ning juhatab selle esimest istungit kuni volikogu esimehe valimiseni . “ Seega selleks , et volikogu töö üldse käivituks , on vaja kõigepealt valida volikogu esimees . Alles seejärel saab volikogu hakata arutama muid küsimusi . Seega ei saa volikogu arutada enne volikogu esimehe valimist näiteks linnavalitsuse lahkumispalvet , ” leiab Alo Heinsalu . Küsimusele , kas see kord laieneb ka linnapea lahkumispalvele , vastas Heinsalu jaatavalt . Erinevad seisukohad Tartu valimiskomisjoni esimees Ants Paabut , kes volikogu avaistungit juhatas , kinnitas , et tema arvates on siiski toimitud seaduse kohaselt , ja viitas Tartu ülikooli avaliku õiguse instituudi professorite Raul Naritsa ja Kalle Meruski arvamusele , mille nad andsid Tartu valimiskomisjonile üks päev enne volikogu esimest istungit . Professorite arvamuse kohaselt tuleks uue volikogu esimesel istungil enne volikogu esimehe valimist otsustada valimiskomisjoni esitatud asendusliikmete volituste jõustamine . Samuti tuleks otsustada ka volikokku valitud linnapea ja linnavalitsuse liikmete ametist vabastamine , kui nad taotlevad seda seoses osalemisega volikogu tegevuses selle liikmena , või nende volituste peatamine seoses endiste ülesannete jätkamisega . Professorid nendivad oma kirjalikus arvamuses , et kui eespool nimetatud isikud on seoses volikokku asumisega ametist vabastatud , taastuvad ka nende volitused volikogu liikmena ning järelikult tuleb lahendada vastavate asendusliikmete volituste lõpetamise küsimus . Vabariigi valimiskomisjonist kinnitati , et protest , millele on alla kirjutanud linnavolinikud Neinar Seli , Hannes Astok , Margus Hanson ja Toivo Kabanen , vaadatakse läbi homme . ENNO TAMMER Tallinna poliitiline võim selgib : Reformierakond ning valimisliit Paremerakonnad ja Mõõdukad kavatsevad moodustada vähemusvalitsuse , kus Reformierakond saab lisaks linnapea kohale kaks abilinnapea kohta ning kolm abilinnapea kohta lähevad Paremerakondale ja Mõõdukatele . Reformierakonna juhatuse liige , võimuläbirääkija Tallinnas Rein Voog kinnitas eile “ Postimehele ” , et täna kirjutavad Reformierakond ning valimisliit Paremerakonnad ja Mõõdukad alla ametlikule koalitsioonilepingule Tallinna valitsemiseks . Voog möönis , et sisuliselt on poliitilise linnavalitsuse ametikohad jaotatud , kuid keeldus nimetamast abilinnapeakandidaatide nimesid . <arv>-liikmelises Tallinna linnavolikogus <arv> kohta saanud Reformierakond saab lisaks linnapea kohale kaks abilinnapea kohta ning kolmest erakonnast - Isamaaliit , Mõõdukad ja Parempoolsed - koosnev , volikogus <arv> kohaga esindatud valimisliit Paremerakonnad ja Mõõdukad saab kolm abilinnapea kohta . Vähemusvalitsuse moodustamise tee valinud Reformierakonna ning “ Paremerakondade ja Mõõdukate ” linnavalitsuses oleks üks abilinnapea ametikoht ühendatud ühe linnaosavanema kohaga . “ Postimehe ” andmeil peaks see olema Haabersti linnaosavanem , kelleks pakutakse Isamaliidu liiget erakonna finantsdirektorit Heiki Kivimaad . Mõõdukate abilinnapeakandidaat “ Postimehe ” andmeil on senine kodakondsus- ja migratsiooniameti töötaja , endine Riigikogu liige Ülo Laanoja ning Parempoolsete abilinnapeakandidaat erakonna peasekretär Tõnu Kõiv . “ Postimehe ” andmeil ei olnud veel eile õhtul lõplikult selge , kes on Reformierakonna abilinnapeakandidaadid . Üks võimalus on , et linnapeaks valitud Priit Vilbale läheb appi panganduse-rahanduse asjatundja , Riigikogu liige Rein Voog . “ Postimehe ” andmeil kardavad Reformierakonna tipud , et kui Voog lahkub Riigikogust , jääb nende esindatus parlamendis nõrgemaks . “ Postimehe ” andmeil arutas Voogi võimalikku lahkumist Riigikogust eile hilisõhtul Reformierakonna fraktsioon ning just sel arutelul pidi selguma , kas fraktsioon nõustub Voogi lahkumisega . Ühe Reformierakonna kandidaadina Tallinna abilinnapea kohale on kaalutud ka endise Valga linnapea Meelis Atoneni kandidatuuri . Viis abilinnapead peab ametisse kinnitama linna volikogu , linnasekretäri paneb oma käskkirjaga ametisse linnapea . Kas linnapea Vilba saab linnapeaks ? Neljapäeval , <arv>. novembril toimuvale Tallinna volikogu istungile kavatsevad vähemusvalitsuse tee valinud Reformierakond ning Paremerakonnad ja Mõõdukad Voogi sõnul esitada abilinnapeade kandidatuurid kinnitamiseks koos , mitte ükshaaval . Vastavalt Tallinna põhimäärusele saab <arv>. oktoobril linnapeaks valitud Vilba sisuliselt tööle hakata alles siis , kui pool linnavalitsuse koosseisust on määratud . Mitmed tipp-poliitikud on eravestlustes väitnud , et Keskerakonna liidril Edgar Savisaarel on kava Vilbat ametisse mitte lasta , mis tähendab , et keskerakondlased ei anna hääli abilinnapeade kinnitamiseks . <arv>. oktoobril sai Vilba linnapeaks just tänu keskerakondlaste häältele . “ Kui nii , siis nii , ” jäi Voog eile rahulikuks . Kuid see tähendab endiselt seisu , et Vilba ei saa linnapeana töölegi hakata , ärgitas “ postimees ” . “ Tähendab . Eks siis vaatame edasi , kas tuleb personaaliat muuta või hakkame proovima abilinnapäid ükshaaval kinnitada , ” reageeris Voog . Reformierakonna juhatuse liige Voog ei välistanud , et poliitilise linnavalitsuse moodustanud Reformierakond ning Paremerakonnad ja Mõõdukad võivad anda mõne linnaosa vanema koha teistele poliitilistele jõududele . Erinevail hinnanguil ei ole poliitilise linnavalitsuse moodustajad vastu , kui Nõmme linnaosavanemana jätkaks senine vanem koonderakondlikku valimisliitu Tallinn kuulunud Kalju Lepik ning Lasnamäe linnaosavanema ametikoha saaks venekeelne erakond Ühendatud Rahvapartei . ALO LÕHMUS Isamaaliit suhtub ärevusega Eesti-Vene piirileppe võimaliku sõlmimise ümber puhkenud segadusse ning soovib leppetingimustes selgust saada <arv>. novembril kogunevas erakondade ümarlauas , otsustas Isamaaliidu laupäevane volikogu . Isamaaliidu volikogu rõhutas laupäeval , et Tartu rahuga fikseeritud õigusliku järjepidevuse põhimõte ja Eesti saamine Euroopa Liidu liikmeks ei välista teineteist . Erakondade ümarlaua kutsus Isamaaliit kokku ennetamaks poliitilist kriisi , mis Isamaaliidu väitel puhkeks siis , kui “ Venemaale tehakse tarbetuid järeleandmisi , kasutades kattevarjuna piirikokkuleppe saavutamist ükskõik mis hinnaga ” , teatas Isamaaliidu pressitalituse juhataja Andres Herkel . Isamaaliidu esimehe Toivo Jürgensoni sõnul on ümarlaud erakonnale vahendiks saada piiriläbirääkimiste kohta adekvaatset informatsiooni . “ Meis on tekitanud ärevust see hämamine nn ekspertkomisjoni ümber . Selle kohta on tulnud väga vastuolulist informatsiooni ja fakt on see , et võimalikku piirilepingu sõlmimist on vähemalt Vene pool hakanud siduma venekeelse elanikkonna olukorraga Eestis . Seda me loeme otseseks vahelesegamiseks , ” ütles Jürgenson . “ Tahaks selle kohta kuulda selgitusi erakondade ümarlauas , sest kahetsusväärsel kombel valitsuskoalitsioon opositsioonierakondade esindajatega enne lepingu sõlmimist neis küsimustes kontakte ei pidanud . ” Isamaaliidu esimees selgitas , et Tartu rahu piirileppest väljajäämisega nõustumiseks või mittenõustumiseks peab erakond saama tutvuda konkreetsete punktide ja asjaoludega , milles üritatakse Eesti ja Vene vahel kokku leppida . “ Selge on see , et vähemalt Vene poole senine käitumine on näidanud , et ei soovita sõlmida lepet ja suhelda riigiga , millele pandi alus <arv>. aastal . Sellest hoidumiseks otsitakse kõikvõimalikke ettekäändeid , ” rääkis Jürgenson . “ Meie seisukoht on , et lepingu Eesti osapool peab olema selgelt fikseeritud riigina , mis kuulutati välja <arv>. aastal ja mille aluseks on põhiseaduse järgi muu hulgas ka Tartu rahulepingus fikseeritud tingimused . Teatavasti Tartu rahulepinguga loobus Vene riik igavesest ajast igavesti pretensioonidest Eesti aladele , ” teatas Isamaaliidu esimees . Isamaaliit pole Keskerakonnaga nõus Isamaaliidu laupäevane volikoguistung otsustas ka , et ei toeta Keskerakonna esitatud seaduseelnõu valimisliitude keelustamiseks . Isamaaliidu pressitalituse juhataja Andres Herkeli sõnul toetab Isamaaliit küll poliitilise maastiku selginemist ja ühiskonna erakonnastumist , kuid ei toeta ebademokraatlikke meetodeid nende eesmärkide saavutamiseks . “ Vabadus ühineda erakondadesse ei tohi muutuda ühinemiskohustuseks . Keskerakonna ettepanek keelata valimisliitude ja üksikkandidaatide esinemine valimistel kannab nõukoguliku elukorralduse pitserit ja on sellisena vastuvõetamatu , ” teatas Herkel . Isamaaliidu esimehe Toivo Jürgensoni sõnul hindas volikogu laupäeval Isamaaliidu esinemist kohalikel valimistel rahuldavaks , valimistele järgnenud läbirääkimiste tulemusi aga heaks . Isamaaliidu statistika kohaselt on <arv>% omavalitsustest Isamaaliidul volikogu esimehe , linnapea vms võtmekoht . URMAS KALDMAA Pärnu linnakohus lõpetas <arv>. novembri määrusega ligemale kolm ja pool aastat kestnud riigiettevõtte Pärnu Piimatoodete Kombinaat pankroti ja vabastas pankrotihalduri Jüri Reinsoni tema kohustest . Ühtlasi mõistis kohus pankrotistunud RE Pärnu Piimatoodete Kombinaadi ostnud Ungari firmalt Cimex kohtukulude , viiviste ja võlgade katteks välja <arv>,<arv> miljonit krooni . Üldse on see Pärnu linnakohtu kolmas katse piimakombinaadi pankrot lõpetada . Kahel esimesel korral on Tallinna ringkonnakohus Pärnu linnakohtu otsuse tühistanud . Pankrotimenetlust alustati <arv>. märtsil <arv>. aastal Kalevipoja kolhoosi avalduse põhjal . Samal aastal ostis pankrotistunud Pärnu piimatoodete kombinaadi koos võlgadega Ungaris registreeritud firma Cimex KFT . Loodi vana nimetusega , kuid juriidilises mõttes uus firma , AS Pärnu Piimatoodete Kombinaat , mille <arv>% aktsiate omanikuks sai Cimex . Pärnu linnakohus lõpetas <arv>. aasta <arv>. veebruaril pankroti ja sama aasta <arv>. aprillil see otsus tühistati . Uus katse pankrotti lõpetada tehti <arv>. juulil . Ka seekord kaevati otsus edasi ringkonnakohtusse ja <arv>. novembril tphistas Tallinna ringkonnakohus teist korda Pärnu linnakohtu otsuse . Mõlemal juhul lähtus ringkonnakohus sellest , et kõik võlausaldajad ei olnud oma võlga tagasi saanud . Kaks aastat pärast Tallinna ringkonnakohtu viimast otsust andis Pärnu linnakohus välja määruse , millega üritatakse kolmandat korda Pärnu piimatoodete kombinaadi pankrotti lõpetada . Vastavalt seadusele võib <arv> päeva jooksul määruse peale esitada erikaebuse Tallinna ringkonnakohtusse . Seega ei ole sugugi kindel , et Pärnu linnakohtu <arv>. novembri määrus lõpetab pikale veninud RE Pärnu Piimatoodete Kombinaadi pankroti . Cimex võlgneb viiviste ja võlgadena Pärnu-Jaagupi piimaühistule umbes <arv> miljonit ja Vigala piimaühistule umbes <arv>,<arv> miljonit krooni . Kohus mõistis need summad Cimexilt välja ja võlgnik ise tunnistab oma võlgu , kuid võlausaldajatel on see raha kätte saamata . Pärnu-Jaagupi ja Vigala piimaühistu huve kohtus esindanud vandeadvokaat Ahti Kõo ütles “ Postimehele ” , et esialgu ei ole veel otsustatud , kas Pärnu linnakohtu määruse peale kaevatakse edasi või mitte . “ Me näeme reaalset võimalust , kuidas raha kätte saada , kuid enne lõpliku otsuse tegemist tuleb piimatootjatega nõu pidada , ” sõnas Kõo . TIIU RITARI EELK Põlva Püha Neitsi Maarja kogudus on kohtusse kaevanud Põlva linnavalitsuse selle eest , et <arv>. aastal eraldas tollane alevivalitsus Põlva kogudusele kuulunud maast <arv> m<arv> ühingule Perering . <arv>. aasta <arv>. jaanuaril tegi tollane Põlva alevi volikogu otsuse eraldada ühingule Perering <arv>-ruutmeetrine krunt Põlvas Pärna <arv>. Mõni aeg hiljem taotles Pereringi eestvedaja Georg Lillemäe esialgsele krundile maad juurde , põhjendades seda sellega , et <arv> ruutmeetrile ei mahu Pereringile projekteeritav hoone ära . <arv>. märtsil suurendati alevi volikogu otsuse Pereringi krunti <arv> m<arv> võrra . Endine õpetaja eraldas endale maa Volikogul ja ka alevivalitsusel ei tekkinud Pereringile Põlva luteri koguduse maadest krunti mõõtes erilisi kahtlusi , sest pereringi eestvedaja ja Pereringile maataotleja Georg Lillemäe oli sel ajal ka Põlva luteri koguduse õpetaja . Kuid sama aasta kevadel lahkus Georg Lillemäe luteri kirikust , praegu seisab Lillemäe omaloodud usuühingu evangeelne Uue Elu Kogudus eesotsas . Õpetaja Üllar Kask , kes asus Põlva kogudust teenima pärast Georg Lillemäe lahkumist , tõdeb , et tegelikult ärastas-varastas Lillemäe luteri koguduse maa , kuna kogudus ei ole kunagi Lillemäele ja tema Pereringile koguduse maad lubanud . Ka koguduse juhatus ei ole oma nõusolekut maaeralduseks andnud . <arv>. novembril tuleb asi arutusele Tartu ringkonnakohtus , kus hakatakse arutama Põlva koguduselt laekunud hagiavalduse tähtaja võimalikku ennistamist , sest Põlva maakohus leidis , et avalduse esitamise tähtaeg on aegunud . Võru praost Andres Mäevere on seisukohal , et kirikule kuuluv maa on koguduse varandus ja selle varanduse eest vastutab kogudus . Kui koguduselt maa ärastatakse , on kogudus lausa kohustatud omapoolseid samme astuma , et oma vara kaitsta , selgitab Mäevere . Põlva koguduse juhatuse esimees Tõnu Maask , kes on ka Võru praostkonna nõukogu liige , informeeris praostkonna nõukogu sellest , et Georg Lillemäe , kes on kirikult ärastatud maatükile ehitanud oma usulahu kiriku , on pöördunud tänaval tema kui juhatuse esimehe poole ja tundnud huvi , kas juhatuse esimees ei saaks kohtuasja peatada . Georg Lillemäe on ehitanud kirikult ärastatud maale vastavalt maaeralduse taotlusele haldushoone koos juurdekuuluva korteriga . Seda haldushoonet tutvustab Georg Lillemäe ise Peetri kirikuna , Põlva rahvas tunneb ehitust Lillemäe kirikuna . Põlva maakorraldaja Tiivi Parts meenutab Lillemäele maa eraldamise aega ja ütleb , et maaeralduse üle otsustajatest ei osanud keegi tollal vahet teha Pereringi ja luteri kiriku vahel . Koguduse juhatuse esimees Tõnu Maask on pahane EELK konsistooriumile , miks seal ei võeta vastu avalikku otsust Lillemäe õpetuse ja tegevuse suhtes . Miks ei öelda avalikult välja , et Lillemäe usk on lahkusk , imestab Tõnu Maask , kelle arvates tavalised koguduseliikmed ja ka põlvalased tervikuna ei saa enam aru , mis toimub ning kes on kes . <arv>. aastal oli Võru praost Villu Jürjo , kes praegu Tartus Maarja kirikut taastab . Villu Jürjo on “ Postimehele ” tunnistanud , et Georg Lillemäe luteri kirikust lahkumise üks põhjusi oli ka seesama Perering : Lillemäel tekkis kiriku juurde mitmeid organisatsioone oma pangaarvetega ning oli raske aru saada , mis raha kus pangaarvel seisab ja kust kuhu liigub . MALLE TOOMISTE Viljandimaal elav <arv>-aastane Koit Karja peab minema aastaks vanglasse , et kanda ringkonnakohtus määratud karistust paar aastat tagasi tema sõbra Tõnu elu maksnud autoavarii pärast . Koidu naine ahastab , sest mees kannatab juhtunu ja hukkunu omaste ignoreeriva suhtumise pärast niigi . <arv> tundi pärast autoõnnetust operatsioonilaual surnud <arv>-aastase Tõnu lesk ja Tõnu isa on rahul , et maakohtus Koidule määratud tingimisi karistus ringkonnakohtus karmimaks muudeti . Pidasid pidu Koit ja Tõnu tundsid teineteist juba kümme aastat ja elasid ühes trepikojas . Koit ütles ka kohtus , et Tõnu oli tema sõber . Ühel suvisel kolmapäevaõhtul vaatasid Koidu ja Tõnu naine viimase kodus koos lastega televiisorist Rosa-seriaali . Mehed istusid samal ajal linnas baaris ja läksid pärast baari sulgemist ilmselt veel joodavat otsima . Pool tundi pärast südaööd kihutas punane Moskvitsh teelt välja . T-kujulisele ristmikule suubuv tee ehmatas juhi ( ilmselt ) äkki pidurdama , sest pärast mõõdeti kruusasel külavaheteel kaheksa meetrit pidurdusjälge . Turvavööta kõrvalistmel istunud Tõnu paiskus peaga esiaknasse , nii et klaas purunes . Koit sai kergemalt vigastada . Kohus leidis , et raskesti vigastatud kannatanule abi andmata põgenes Koit sündmuskohalt ega teatanud juhtunust politseile . Õnnetust paar päeva hiljem autoinspektsioonis seletades väitis Koit , et tema mäletab toimunut alles hetkest , kui ta püüdis tulutult ühe ettevõtte territooriumile pääseda , tõenäoliselt sooviga abi otsida , nagu ta ise oletas . Siis läks ta jalgsi linna , võttis takso ja umbes tunnise otsimise järel leidis üles koha , kus auto enne peateed põllule oli prantsatanud . Teel oli Koit taksojuhile rääkinud , et ta pani pidu ja tegi avarii . Sündmuspaigale jõudes nägid Koit ja taksojuht purunenud esiklaasiga autot põllul . Autos kedagi ei olnud . “ Kuna avarii tundus kerge olevat , arvasin Tõnu olevat koju läinud , ” ütles Koit kohtus . Koit laskis oma auto traktoriga teele tõmmata ja sõitis oma töö juurde garaazhi . Seal olevat ta enda tunnistusel märganud kõrvalistmel vereplekke . Koit jäi ööbima töö juurde . Hommikul laskis ta vahetada auto esiklaasi . Avariist ei teatanud Koit politseile sellepärast , et “ autol erilisi vigastusi ei olnud ja endal samuti ” , nagu ta kohtus selgitas . Tõnu vigastustest sai Koit teada alles järgmisel hommikul Tõnu vennalt . Koit on liikluspolitseile avariist teatamata jätmist põhjendanud ka oma shokiga . Ajupõrutusega mees komberdas koju Pärast südaööd nägid pimeduses avarii teinud Moskvitshi kaks kohalikku napsiaurus meest . Autos üksi istunud Tõnu oli palunud end koju viia . Mehed pidanud mõistlikumaks kiirabi kutsuda , kuid õnnetuseks ei leidnud napi teate peale välja sõitnud kiirabi sündmuskohta üles . Selleks ajaks , kui Koit naasis , oli Tõnu juba läinud oma neli tundi kestnud teekonnale . Tal oli minna kuus ja pool kilomeetrit . Tõnu naine avas varahommikul poole nelja paiku ukse ja nägi enda ees üleni verist meest . Tõnu ei osanud öelda , mis temaga juhtunud oli , ja tundis muret , ega ta pimedaks jää . Nagu arstid hiljem tuvastasid , oli tal üks silm koopast välja valgunud ning ajupõrutus . Enne kiirabi tulekut oli naine veel küsinud luba võtta randmelt mehe verine käekell , et see puhtaks pesta . “ Võta ära jaa , ega ma tagasi enam nagunii ei tule , ” meenutab lesk oma mehe viimaseid sõnu kodust lahkudes . Viljandi arstid olid Tõnu silmast klaasikilde välja korjanud ning märkinud saatedokumentidesse , et Tõnu trauma põhjus on teadmata . Viljandi arstid saatsid Tõnu Tallinna silmaoperatsioonile , mis algas keskpäeval . Õhtul pool kuus Tõnu suri . Surma põhjustas ajuturse . Kohtumeditsiinieksperdi arvamusel oli Tõnu surma põhjuseks peaaju põrutus verevalumiga pikliku aju piirkonnas . Muude vigastustena esinesid parema silma kõvakesta läbivad haavad , lõike- ja põrutushaavad näol . Eksperdi hinnangul oli traumajärgne füüsiline pingutus haiguse kulgu raskendavaks asjaoluks . Jalgsi kojuminekut poleks olnud , kui Koit poleks Tõnut abitusse seisundisse jätnud . Õhtul , kui Koidu teadmatuses viibinud naine pahaaimamatult jälle naabrite juurde “ Metsikut Roosi ” vaatama läks , nägi ta Tõnu naist jõuetult voodile vajununa . “ Sinu mees sõitis minu mehe surnuks , ” rabas Tõnu naine ammust perekonnatuttavat . Andestust ei paista Tõnu omaksed ei suuda Tõnu surma Koidule andestada . “ Miks ta pärast ei tundnud huvi , mis Tõnust sai ? ” küsis lesk kohtu kaudu ja meenutas , et pärast Tõnu haiglasse saatmist hommikul kella üheksa paiku helistas ta ise Koidule ja küsis , kas mehed olid õhtul koos olnud . Koit olevat eitanud . Tõnu omaksed piinavad ennast oletusega , et Tõnu elu oleks saanud ehk päästa , kui nad oleksid teadnud arstide tähelepanu juhtida autoavariile . Kuigi tohtrid võinuks ka ise selle peale tulla silmast autoklaasikilde korjates , arvab Tõnu isa . Kohus selgitas , et Koit ei käitunud järgmisel päeval Tõnu suhtes siiski täiesti ükskõikselt . Ta oli viinud Tõnu venna sündmuskohale ja rääkinud , mis juhtus , samas hoiatades , et too edasi ei räägiks . Koit oli pakkunud ka oma autot , et Tõnut Tallinna haiglasse vaatama minna , kuid et operatsioon alles kestis , jättis Tõnu naine pakutud abi hilisemaks kokku leppida . Koit istus oma toas , kui Tõnu matuserong nende maja ees seisis . Koidu naine tahtis küll kauase peretuttavana Tõnu matustele minna , kuid Tõnu vennad ajasid ta kabelist ära . Kohtu kaudu välja nõutud matusekulud toimetas Koidult Tõnu naisele viimase advokaat . “ Ma tahan küsida ainult andestust , ” ütles Koit ringkonnakohtus , kui tal lubati pöörduda kannatanu poole . “ Kui ta ennast süüdi ei tunnista , mida ta siis andeks palub , ” ütles advokaadist loobunud Tõnu naine kohtu poole pöördudes , viidates Koidu advokaadi esitatud õigeksmõistmistaotlusele . Koidu naine ei saa aru , miks Tõnu naine ei taha anda mingitki võimalust leppimiseks , kõndides tänaval mööda nagu võõras . “ Ma ju tunnen oma meest läbi ja lõhki , ta on hell ja osavõtlik ega jätaks kedagi hätta , ” keeldub Koidu naine uskumast , et tema mees tahtlikult ja , veelgi enam , sõbra nii raskes seisundis üksi jättis . Koidu kaasa sõnul ei ole tagantjärele tähtis , kumb roolis oli , sest see oli puhas õnnetus ja samahästi oleks võinud surma saada teine . Nad olid ju varemgi palju kordi koos sõitnud , kord üks , kord teine roolis , rõhub Koidu naine õnnetule juhusele . Tõnu naine tunnistab , et ta on erinevalt maakohtu otsusest hiljutise ringkonnakohtu otsusega veidi hingerahu tagasi saanud . “ Minu ja laste elu on jäädavalt rikutud , ” ei oska naine muuga põhjendada oma leppimatut hoiakut . Kohus on kestnud üle kahe aasta Koidu advokaat ütles , et ta kavatseb ringkonnakohtu otsuse peale edasi kaevata . Maakohus mõistis Koidule poolteist aastat vabadusekaotust tingimisi kaheaastase katseajaga ning võttis talt autojuhtimisõiguse aastaks . Tõnu naine nõudis edasi kaevates vanglakaristust , kasvõi pool aastat , nagu ta ise kohtus selgitas , sest tema arvates ei olevat Koit kahetsenud oma tegu eeluurimise ajal vassides ja keerutades . Ka ei olevat Koit huvi tundnud Tõnu alaealiste laste ja abikaasa käekäigu vastu , kirjutas Tõnu naine apellatsioonkaebuses . Koidu kaitsja nõudis teise astme kohtult Koidu õigeksmõistmist , kuna pole kindlaks tehtud , et üliraske kehavigastuse tekitas just autoavarii , ning turvavöö kinnitamise kohustus lasub sõitjal enesel . ( Liikluseeskirja p.<arv> ütleb , et sõidukis , millel on turvavööd , peab sõitja olema turvavööga nõuetekohaselt kinnitatud . ) Ringkonnakohus toetus samas LE p. <arv> viidatud täpsustusele , mis sätestab juhi üldkohustusena mitte sõidutama sõitjat , kes pole nõuetekohase turvavarustusega kinnitatud ( LE p.<arv> ; <arv> ) . Maakohtus tõendati , et Koit rikkus tervet rida liikluseeskirja punkte , mis kõik koos viiski autoga teelt väljasõitmisele ja saabunud tagajärgedele . Ringkonnakohus pidas õigeks maakohtu järeldust , et Tõnu üliraske kehavigastus , mis põhjustas tema surma , oli põhjuslikus seoses Koidu käitumisega . Ringkonnakohus leidis , et kuna Koit alkoholijoobes olles lisaks sellele rikkus veel mitut liikluseeskirja punkti , mis raske tagajärjena tõi kaasa kannatanu surma , siis ei ole alust karistada tingimisi ning teda tuleb karistada reaalse vabadusekaotusliku karistusega . Ringkonnakohus karistas Koitu kriminaalkoodeksi § <arv> lõike <arv> järgi aastase vabadusekaotusega avavanglas . See seaduseparagrahv lubab sõidukijuhti karistada mootorsõiduki ohutu liiklemise või käitumiseeskirjade rikkumise eest , kui selle rikkumisega põhjustati kannatanu surm või tekitati talle üliraske või raske kehavigastus , vabadusekaotusega kuni viie aastani . MAREK LAANE Bosnia serblaste naispresident sai hakkama mehise teoga . Ühekorraga lasti ametist lahti armee ülemjuhataja ja kogu ta kaaskond . Kaks maailmas enim tuntud Bosnia serblast , kes kohakaasluse alusel on mõlemad ka sõjakurjategijad , on nüüd ametlikult eraisikud . Suvel astus presidendiametist tagasi Radovan Karadzic , üleeile järgnes talle - kuigi mitte vabatahtlikult - Ratko Mladic . Mõlemal juhul toodi põhjusena esile rahvusvahelist survet . See on olnud tõesti tugev . Daytoni lepe ei luba ju sõjakurjategijatel riigiametit pidada . Ja Euroopa ning Ameerika riigijuhid , kes küllap häbenevad oma kunagist võimetust Jugoslaavia probleemipundart ruttu ja efektiivselt lahti harutada , ei taha näha sõjajärgses maailmas vanu tegelasi edasi tegutsemas . Tõenäoliselt ei taha seda Bosnia serblaste president Biljana Plavsicki . Sõja lõppedes tuleb hakata taastama maa majandust , milleks on vältimatu hankida abi välismaalt . Aga kes see ikka tahab abistada riiki , kus võimu juures on mehed , keda otsib taga ÜRO rahvusvaheline sõjakuritegude tribunal ? Nüüd on asjad formaalselt enamvähem korras . Jääb ainult üks küsimus - millal Mladic , Karadzic ja veel <arv> arvatavat sõjakurjategijat tribunali ette astuvad ? Seni on tribunal suutnud tabada ainult seitse tagaotsitavat isikut . Ülejäänud elavad ja töötavad Bosnias . Kõik teavad , kus nad asuvad , kuid miskipärast ei võeta neid kinni . ÜRO politseil ei ole relvi , millega tagada vahistamisi , ning rahukaitsjail , kellel on relvad , pole volitust neid taga ajada . Alles augustis oli paras skandaal , kui üks tagaotsitavaist serblastest tuli ÜRO politseijaoskonda esitama kaebust Bosnia politsei peale , kes tahtnud teda vahistada . ÜRO vabandas hiljem , et polnud meest ära tundnud . Ka rahuvalvajail on probleeme . Neil pole küll õigust sõjakurjategijaid jälitada , kuid nad võivad nad kinni võtta , kui mingil moel otsa komistavad . Häda on aga selles , et <arv> Bosnias veedetud kuu jooksul polevat nad ühtegi sõjakurjategijat näinud ! Neid ongi raske näha , kui keegi ei vaata . Karadzic läheb iga päev mööda serblaste pealinnas Pales olevast ÜRO politseijaoskonnast . Aga vist ei vaata keegi sealt välja . Kas maailm tahab unustada sõda ? Sõda Euroopa südames ? Sõda , mida ei osatud kuidagi lahendada ? REIN KÄRNER Sügavast Vene ajast meelde jäänud ekskursioonid omaaegsele Ida-Preisimaale ei suuda kahtlemata korvata tänasest Kaliningradi oblastist lähtuvat teavet . Sõjaväeosi ja varemeid tihedalt täis pikitud maalapp varjas kiivalt oma tegemisi ja juhukülalise mulje ei pruukinud mingil määral kajastada seal tõeliselt kulgevaid protsesse . Kunagise Königsbergi ilu ja kuulsust võis väisanu vaid aimata , andes samas endale aru , et ajalugu pole võimalik tagasi pöörata . Paraku tundus , et ka edasi mitte , sest aeg paistis seal olevat peatunud . Nüüd jälgime kasvava huviga selle Läänemere-äärse Vene eksklaavi ponnistusi sulada majanduslikult ja kultuuriliselt ümbritseva piirkonnaga . Möödunud nädalal Saksamaal Travemündes Läänemere Akadeemia korraldatud konverentsil osales prominentseid poliitikuid ja teadlasi nii Moskvast ja Kaliningradist kui ka Saksamaalt , Poolast , Leedust , Soomest , Taanist ja Rootsist . Kõne all olid Kaliningradi oblasti olevikust lähtuvad tulevikukavad . Selle aasta alguses õnnestus Kaliningradi võimudel saavutada Venemaa parlamendi nõusolek oblastile erimajandustsooni staatuse andmiseks . Varasemad püüdlused vabamajandustsooni luua põrkasid Venemaa teiste regioonide vastuseisule . Renate Marsch ( dpa ) , kes ajakirjanikuna osales Travemünde konverentsil , annab teada , et Kaliningradi oblasti majandustulevikku püütakse aktiivselt siduda väliskapitali ligimeelitamisega , võimaldades kaupade tollivaba sisseveo . Mõistagi sõltub kõik , nagu varemgi , Moskva heasoovlikkusest ( või vastuseisust ) . Hoolimata ebakindlusest hellitatakse lootust välismaiste investeerijate hulga kiirele kasvule , mis peaks johtuma oblastis kehtestatud nn väärtuskasvu klauslist . Nimelt võib sisseveetud kaupu pärast teatavat töötlemist turustada ülejäänud Venemaa territooriumil <arv> protsenti esialgsest kõrgema hinnaga . Näiteks võiks erimajandustsooni tollivabalt imporditud autoosadest kokku panna agregaadid ja sõlmed ning need siis ligi kolmandiku võrra kallimalt põhjatul Vene turul maha ärida . Just see kalkulatsioon näib peituvat Lõuna-Korea autokontserni KIA plaanide taga . Lõunakorealased plaanivad Kaliningradis käima panna autotehase ning peavad silmas miljardi dollari suurust investeeringut , mis võimaldaks toota <arv> <arv> autot aastas . Kui korealaste taotletud kolmeaastane maksuvabadus Moskvas heakskiitu leiab ja äri käima läheb , võib Kaliningradi oblasti majanduses toimuda pööre . Seni on sealne tööstustoodang näidanud pidevat vähikäiku ja kahanenud <arv>. aastaga võrreldes tervelt <arv> protsenti . Kummati pidid Travemünde konverentsil osalenud asjaliku arutelu asemel tundide kaupa kuulama Venemaa esindajate heietusi NATO idalaienemise ja selle ohtlikkuse teemal . Venemaa Teaduste Akadeemia shefi Oleg Bogomolovi sõnum konverentsile oli : “ Ärge ärritage meid , Venemaa on haige . ”