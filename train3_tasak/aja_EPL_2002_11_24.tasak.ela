kirjak	aja_EPL_2002_11_24.tasak.ela	Holger Berg Tagasihoidlikult on Eesti meediasse lekitatud vihje , et paarkümmend parteitut prominenti kavatsevad hakata koguma toetusallkirju Eesti paremerakondade ühendamiseks . Liitmisideele on jõudnud poolehoidu avaldada ka endine peaminister Mart Laar . Raadio Vaba Euroopa usutletud poliitikateadlased aga peavad uue ja tugeva paremjõu teket väheusutavaks ja Eestile pigem kahjulikuks ideeks . Kuigi siirdeühiskonna staatusest välja rabelevaid riike liidab seaduspära , et poliitilised jõud neis tasapisi konsolideeruvad , hindavad Eesti politoloogid meie parempoolsete erakondade võimalikku ühendamist tulutuks ettevõtmiseks . Tallinna Pedagoogikaülikooli riigiteaduste osakonna juhataja Anu Toots usub , et kui praegused paremparteid ühe mütsi alla koondada , laguneks uus moodustis peagi või häviks valimistel . " Kui panna kolm vaest inimest kokku üheks perekonnaks , siis ei saa me ühte rikast perekonda . Paremerakonnad on nõrgad , nende elektoraat on lagunemas . Kui nad nüüd liituvad , siis suurendab see valijate hämmingut ja peataolekut veelgi . " Uue paremjõu tekkega kaasneks ka hulganisti ideoloogilist segadust . Kui otsustada erakondade orientatsiooni üle programmide põhjal , siis poleks uues liidus kohta sotsiaaldemokraatlikel Mõõdukatel , samas peaksid sinna kuuluma näiteks Rahvuslik Konservatiivne Partei ja Eesti Iseseisvuspartei . Samuti peaks uude paremühendusse Reformierakonna , Isamaaliidu ja Res Publica kõrvale mahtuma ka Keskerakond . Tartu Ülikooli politoloogia osakonna õppejõu Rein Toomla hinnangul võib Keskerakonna paigutada klassikalisel parem-vasak skaalal tsentrist pigem paremal asuvaks parteiks . Sellistel ideoloogilistel põhimõtetel üles ehitatud liit poleks vastuvõetav ei parteidele ega valijale . " Ma ei näe kuidagi võimalust , et Res Publica napilt aasta pärast oma tekkimist läheks tagasi sinna , kust ta mullu välja tuli . Idee kaasata paremjõudude koalitsiooni Keskerakond , on arvatavasti vastumeelt nii Res Publicale kui ka Isamaaliidule , " nendib Toomla . Tõsi , ideoloogilised debatid on nii Eestis kui maailmas taandumas ning üha rohkem otsustab erakonna edu üle selle esindajate imago , esinemisoskus ja reaalpoliitilised tegurid . Rahvusvaheliste ja Sotsiaaluuringute Instituudi direktor Raivo Vettik peab võimalikuks , et mõned parempoolsed erakonnad võivad ühineda vastukaaluks Keskerakonna väidetavale autoritaarsusele . Nõnda sündis pärast <arv>. aasta parlamendivalimisi Kolmikliit . Kas ajalugu kordub , otsustab Vettiku hinnangul Keskerakonna edasine poliitika . " Kui me meenutame kohaliku võimu tugevaid sidumise katseid keskvõimuga ja tähtsate riiklike ametikohtade täitmist parteilisel printsiibil , siis me liigume võimu monopoliseerumise suunas ning selle taga on sageli olnud Keskerakond . Mida enam on sedalaadi tegevust , seda tugevam on tõmme selles suunas , et teised erakonnad võiksid ühineda ja sellele vastanduda . " Samas näitab Kolmikliidu lagunemine , et vastandamisele rajatud kooslused kauaks edu ei saavuta . Uue paremjõu teket ei soosi ka praegune valimisüsteem . See on koostatud põhimõttel , et parlamenti leiaksid tee võimalikult paljud ühiskonnas vähegi arvestatavad jõud . Ehkki leidub arvamusi , et poliitilise maastiku korrastamiseks tuleks valimisüsteemi muuta , kinnitavad politoloogid , et parem- ja vasakleeri teke poleks Eestile kasulik . " Eestis on ühiskonna huvigrupid veel välja kujunemata . Kui tekiks kaheparteisüsteem , muutuks poliitika veelgi bürokraatlikumaks , " prognoosis Vettik . Stabiilsetes ühiskondades , kus poliitilisel kultuuril on olnud võimalik areneda sajandeid , ei põhjusta kaheparteisüsteem riigi arengus ootamatuid võnkeid . Politoloog Rein Toomla märgib , et Eestis kaasneks kahe suure jõu rivaliteediga mustvalge poliitika . " Kui meil on mitu parteid , siis on nad sunnitud otsima omavahel kokkuleppeid . Ja kokkulepped on meie ühiskonnas kasulikumad , kui pidev ja pinges vastasseis , " sõnab Toomla . Politoloogide hinnangul võiks parempoolne ideoloogia olla Eestis selgepiirilisemalt esindatud . Aga nagu resümeerib politoloog Anu Toots , puuduvad Eestis praegu poliitilised jõud , kes oleksid selleks võimelised . Sten A. Hankewitz , Vilnius USA president George Walker Bush tervitas Vilniuse raekoja platsil teda kuulama tulnud rahvast ning kinnitas , et tulevikus ei pea Baltimaad agressioonile üksi vastu hakkama . " Pikk hirmu , ebakindluse ja üksinduse öö on läbi . Te liitute tugeva ja kasvava NATO perekonnaga . See liit on loodud tugevale kaitsetahtele , ja igaüks , kes valib oma vaenlaseks Leedu , on samuti teinud oma vaenlaseks Ameerika Ühendriigid , " ütles Bush . " Agressiooni kartuses ei pea Leedu , Läti ja Eesti rahvas mitte kunagi enam sellele üksi vastu astuma . " Pärast seda lauset hakkas presidenti kuulama tulnud rahvas skandeerima " thank you " ehk inglise keeles " aitäh " , see tõi Bushi näole naeratuse ning ta kostis " pole tänu väärt " . " Me vajame teid NATO alliansis . Te annate oma panuse julgeolekule . Me peame olema valmis astuma vastu ohule . Teie olete vaprad , et koos seda teha . " " Balti riikide rahvad on näidanud maailma , et teil on see omadus . / ... / Te olete ära teeninud minu austuse , minu riigi austuse ja kõigi rahvaste austuse . " Sten A. Hankewitz , Vilnius Foto : The Associated Press Koos USA presidendi George Bushiga olid laupäeval Vilniuse raekoja platsil rahvast tervitamas ka mitmed teised tuntud ametiisikud USAst ja mujalt . Lisaks korraldati presidenti ootavale rahvamassile varahommikune rock-kontsert . Bushi saatjaskonna hulka kuulusid näiteks USA välisminister Colin Powell ja julgeolekunõunik Condoleezza Rice . Nemad koos hulga Eesti , Läti , Leedu ja teiste USA ametnikega seisid eraldi tribüünil ning sõna ei võtnud , vaid lehvitasid rahvale . Ametnike seas võis näha liikumas ka Leedu ekspresidenti Vytautas Landsbergist , praegust peaministrit ja ekspresidenti Algirdas Brazauskast , Eesti kaitseministrit Sven Mikserit ja presidendi kantselei direktorit Tarmo Mändi . Raekoja plats oli piiratud taraga , mida omakorda piirasid barrikaadid , et rahvas , keda polnud kutsutud presidendile lähemale kui umbes <arv> meetrit ei pääseks . Presidendile lähemale pääsesid ajakirjanikud , Eesti ja Baltimaade ametiisikud ning mõnisada noort inimest kolme riigi NATO toetajate seast . Raekoja platsi ümbritsevate majade katustel , ka raekoja enda katusel valvasid korda snaiperid . Kaugelt polnud näha , kas tegemist oli Leedu eriüksuse või USA omaga , kuid mehed olid varustatud kõigega , mis korralikul eriüksuslasel olema peab , alates kuulivestist ja binoklist lõpetades kõikvõimalike tulirelvadega . Ajakirjanikud toodi raekoja platsile eribussiga , muud moodi akrediteerituid ligi ei lastud . Kõik pidid läbima ülirange turvakontrolli , taskud tuli metalli sisaldavatest esemetest puhtaks teha , kontrolliti isegi , kas mobiiltelefon , diktofon ja sülearvuti ikka töötavad või on nendes peidus hoopis midagi keelatut . Enamik Vilniuse vanalinnast oli politseinike poolt isegi jalakäijatele julgeolekukaalutlustel suletud . Selleks , et läbida tavaolukorras kümne minuti teekond hotellist presidendilossi juurde , kulus allakirjutanul pool tundi , sest tuli minna ümber vanalinna , mitte läbi . Iga nurga peal seisis viis-kuus politseinikku , kes soovisid näha akrediteerimistõendit ja alles siis soostusid läbi laskma ning selgitama , kuidas eriolukorras linnas presidendilossini pääseb . President Bush saabus raekoja juurde umbes <arv>-<arv> liikmelise korteežiga , kusjuures mitmed autodest olid USAst kaasa toodud . Bush läks raekoja küljeuksest sisse ning ilmutas ennast rahvale esiuksest , mille juurde oli ehitatud spetsiaalne poodium presidendile kõnepidamiseks . Enne presidentide ja teiste ametiisikute saabumist toimus varahommikuses külmas tuules presidente ootajatele rock-kontsert , kus esinesid mitmed kohalikud noortebändid , isegi Pet Shop Boysi Leedu kloon . Mart Linnart Seoses Euroopa Liidu konstitutsiooni kirjutamisega on üles kerkinud veel üks probleem - kas mainida selles dokumendis Euroopa kristlikku pärandit või minna religiooniküsimusest vaikides mööda . Kui kristlus põhiseaduses ära nimetatakse , tõuseb kohe küsimus , kuidas suhtuvad sellesse Euroopas elavad moslemid ja juudid . Mõte , et Euroopa tulevases konstitutsioonis tuleks kristlus ära märkida , pärineb paavstilt endalt . Põhiseadust koostava Euroopa Tulevikukonvendi eesistuja Valerie Giscard d'Estaing käis mõne nädala eest Roomas paavsti juures audientsil ja seal keelitas Johannes Paulus II teda panema konstitutsiooni sõnastusse viidet religiooni ja eriti kristluse osale Euroopa ühiskonnas . Paavsti väitel soovivad usklikud , et nende identiteet ja panus Euroopa väärtustesse äramärkimist leiaksid . Giscard d'Estaing konkreetset vastust ei andnud , vaid lubas , et konvent kaalub seda küsimust . Hiljem ütles paavst pressikonverentsil , et ühendatud Euroopa ülesehitamine nõuab juhte , kellel on kindel tahe ja otsustavus rajada see liit ühistele väärtustele , ning kes on teadlikud Euroopa ajaloo ja eurooplaste kristlikest juurtest . Paavsti algatus kutsus esile kohese vastureaktsiooni inimeste poolt , kes peavad konstitutsioonis viidet ühele religioonile kohatuks . Teoloogiaprofessor Hans Kung , kes varemgi on paavstiga eri meelt olnud , leiab , et Vatikani soov annaks vale signaali . " Paljudel inimestel on mulje , et see paavst toetab niisugust Euroopa mudelit , mis on eeskätt Rooma katoliikluse keskne , mis sallib küll teisi religioone , kuid ei tunnusta neid siiski päris täisõiguslikena , " rääkis Kung . Pariisis baseeruva Rassismi Vastu ja Inimestevahelise Sõpruse Eest liikumise juht Mouloud Aounit märkis , et pärast mulluseid terrorirünnakuid USA-s on Euroopas märgata tõsist islamofoobia tõusu ja paavsti avaldused teevad selle veel hullemaks . Johannes Paulus II initsiatiivil on aga ka toetajaid . Katoliikliku lobigrupi esindaja John Coughlan arvab , et religiooni rõhutamine aitaks muuta Euroopa Liitu inimesekesksemaks . " Kui me tahame , et tuleviku Euroopa Liit oleks inimeste , mitte ainult riikide liit , siis tuleb viidata millelegi , mis oleks lähemal meie kodanike väärtustele , mis inspireeriks meid töötama Euroopa rahu ja stabiilsuse nimel . Ning loomulikult põhinevad enamiku kristlike kirikute jaoks need väärtused usul jumalasse , " selgitas Coughlan . Tema sõnul ei tähenda viide religioonile ilmtingimata viidet kristlusele ning seega pole moslemitel ja juutidel põhjust paavsti ettepaneku pärast pahandada . Euroopa Tulevikukonvent peaks konstitutsiooni eelnõu valmis saama järgmise aasta algul .