kirjak	aja_ee_1997_35.tasak.ela	Mihkel Kärmas Noorema põlvkonna suurärimees Priit Kajari ( <arv> ) on kolme aastaga teinud imetlust vääriva hüppe . Märkamatult on temast saanud Tallinna üks suurimaid kinnisvaraomanikke . Erinevalt tormilisel aktsiabörsil kiirelt rikastunud eakaaslastest ei rõhuta Kajari oma edukust teleperekond Sõnajalgade kombel Corvette'i või Lexusega . Kajari sõidab väsinud tumesinise Volvoga ja elab neljatoalises korteris üheksandal korrusel , kus tema katus alles hiljuti alalõpmata läbi lasi . Ent kui ta räägib oma projektidest , nimetab ta miljoneid sama kergelt kui tavakodanik sente . Miljoneid ta tegelikult ei nimeta . Ta ütleb lihtsalt " kakskümmend " või " viiskümmend " . Isegi hoolikatele lehelugejatele ei ütle nimi Priit Kajari mitte midagi . Kui ta teile tänaval vastu tuleks , ei suudaks te teda kuidagi eristada sadadest teistest teksapükste ja lahtise kaelusega päevasärgiga noortest . See-eest on Kajari oma poiss nende hulgas , keda seltskonnaajakirjanikud jahivad . Tema ees jäävad suletuks vähesed pangajuhtide kabinettidest , kinnisvaraärimeeste seas tema nimi tutvustamist ei vaja . Enda sõnul kuulub Kajarile pealinnas kümmekond kinnisvaraobjekti , igaüks maksumusega " kümme kuni seitsekümmend " . Miljonit , ikka miljonit krooni . Viimane ja kuuldavasti suurim Kajari tehing oli ehitusfirmalt Koger &amp; Sumberg Tallinnas Pärnu maantee viadukti kõrval asuva krundi ostmine möödunud nädalal . Selles äris on tema partneriteks kaks head sõpra ja eakaaslast , Alo Rauk ja endine koolivend Olav Miil . Välimuselt on Kajaris midagi odaviskaja Donald-Aik Silla rühist ja kahevõistleja Allar Levandi säravast palgest . Oma äridest rääkides on Kajari ettevaatlik , isegi kidakeelne . Restoranimelus on tema juttu raske kuulda , nii et osa sõnu tuleb huultelt lugeda . Nagu paljud tema põlvkonna ärimehed tegi Priit Kajari varem kõvasti sporti . Kaheksakümnendate keskel kuulus ta Eesti laskesuusatajate keskmikku . Hiljem läks Priit Kajari kaasa moega ja hakkas tegelema triatloniga . Ja siis sõitis ükskord <arv>. aastal Rootsi triatloni võistlustele ja jäigi sinna ... Hea sõnaga Kajari pagulusaastaid ei meenuta . " Ega seal midagi rõõmustavat polnud . " Töökas ja lahtise peaga eesti noormees omandas mõne kuuga kursustel rootsi keele . Samal ajal hoidis Põhja-Rootsi polaarjoone lähedale sattunud Kajari hinge sees ehitustel " musti otsi " tehes . Keeleeksam sooritatud , ei valmistanud talle endise " tipikana " raskusi Stockholmi ülikooli matemaatika teaduskonda pääsemine . " Seal minu jaoks midagi huvitavat polnud , " meenutab Kajari kahekuulist stuudiumi . Noormees võttis hoopis Rootsi riigilt õppelaenu , laenas sõbralt pisut juurde ja ostis selle eest masina , millega sai pastakatele ja võtmehoidjatele firmanimesid trükkida . " Onupoeg arvas , et on hea äri , ja oligi . " Mälestusena tollest ajast on külge jäänud hüüdnimi " Mister Tempel " . Kui <arv>. aastal Eestis käimine jälle vabaks läks , võttis põgeniku passiga Kajari Eesti saatkonnast viisa ja tuli siia külla ning jäi lõpuks päriseks . Õppelaen on Rootsi riigile siiani tagasi maksmata ... Kinnisvaraäri alustas Kajari <arv>. aasta algul ja kohe suurte tükkidega . Toona ei ostnud suuri krunte keegi , praegugi vähesed , sest lühikeses perspektiivis pole neilt suurt kasumit loota . Koostöö Rootsi partneriga , keda Kajari " heaks sõbraks " nimetab , ent täpsemalt tutvustamast keeldub , jätkus ka Eestis . Rootsi partner deponeeris Kajari eest suurema koguse Eesti kroone Hoiupanka laenu tagatiseks . Lisaks investeeris Kajari pisut varasemate äride kapitali ning ostis mitmest hoonest koosneva kinnistu Tallinna vanalinnas aadressil Suur-Karja <arv>. Kokku läks see projekt maksma <arv> miljonit krooni . Mullu müüs Kajari kinnistu väidetavalt edasi <arv> miljoni krooni eest teisele varjus püsida armastavale ärimehele Toomas Toolile . Äris on Kajari jõudnud kaugemale kui spordis . Nii äripartnerid kui ka konkurendid on ühel meelel selles , et Kajari edu alus on hoolikas projektide valik . Ta ei võta üüratut riski . Kõige õnnelikum piirkond paistab Kajari jaoks olevat Kadriorg . Sealse pargi ja tiigi ümber kuulub talle mitu krunti . Skeem on lihtne . Erastamisega ettevaatlik Kajari jännata ei taha . Selle asemel eelistab ta maid ja hooneid osta õigusjärgsetelt omanikelt . Kruntidel ehitab või remondib ta kiiresti korterid või kontoriruumid , mis lähevad müüki või rendiks kopsaka hinnaga . Mitmes äris on Kajari partneriks olnud kriminaalse minevikuga Imre Arakas . Kajari ei salga , et on Arakasega tuttav , ent tihedaid ärisidemeid eitab . Priit Kajaril oli juba siis palju raha , kui rikkaks loeti inimest , kel oli tuhat krooni . Toona armastas Kajari ööklubides tolgendada ja sõpradele ning nende naistele ohjeldamatult välja teha . Nüüd on ta aru saanud tagasihoidliku elu voorustest . " Mis vahe on , mis autoga sõidad , kui ta edasi läheb ? Mul pole vaja kellegi ees esineda . " Oma varanduse suuruse kohta kostab Kajari : " Mul on tunduvalt vähem raha kui Eesti rikastel . " Pekka Erelt Kaitseministeeriumi ebaprofessionaalse tegevuse tõttu on Eesti sõjaväe varustus puudulik ja ebakvaliteetne . Äsja varustuse kätte saanud vene noorsõdur kurdab nördinult staršinale . - Seltsimees staršina , vaadake , mis mulle laost anti : püksid ulatuvad ainult põlvini , särk lotendab , käised lühikesed , saapad loksuvad , hirmus vaadata ! - Pole hullu , sõjamees peabki hirmu sisendama . Eesti kaitseväe varustuse olukorraga tutvudes jääb mulje , et ka kaitseministeeriumis töötavad staršinad . Kuigi varustuse hankimise eest vastutab otseselt ministeerium , tuleb tihti väeüksustel endil seda välja töötada , katsetada ning tootjaid otsida . Rebenevad seljakotid ja hispaania saapad Kaitseväele läksid väga kulukaks kaitseministeeriumi tellitud ja " Lindas " valmistatud seljakotid . Kergesti rebenevaid seljakotte kulus igal noorsõduril kuu peale vähemasti üks . <arv> krooni maksvate seljakottide kangas oli niivõrd nõrk , et isegi puuoks rebis selle katki . " Lahinguhäire ajal haarasin seljakoti , sang jäi pihku , " kirub kaitseväe lahingukooli ülem leitnant Raivo Tamm . Tema sõnutsi ei pidanud vastu ka kunstnahast kinnitused , mis katkesid tihti . Seljakottide pärast on väeosades lärmi löödud juba mitu aastat , kuid vastupidavamaid kotte on tulema hakanud alles viimaste kuude jooksul . Seda tänu eeskätt väeosade ülemate endi aktiivsusele , kes hobi korras on otsinud tootjaid ning teinud neile konkreetseid ettepanekuid seljakottide kuju ja omaduste kohta . Tõenäoliselt soodsa hinna tõttu Kiievist tellitud saapad ristisid kaitseväelased hispaania saabasteks . Need vineerjäikade taldadega jalanõud veristasid sõdurite jalgu , mistõttu nende kandmisest tuli loobuda . Kvaliteetseid Taani , Ameerika ja Prantsuse saapaid ei jätku kaugeltki kõigile . Praegu käivad sõdurid Tartu saabastega , mis on küll mugavad , kuid ei pea vastu üle kolme kuu . Ajateenijate sõnul saapad rebenevad külgedelt ning tald mõraneb ja murdub . " Tartu alpisaabastel tuli üle kastese heinamaa minnes tald alt ära , " lisab leitnant Tamm . Kaitseministeeriumi intendantuuri osakonna töötaja Sven Muinasti sõnul ostetakse tulevikus saapad Prantsusmaalt , kuna need on vastu pidanud isegi viis aastat . Häda on ka Valgas Walkos õmmeldud vormiriietusega , mida komplekti kaupa pole võimalik välja jagada . Kui kuub on paras , siis püksid on väikesed . Kitsa lõike pärast kutsutakse neid ratsapüksteks . Vormi osade sobimatuse põhjustas ministeeriumi viga tüüpproportsioonide arvutamisel . Kibeda muigega meenutab leitnant Tamm Maratis tehtud dresse , mille kaitseministeerium kaitseväele ostis . Need dressid venisid kiiresti välja . " Kui sõdur selle selga pani , võis arvata , et poiss on puuetega . " Varustus või odav rämps " Meilt pole keegi küsinud , missugust varustust me täpselt vajame ja kuidas oleks seda otstarbekas toota , " kurdab leitnant Tamm . Vastupidi , kaitseministeerium on sõjaväelaste ettepanekuid pigem ignoreerinud . Kui lahingukoolis Meegomäel korraldati varustuse alane seminar , ei suvatsenud ministeerium sinna saata isegi oma esindajat . Ükskõikne ja eirav suhtumine on Tamme arvates üks põhjus , miks kaitseväele tuleb palju ebakvaliteetset ja sobimatut varustust . Varustuse hankimisel on ministeerium jätnud kontrollimata konkursile laekunud pakkumiste kvaliteedi ja vastupidavuse . Tallinna tehnikaülikooli juures on kvaliteedi kontrollimiseks erilabor , mida kaitseministeerium on alles hiljuti kasutama hakanud . " Me lähtume nüüd kvaliteedist , mitte odavusest , " kinnitab ministeeriumi intendantuuri osakonna töötaja Sven Muinast . Õnnestunud ostudena nimetab ta Soome kangaid vormiriiete jaoks ning Nokias tehtud viltsisuga kummisaapaid . Viimaseid kiidab ka muidu kriitiline Tamm . Leitnant Tamme sõnul on paradoksaalne see , et tegelikult pole parema varustuse soetamiseks lisaraha vaja . Iga sõduri peale praegu kuluva ca <arv> krooni eest saaks ka hoopis kvaliteetsemat varustust . Väeosad on nagu väikesed vürstiriigid . Igaüks vaatab ise , kust mida saab . Riigihankekomisjoni esimehelt , kaitseministeeriumi kantslerilt Toomas Kitsingult palju ei loodeta . Luksuslikult remonditud ministeeriumifuajee ei tekita rahapuudusega võitlevate väeüksuste komandörides usaldust . Tulemuslikum on varustusega ise tegelda . Leitnant Tamm " sisustab " vaba aega vormirõivaste täiustamise , katsetamise ning tootjafirmadega lepingute sõlmimisega . Soome näidise eeskujul kavandas ta talve maskeerimisülikonna ja organiseeris selle tootmise . Tema initsiatiivil valmis kaitseväe vormi uus täiustatud mudel , mis praegu on läbivaatamisel peastaabis . Nagu teised komandörid , ostab Tamm oma väeosale puuduvat varustust . Näiteks magamiskotte ja jalaväerakmeid ( külgeriputatavad taskud varustuse kinnitamiseks ) . Kindral Einselni arvamust , et armeel pole magamiskotte vaja , kuna armeesse ei tulda magama , Tamm ei jaga . " Olla talvel metsas ilma magamiskotita tähendab seda , et miinus <arv> kraadi juures kaotab Eesti kaitsevägi võitlusvõime . " Jalaväerakmete hankimisel tegi lahingukooli ülem Tamm pretsedenditu sammu . Ta ostis neid piiritagustelt naabritelt , Pihkva dessantdiviisilt . Kõik see , millega Raivo Tamm ja teised fanaatikuist ohvitserid vabast ajast tegelevad , on kaitseministeeriumi põhimääruses kirjas kui ministeeriumi tööülesanne . Millal hakkab Sakala tänava maja oma põhimäärust täitma ? Rootsi päevaleht Dagens Nyheter kirjutas , et Eestis on sunniviisiliselt steriliseeritud asotsiaalseid naisi . Keda ja kui paljusid siis on sel fašistlikul moel koheldud ? Pelgulinna Sünnitusmaja peaarst Maike Parve : Teoreetiliselt on võimalik , et naine steriliseeritakse tema käest luba küsimata juhul , kui operatsiooni käigus osutub see patsiendi tervise huvides ainuvõimalikuks . Ent ükski arst ei saa steriliseerida patsienti vastu tema tahtmist . Ja miks peakski arst naist jõuga operatsioonialauale võtma ? Sotsiaal- ja tervishoiuministeeriumis on küll korduvalt olnud juttu , et on vaja välja töötada tingimused , millistel tohib naine end vabatahtlikult steriliseerida lasta . Sellised kriteeriumid on näiteks Soomes olemas : kui mitu last peab naisel olema , kui vana ta peab olema jne. Meil neid ei ole , ja seega pole Eestis üldse steriliseerimiseks seaduslikku alust . Kuuldavasti on see seadus siiski juba väljatöötamisel . Kordagi pole aga seadusandja tasandil juttu olnud asotsiaalide või vaimupuuetega naiste steriliseerimisest . Ei saa keelata hooldekodus elaval naisel sünnitada , ükskõik kui parandamatu vaimse häirega ta ka oleks . Kui skisofreenik tahab sünnitada , siis on tema poolt kõik inimõigused . Arst saab skisofreeniku raseduse katkestada ainult juhul , kui sünnitamine on naisele eluohtlik . Ma ei usu ka , et Eestis on kunagi sundsteriliseerimist olnud , ja on üsna kindel , et sellist seadust ei tule kunagi . Tiina Jõgeda toimetaja Sellest sügisest käivituv perearstisüsteem keerab pea peale nii jaoskonnaarstide kui ka patsientide elu . Kellele on see kasulik ? Patsient saab enne saabuvat " jüripäeva " kuulda vaid ähvardusi : kes ennast <arv>. oktoobriks kuskile perearsti juurde kirja ei pane , jääb tasuta arstiabist ilma . Keda valida ? Kelle vahel ? Kes on kuulsad tohtrid , vähemtuntud tohtrid või ka tuntud käpardid ? Ei ole ajalehesabades ega polikliiniku seintel reklaame ega kuulutusi . Haigekassade loomisest peale on käinud sõda arstide ja haigekassa ametnike vahel . Haigekassa raamatupidajad süüdistavad arste alatutes juurdekirjutustes : veerand väljakirjutatud analüüsidest olevat ainult selleks , et haiglale/polikliinikule raha välja pressida . Arstide meelest on see võhikutest ametnike paranoia . Sellise lehmakauplemise peaks perearsti-süsteem lõpetama . Möödunud aastal oli Tallinnas kolm litsentseeritud perearsti . Kuigi neid tuleb Tartu Ülikooli koolituskeskusest tasapisi juurde , ei jagu neid veel kõikidele . Tähendab - tegemist on jaoskonnaarstide formaalse ümbernimetamisega . Tähendab - patsiendi jaoks arstiabi kvaliteet ei parane . Kui sisu jääb samaks , ehk siis on reformi taga majandusgeniaalne idee , mis aitab laekuvat sotsiaalmaksu kasulikumalt kulutada kui ainult haigekassade bürooruumide efektseks remondiks ? Paraku on arstid ise välja arvutanud , et perearsti-süsteemiga läheb kogu arstiabi kallimaks , mis omakorda tähendab , et abi maht väheneb . Muidugi , alati on võimalus oma pead mitte vaevata riigimeditsiini probleemidega ning pöörduda era-perearstikeskuste poole . Visiiditasu <arv> krooni võib küll ehmatada , aga kui mõelda , et tunni eest autoparanduses maksame nurisemata <arv> krooni , siis on meile auto tervishoid tähtsam kui enda oma . Hannes Astok Tartu abilinnapea Aeg on pilve pealt alla tulla ja lõpetada noorte konkurentsivõimetult ellu saatmine . Esmaspäeval alustab oma viimast õppeaastat rohkem kui <arv> <arv> õpilast . Koolipapad lausuvad neile häid sõnu lähenevast elluastumisest , kuid ligi pooled <arv>. aasta kevadel lillesülemitesse uppuvatest särasilmsetest noortest hakkavad tuleval sügisel tööd otsima ning jäävad tühjade kätega . Tallinna ja Tartu koolilõpetajatest saab kõrgkoolidesse sisse kuni <arv>% , muude koolide lõpetajate seas on see arv veelgi madalam - <arv>% ligidal . Olukord poleks laiduväärne - kõik ei peagi ülikoolides tudeerima - , kui mitte enamik gümnaasiumilõpetajatest poleks ilma igasugustest ametioskustest , seega ka tööturul üsna abitud . <arv>. aastal lõpetas Tartus gümnaasiumi <arv> noort ning neist <arv> ( üle <arv>% ! ) registreeris end veel samal aastal ametlikult töötuks . Vähemalt kaks korda sama palju jäi töötuks varjatult - koju vanemate ülalpidamisel vegeteerima , end juhutöödega elatama . Tänane gümnaasiumisüsteem on orienteeritud vaid ülikooli astujate tootmisele . Maalähedaste ametioskuste õpetamist ei kiirusta mitte kõik koolijuhid õppeplaanidesse lisama . Pigem peibutatakse noori gümnaasiumisse taani ja portugali keele kui õmblemise , autojuhtimise või metallitööga . " Rohkem õpilasi - rohkem pearaha ! " on moodsa aja koolijuhi moto . Maakoolide ja väikelinnade-asulate koolijuhtide jalad on märksa kindlamini maas - koolilapsed , nende eeldused ja huvid on paremini teada . Mida suurem on linn , sede väiksemaks muutub aga vastutus laste tuleviku eest . Sest keegi ei tule linnakooli juhilt küsima , miks on toidetud noorte inimeste lootusi illusioonidega , mis iial ei täitu . Keegi ei küsi koolijuhilt tagasi töötu abirahaks makstut . Aeg on pilve pealt alla tulla ja lõpetada noorte konkurentsivõimetult ellu ( loe : tööturule ) saatmine . Vähemalt pooled gümnaasiumidest peaksid muutuma nn rakenduslikeks keskkoolideks , kus lisaks keskharidusele saaks õpilane ka ametioskuse : reaalkallakuga koolist arvutikasutusoskusega raamatupidaja , lao- või tootmisliini operaatori kutse , tehnikakallakuga keskkoolist autojuhi ja tehniku kutse ; maapiirkondades põllumajanduse ja eraettevõtluse alused . Endiselt otsitud sekretär/juhi abi ametist või piirkondlikku eripära arvestavatest kalakasvataja või metsamehe ametioskustest ja -teadmistest rääkimata . Kutseõpe peab saama popiks , mitte abiventiiliks neile , keda kool ei taha . Arukas inimene mõistab isegi , et korralikult selgeks õpitud elektriku , automehhaaniku , viimistleja või õmbleja amet hakkab pärast kooli lõppu korralikult raha sisse tooma , ning on võimalik oma eluga algust teha . Üks pidevas oskustega tööjõu puuduses vaevlev õmblusettevõtja tunnistas , et ta on valmis palkama õpetajad ning sisustama õppeklassid . Ning tõepoolest on mõttekam haridusrahadest finantseerida sellist ettevõtjat kui nigelat gümnaasiumi . Seitsmekümnendatel ja kaheksakümnendatel koolis käinud mäletavad , et aeg-ajalt tegelesid õpilastega aktiivsed naisterahvad , keda kutsenõustajateks kutsuti . Üldise keskhariduse omandamise kampaanias jäi nende hääl tihti müriseva propaganda varju , kuid kindlasti said paljud toonased koolilapsed kutsenõustajatelt mõnegi mõjusa impulsi , mis hilisemat kutsevalikut mõjutas . Seni päästab end igaüks ise - Tartu linn rakendab lähikuudel lisaks kutsenõustamisega tegelevatele koolipsühholoogidele ametisse ka kaks kutsenõustajat . Nende esimeseks tööks on klassijuhatajate ja õpetajate koolitamine , et sel moel teadmisi laiendades õpilasteni jõuda . Suurendamaks konkurssi gümnaasiumidesse , rakenduslikesse keskkoolidesse ja ametikoolidesse võiks ilmselt ilma eriliste hingepiinadeta sulgeda ka <arv>% koolide gümnaasiumiastmetest . Kui samal ajal ja samas mahus suurendada vastuvõttu kutseharidusasutustesse , peaks tekkima päris korralik konkurents igal tasemel . Ning mis peamine : iga noor saaks oma võimetele vastava ettevalmistuse . Sellise ettevalmistuse , millega on legaalselt võimalik märksa enam kui töötu abiraha teenida . Jackson ei hullutanud eestlasi Popstaar Michael Jacksoni kontsert Tallinna lauluväljakul möödus üle ootuste rahulikult . Suured inimhulgad ei tekitanud probleeme linnas ega lauluväljakul . Megastaar ei suutnud <arv>tuhandelist publikut hulluma panna . Eestlased säilitasid kaine mõistuse . Händel massidesse Paljud sõitsid lauluväljakult otse Lõuna-Eestisse Tamula järve äärde Händeli " Veemuusikat " kuulama . Muusikaline šokk pidi olema suur , kuna ajas liiguti tagasi <arv> aastat . Enne seda kontserti ei uskunud keegi , et Eestis elab nii palju tõsise muusika huvilisi . Kas suur huvi on tingitud ainult muusikast või tunneb inimene vajadust viibida seal , kus on prestiizhne ? Seda teab igaüks enda kohta ise . Tallinn taas pealinnaks Kõik tallinlased võivad end taas pealinlastena tunda . Pühapäeval andis suvepealinna meer Vello Järvesalu pealinna tiitli Tallinna meerile Ivi Eenmaale tagasi . Suvepealinna külastas üle <arv> <arv> turisti , mis kasvatas kopsakalt linna sissetulekut . Äriidee " suvepealinn " tõestas end selgi aastal . Pärnu loodab suvepealinna tiitlit kanda ka järgmisel aastal . Eestisse jaanalinnuriik Esmaspäeval kolis Vilsandile elama kuus jaanalindu . Entusiast Jaan Teär tõi isendid Stockholmist ning kavatseb linnukasvandust laiendada . Kesk-Aafrikast pärinevate lindude kasvatamine farmides on näiteks Rootsis väga populaarne . Jaanalinnuliha on delikatess ja nahk hinnas . Mets tuleroaks Igal palaval ja kuival suvel on tuletõrje hädas metsapõlengutega . Esmaspäeval sai Harju- ja Läänemaa piiril Vihterpalus alguse Eesti viimaste aegade suurim metsahäving . Tuli on enda alla haaranud sadu hektareid väärtuslikku metsa . Poliitikud purjuspäi autoroolis Järjekordne poliitik on vastu astunud reeglile " ära puutu autorooli , kui oled pruukinud alkoholi " . Läinud nädalal sõitis purjuspäi autoga kraavi Riigikogu liige Tõnu Tepandi . Tema veres leiti <arv>,<arv> promilli alkoholi . Varem on alkoholi tõttu autosid kortsutanud rahandusminister Mart Opmann ja autoroolist on kõrvaldatud reformierakondlane Kristiina Ojuland . Pangad kitkuvad kana Hansapank ja Hoiupank on läinud riidu Ühispangaga . Põhjus on lihtne . Ühispanga aktsia hind on viimasel ajal Tallinna Väärtpaberibörsil rekordiliselt tõusnud . Hoiupank ja Hansapank kahtlustavad konkurenti omaenese hinna kunstlikus ülesajamises ning oletavad , et Ühispanga siseinfo on imbunud pangaga seotud firmadele . Tarmo Vahter Sulev Vedler Eesti ärimehed on lähedal vene ja eesti pappide kirikutüli lahendamisele . Välisministeerium on kaotanud idapoliitika ajamises juhirolli . Sel teisipäeval pidi peaminister Mart Siimann kohtuma Vene õigeusu kiriku " väliskaubandusministri " metropoliit Kirilliga . Kulisside taga olid ette valmistatud paberid , millele allakirjutamine oleks lõpetanud <arv>. aastast vinduva kirikutüli . Kuid nädalavahetusel selgus , et Kirill ei tule . Läbirääkimised jooksid seni teadmata põhjusel umbe . Eesti rohkem kui <arv> <arv> õigeuskliku kõrval tundsid kibestust ka eestlastest suurettevõtjad . Läinud aastal fantastilised <arv> miljonit krooni kasumit teeninud Pakterminali nõukogu esimees Aadu Luukas püüdis veel esmaspäeval päästa , mis võimalik . JUMALA VÄGI ON MEIEGA : Aleksius II oma kabinetis Kolm sõpra Tallinnast Kuigi usutunnistuselt ateist , on Luukas tegelenud kirikutüliga juba mõnda aega . Eesti Suurettevõtjate Assotsiatsiooni ( ESA ) juhatuse liikmena hakkas ta kirikuküsimustega tegelema kohe pärast ärimeeste liidu asutamist mullu detsembris . Naftaärimees Luukas on Venemaa patriarhi Aleksius II jutul käinud kaks korda . Esimesel korral möödunud aasta lõpus oli temaga kaasas ESA direktor Jaak Saarniit . Tollal veel kirikutüli lahendamiseni ei jõutud . Küll aga loodeti seda pärast teist , eelmisel nädala esmaspäeval toimunud kohtumist . Nüüd oli eestlaste delegatsioon juba vägevam . Koos Luukasega külastasid Moskva kesklinnas , endises Saksamaa saatkonnas asuvat patriarhi peakorterit Hansapanga nõukogu esimees Hannes Tamjärv ja Norma Grupi juht Jüri Käo . Vestlus algas eesti keeles , sest patriarh , pärisnimega Aleksei Mihhailovitš Ridiger , on sündinud <arv>. aastal Tallinnas . Peagi mindi aga üle vene keelele , sest selles on usujuhil lihtsam suhelda . Sel tulemusterikkal kohtumisel räägiti kirikutülist ja patriarhi kunagisest kodumaast Eestist . Päev hiljem Eestisse naastes teatasid ärimehed võidukalt kirikutüli võimalikust kiirest lahenemisest . SUURETTEVÕTJATEST IDAPOLIITIKUD : Aadu Luukas , Hannes Tammjärv ja Jüri Käo Kirikutüli takistab raha teenimast Patriarhi jutule pole kerge saada . Ärimehed , kelle ees kodumaal kohe kõik uksed avanevad , pidid Aleksius II kabinetini jõudmiseks mitu nädalat kulutama . Kuid kirikupea võttis nad rõõmuga vastu , sest tema huvi on kirikutüli lahendada . Mis huvi on aga eesti kapitalistidel Moskvas õigeusuga tegeleda ? " Ärimeestel on arusaam , et kirikutüli on suuremaid takistusi Eesti-Vene kaubandussuhete arengus , " ütleb üks Eesti välisministeeriumi ametnik . Teda toetab ka Norma juht Jüri Käo : " Olen kindel , et enne kirikutüli lahendamist ei kirjutata alla piirileppele ning Vene parlament ei ratifitseeri ka mitmeid teisi kokkuleppeid . " Seega ei saa kirikute leppimiseta ammuunistatud tollitõketeta kauplemisest juttu olla . Peale üldpoliitiliste huvide arvatakse ärimeestel olevat ka konkreetseid ärihuvisid . Pakterminalist voolab ju läbi Vene nafta . Norma müüb pea kõik turvavööd Zhiguli autotehasele . Hansapank kavandab minekut Vene turule . Iga eesti ärimees tahaks suure Venemaaga kaubelda . Õigeusu kirikul oleks omalt poolt vastu anda suured impordi- ja ekspordikvoodid . Kirikul on eriõigused kaubelda Venemaal tubaka- ja naftatoodetega . Neid õigusi saaksid papid oma soosijatele jaotada . Lisaks on Aleksius II kaudu võimalik pääseda ligi Kremli juhtkonnale . Kui palju selline kaup-kauba vastu skeem tõele vastab ? Luukas lubab üks käsi üles tõstetud ja teine piiblil vanduda , et otseseid kommertshuvisid tal kirikuga suheldes mängus ei ole . Venelased on aga kindlasti kasudega kaubelnud . Nüüd on neil olemas otsene kanal , kuidas mõjutada mitte ainult Eesti välispoliitikat , vaid ka sisepoliitikat . Kunagine Eesti venelastest ettevõtjate ja hilisem Eesti-Vene kaubanduskoja toetamine polnud kaugeltki nii tõhus kui praegune avatud uste poliitika suurettevõtjate assotsiatsiooni suhtes . Kirikutüli tekkis mõne aasta eest , kui eestlastest õigeusklikud taastasid oma kiriku , mis allub Konstantinoopolile . Praegu on just eestlased kogu õigeusu kiriku varade pärijad , millega venelased ei nõustu . Üle <arv> õigeusu koguduse on teatanud oma allumisest Konstantinoopolile ja umbes <arv> kogudust Moskvale . Samal ajal käib rohkem rahvast Venemaad pooldavates kirikutes . Kuidas kirikutüli laheneb ? Projekt <arv> ) Kogudused otsustavad , kas alluda tulevikus Konstantinoopolile või Moskvale . <arv> ) Eestlaste apostlik õigeusu kirik annab Eesti riigile üle kogu vara , mida ta ei suuda hallata . <arv> ) Moskva õigeusu kirik saab venelaste kogudustele kuuluva kiriku vara tasuta kasutamiseks . Vara jääb Eesti riigi omandiks . Lepingu allkirjastavad siseminister Lepikson ja metropoliit Kirill . <arv> ) Kuremäe nunnaklooster jääb majanduslikult iseseisvaks , kuid vaimselt Moskva mõju alla . Aleksius II on avaldanud soovi kloostrit külastada . Kuremäe klooster on koht , kuhu Aleksius II maetakse . Tiit Vähi idapoliitika nurjus Eesti ametlikku Vene-poliitikat ajav välisministeerium on ärimeeste käitumisest häiritud . " Kui nad loodavad , et Aleksius II teeb neile Kremlis lobbyt , siis nad eksivad . Õigeusu kirikul pole sellist mõju , " ütleb seesama idaküsimustega hästi kursis olev välisministeeriumi töötaja . Ärimeeste silmis koosneb välisministeerium noortest snoobidest , kes ei viitsi venelastega suhelda . Tõepoolest , näiteks kirikutülist on välisministeerium eemale hoidnud . Luukase-Tamjärve-Käo suhtumine on leidnud toetust ka koonderakonnas . " Mis Vene-poliitikat välisministeeriumist oodata ongi , kui seal on venelastest rääkides iga teine sõna " tibla " ? " küsib üks Toompea koonderakondlane . Sel kevadel käis Moskvas Vene välisministri Jevgeni Primakoviga kohtumas Tiit Vähi . Kuid Vähi ei olnud ilmselt mitmete korruptsiooniskandaalide tõttu venelastele piisavalt usaldusväärne ja suurärimehed asusid ise poliitikat tegema . Näib , et Vähi asemel kasvatavad ärimehed uueks idapoliitikuks praeguse sideministri Raivo Vare . " Oleme puust ette teinud , et venelastele ei saa järgi anda . See võiks viia keeleseaduse ja kodakondsusseaduse muutmiseni . Õnneks saavad ärimehed Eesti poliitika prioriteetidest aru , " kommenteerib välisministeeriumi ametnik . Samas ei ole välisministeerium tõsiselt üritanud iseenda ja ärimeeste tegevust kooskõlastada . Nii käivad ärimehed ise välisminister Toomas Hendrik Ilvese ja siseminister Robert Lepiksoni manu . Luukas tunnistab , et ta ei ole mitmetes küsimustes kompetentne , et välispoliitika pole läbi ja lõhki tema ala . Kirikust rääkideski on ta ettevaatlik ja sõnu valiv . Naftaärimees teab , et mõlemad vaidlevad pooled on väga tundlikud . Ärimehed loodavad , et järgmiseks nädalaks on ajaloolised lepped valmis . Ühes Kirilli erilennuki saabumisega Tallinna paneb alternatiivne Vene-poliitika Eestis esimese märgi maha . Suhted Moskvaga teravnevad " Eestis elavate vene õigeusklike suhted Moskvaga on teravnemas , " hoiatab üks Tallinna venelaste autoriteet . " Liiguvad jutud , et Moskva soovib Eesti siseministeeriumile liiga palju järgi anda . Kohalikel õigeusklikel võib tekkida tunne , et neid on reedetud ! Moskva suhtumine on ammust ajast - peksa omasid , et võõrad kardaksid ! " Barbi Pilvre Tartu Ülikooli Raamatukogu direktor , kunagine poliitik ja kultuuriminister Peeter Olesk valiti president Meri poolt ellukutsutud kodukaunistamisliikumise Peakogu juhatajaks . Miks kodukaunistamine peab olema niisugune kampaania ja miks seda peab juhtima president ? See ei ole kampaania . Jutt on liikumisest , mille esimeseks ühikuks on aeg käesoleva aasta keskelt järgmise aasta Võidupühani . Sellesse vahemikku langeb Eesti Vabariigi <arv>. aastapäev . Et seda aastapäeva õigesti tähistada , on vaja teatavad juhtmõtted välja käia . Meil ei ole veel näiteks sellist suhtumist Eesti Vabariigi lippu , et see on tähtpäevadel ilmtingimata väljas . Me oleme pigem harjunud tühja lipuvardaga , mis on vale . Kui me tahame , et lipu vardas oleks lipu asemel vimpel , siis see peab olema seadusega ette nähtud . <arv>. aastatel toimus Eestis muude kampaaniate kõrval kodukaunistamise liikumine . Kui palju uus liikumine võtab eeskuju sellest , mis kunagi on olnud ? Uurisin omaaegse kodukaunistamise liikumise ajalugu . Tollest ajast esiletõstetud talusid on kõigi küüditamiste ja valitsuste kiuste säilinud siiamaani . Kodukaunistamisliikumine peab neid talusid ka nüüd esile tõstma . Teiseks , kolmekümnendate aastate kodukaunistusliikumine muutis suhtumist Eesti lippu ja viis selleni , et eramute ees olid lipumastid . Seda suhtumist riiki tema sümboolikasse suhtumise kaudu on vaja kujundada . Kuidas on elukeskkonna väärtustamist võimalik ülevalt poolt organiseerida ? Ma ei arva , et nüüd hakatakse andma käske . Nüüd hakatakse andma ideid ja tunnustust neile , kelle initsiatiiv on millessegi välja viinud . Samas tuleb kohalikku initsiatiivi täiendada üleriigiliste ettevõtmistega . Kõige rohkem on olnud juttu riigi viidamajanduse kordategemisest . Kui sa tead , kus miski asub - nii nagu sa tahad oma kodusel raamaturiiulil teada , kus miski asi asub - siis see suurendab niihästi harmooniat , kui ka seesmist julgeolekut . Inimene , kes teab , on alati turvalisem , kui see , kes on rumal . Kas pole imelik võtta eeskujuks <arv>. lõpu " vaikiva ajastu " liikumisi ? Ma jätan Kaarel Eenpalu hilisema poliitikuna kõrvale , kuid ma tean suurepäraselt , et ta oli ka üks rahvaraamatukogude liikumise algatajaid ja nooremas põlves nooreestlane . See , mida ta tegi kodukaunistamise liikumise heaks , on väga nooreestilik . Aastal <arv> saab Noor-Eesti liikumine <arv>. Ma ei pea seda liialdamiseks , kui seda aastapäeva tähistatakse sellega , et mingi ilu printsiip pannakse maksma . Iroonikud on öelnud , et need plaanid on liiga ülevad . Ei , me ei liigu kuskil taevastes avarustes , vaid oleme maa peal . On väga konkreetselt räägitud sellest , mis seisukorras avalikud peldikud on ja mida on vaja teha selleks , et neist saaksid WC-d . Tartu Ülikooli Raamatukogu võib selles suhtes olla rahul , et ta on mõned peldikud WC-deks teinud . Mis ilu printsiibi alla veel mahub ? Ilusa kodu mõiste alla mahub ka näiteks maja paberite korrasolek . Jõgeva maavanem Meelis Paavel tahab oma kodutalus heisata oma lipuvarda otsa Eesti lipu nii , et see tõesti tähistab tema talu paberite kordaajamist , seda , et peremees on kohal . See ilus üritus ongi veninud selle tõttu , et paberite kordaajamine võtab aega . Omanik saab olla ikka see , kes suudab omaniku õigusi ükskõik kus tõestada ja kõige lihtsam viis selleks on paberid ette näidata . <arv>. augustil Kodukaunistamise Peakogu asutamiskoosolekul Noarootsis Pürksis rääkisite vanatädidest , kelle energia tuleks kodukaunistmisel kaasa haarata . Mis vanatädisid silmas pidasite ? Mõtlesin vanatädisid , kellele kodu kordategemise traditsioon on sõjaeelsest ajast loomulik . Nende probleem pole praegu suured projektid , vaid elementaarne raha . Kui me ühelt poolt pöördume kõige nooremate poole , siis see ei tohi toimuda selle arvelt , et vanatädid unustatakse ära . Üks esimesi vastuseid presidendi üleskutsele oligi ühe Pärnu vanatädi kommentaar ühele ajakirjanikule , et see kodukaunistamine läheb üsna kalliks . Ma ei arva , et me võiksime tema märkust käsitada ilkumisena . Kas vanatädid , kes elavad oma pensionist ja on head kodukaunistajad , hakkavad saama mingeid lisarahasid ? Kuidas toimub nende motiveerimine ? Motiveerimine saab olema mitmetasandiline . Kui me räägime viidamajandusest , siis see eeldab üleriigilisi ja maakondlikke rahasid . Kui me räägime Eesti lipu heiskamiseset iga kooli ette masti , mis peab olema proportsionaalne , siis see ei saa olla ühe kooli enda asi - plastmasslipuvardad , mida on hakatud paigaldama , on liiga töntsid ja vastuolus lipu kujuga . Kui me räägime inimeste tunnustamisest , siis on selge , et tunnustus peab olema niisugune , et aitab inimesel edaspidi oma kodu korras hoida . Konkreetsed preemiad ? Jah . Samas , näiteks Kallaveres on suur põhikool , mille ümber on koerte karjatamise heinamaa . Seal võiks olla kooliaed . See , kes hakkab praegu kooliaeda tegema , teab , et see saab korda alles aastate pärast . Selles mõttes peab olema visandatud , kuhu me tahame välja jõuda . Mis seos on sellel kõigel poliitikaga ja presidendi ülesannetega ? Kui me lähtume sellest , et meie kodu on Eesti , siis presidendi vastutus selle eest , missuguse näo Eesti saab , on ilmselge . See ei ole mitte päevapoliitiline , vaid strateegiline vastutus . Selle konkreetne sisu on näiteks see , missugune pilt avaneb meile , kui me Eestisse tuleme , näiteks läbi Tallinna lennujaama , üle Narva silla , üle Petseri . Väravad peavad olema niisugused , et me tunneme oma kodu ära . Missugused konkreetsed sammud kodukaunistamisliikumise raames hakkavad toimuma ? Konkreetne sammude kompleks on Eesti Vabariigi <arv>. aastapäeva tähistamine . On olnud juttu põhimõttest , mida on pooldanud professor Viktor Masing : puid võib istutada kõikjale . Praegu on parkide tegemine jäänud justkui eikellegi asjaks . Puudeistutamine puudutab aga ka iga konkreetset maja ja tema ümbrust . Rapla maavanem Kalle Talviste tegi ettepaneku hinnata , kui ilusad on põllud . Tekkis küsimus , et kas see ei vii kodukaunistamisest eemale . Me alustame sellest , mis puudutab kõiki , ja üks viit tee ääres on see , mis puudutab eranditult kõiki . <arv>. september <arv>. Vabariigi President kuulutab kodukaunistamise ürituse välja <arv>.oktoober <arv> - <arv>. maini <arv> - aeg , mille kestel kodusid ja avalikke paiku korrastatakse konkursi raames <arv>. juuni <arv> - Vabariigi President kohtub Tartus riigi paremate kodukaunistajatega Eesti lipu koolimajade ette püstitamise projekt lõpeb Vabariigi <arv>. aastapäevaks Lisaks kohalikele konkurssidele viiakse läbi mitmed üleriigilised üritused : - Eesti lipu mastide levik - viitade süsteemi korrastamine - korras prügikastide sisseseadmine - puude istutamine , raamatunäitus " Ilus kodu " , riigisümboolika kasutamine ( Väljavõtted Kodukaunistamise Peakogu asutamiskoosoleku projektist <arv>.<arv>. <arv> ) Riigivanem Konstantin Pätsi initsiatiivil kuulutati <arv>. aastal välja üleriiklik kodukaunistamise kampaania . <arv>. aprillil <arv> loodi kodukaunistamise peakomitee , mis haaras paljud ametiasutused , Kaitseliidu ja kõik seltskondlikud organisatsioonid jne. Üks liikumise käivitajaid , paljude ametlike komiteede juht oli tollane siseminister ja hilisem peaminister Kaarel Eenpalu , taustalt talumees . Tegevus toetus suures osas Maanaiste Keskseltsile ja selle esinaisele , Kaarel Eenpalu abikaasale Linda Eenpalule , kes kasvatas taluperenaisi . <arv> loodud Riiklik Propagandatalitus hakkas esialgu kaheaastaseks planeeritud üritust vaimselt juhendama . Kolme aasta jooksul loodi üle <arv> kohaliku komitee . Kodukaunistamisliikumise peamised ettevõtmised olid majade värvimine , hekkide , lillede ja puiesteede istutamine , parkide korrastamine . Istikuid ja värvi anti tublidele lausa muidu , eriti teeäärsetele taludele . Välja anti suurel hulgal propagandakirjandust aiandusest ja kodukorrastusest . Korraldati võistlusi : valiti välja kaunimad talud , korraldati näitlikke istutuspäevi jms. Kõik toimus riikliku kampaania vormis , olles üks osa fašismilähedasest ideoloogiast . Kunstiajaloolane Mart Kalm <arv>. aastate kodukaunistamisliikumisest : " Eesti oludes , kus kõik olid alles rehetoa pimedusest välja astunud maakad , oli selline inimeste tsiviliseerimine riiklike survevahenditega hädavajalik . " " Provokaatorite juubel " ( nr <arv>/<arv> ) Läinud nädala EEs märgiti kümne aasta taguseid sündmusi meenutades ja kommenteerides , et mälestusväärse Hirvepargi miitingu koht valiti välja juhuslikult . Aga vaevalt , et sedavõrd olulise ürituse koht valiti päris juhuslikult . Teatavasti taheti algul korraldada miiting Tallinnas Raekoja platsil , ent toonase pealinna RSN TK tegelased olid olnud selle vastu ning nii tuligi uus koht välja vaadata . Tiit Madisson märgib oma mälestusteraamatus " Vastasseis " , et selgepiirilise pakkumise Hirvepargi osas tegid hoopiski linnaisad . Praegu juba manalateel puhkav Abdul-Ali Rza Kulijev , kes siis pidas Pärnu Muinsuskaitse seltsi asepresidendi ametit , meenutas kaks aastat pärast sündmusi , et vististi oli just tema teinud tolleaegsele Pärnu MS presidendile Madissonile ettepaneku liikuda Raekoja platsilt edasi Linda kuju juurde ja sealt , juhul kui tuleb palju osavõtjaid , siirduda edasi parki . Küllo Arjakas " Salmistu polügoon ja asustamata saar " ( Nr <arv>/<arv> ) " Motoriseeritud Salmistu " ( Nr <arv>/<arv> ) Kirjutate , et nõrganärvilised Salmistu rannas kaua vastu ei pea seal valitseva kõrvulukustava skuutrimürina tõttu . Randa sattunul on muidugi võimalus sealt lahkuda ja enam mitte tagasi tulla . On aga ka arvukalt Salmistu küla püsi- ja suveelanikke , kes on sunnitud pidevalt viibima selles müraterroris . Pöördumine Kuusalu vallavalitsuse poole pole andnud tagajärgi . Otse vastupidi , meil on süvenenud mulje ametnike otsesest huvitatusest kasuliku ( rahaka ) äritegevuse vastu rannas . " Magneedis " ilmunud artiklikeses nimetate Salmistu randa tsiviliseeritud plaazhiks . Olen arvamusel , et hinnang " tsiviliseeritud " ei tähenda vaid WC ja riietuskabiinide olemasolu . Rein Kersten Salmistu " Vangla eri " ( Nr <arv>/<arv> ) Olen teie lehe pidev lugeja , õpetajana pakub mulle erilist huvi aga kultuuri-osa . " Areeni " erinumbrid on alati väga põnevad ning ka seekord oli vangla-eri täistabamus . Praegu räägitakse ning diskuteeritakse elavalt karistusasutuste üle ning " Areen " leidis siin oma vaatenurga , kuidas läbi kultuuri aktuaalset ainet käsitleda . Oli olemas nii inimlik vaatepunkt kui teoreetilisem arutluskäik . Kuid see , kui ebalevalt meie tuntud tegelased arutlevad surmanuhtluse üle , on küll kasvava kuritegevuse taustal naeruväärne . Kui juba demokraatia kantsiks peetavas USAs võib Louisianas nüüd autovarga kohapeal maha lasta , mis siis veel rääkida mõrtsuka või " teenelise " retsidivisti karistamisest kõige kõrgema karistusmääraga . Vangla aga pole mingi sanatoorium , nagu seda sooviks näha Hasso Krull . Mina kirjutaksin Sulev Luige tapmisest ajendatud kultuuriinimeste memorandumile kahe käega alla . A. Sivard Erik Morna ja Priit Hõbemägi imestasid <arv>. augusti Hommikutelevisioonis , miks Michael Jackson " I love you'le " pidevalt " too " lisas . Lava läheduses olijaile on see üllatus . Mida kauem kontsert kestis , seda rohkem oli kuulda algul üksikuid karjumisi , hiljem juba tõelisi ühendkoore lausega " Michael , I love you ! " . Oli tüdrukuid , kellel olid kaasas isegi superstaarile adresseeritud kirjad , karvastest loomadest rääkimata . Raido Bergstein Rain Kooli Soome , Kouvola Siiani on eestlaste kuritegevus Soomes piirdunud peamiselt varguste ja salakaubaveoga , äärmisel juhul narkokuritegudega . Eelmisel nädalal said kaks eestlast aga Lahti linnas hakkama millegagi , millele soome politsei ei oska hästi isegi nime anda . Keskealine abielupaar oli kell seitse hommikul oma eramu hoovis , kui õue ilmus korraga kaks maskides meest . Andmata pererahvale teada , mida nad õieti tahavad , ähvardasid nad meest ja naist pussiga ning sundisid ohvreid minema maja kõrvaltuppa . Ise aga seadsid peremehe hinnangul kas eesti või vene aksendiga soome keelt kõnelenud kurjategijad end sisse elutoas , kus nad hakkasid kruttima kangesti pommi meenutanud seadeldist . Kasutades ära kutsumata külaliste pommile suunatud tähelepanu haaras peremees pussi pärast väikest rüselust enda kätte . Üks kurjategijatest sai rüseluses kergelt haavata . Ehmunud sissetungijad põgenesid koos pommiga , enne kui naabrite juurde jooksunud perenaine jõudis politsei kohale kutsuda . Politseipatrull sai kaks noort eesti päritolu meest kätte mõni tund hiljem Lahti ja Kouvola vahelisel teel . Mehed sõitsid beezhi Saab <arv>-ga , millel oli Eesti number <arv> AFD . Meeste tundemärgid vastasid Lahtis pererahvast hirmutanud meeste tundemärkidele ning ühel neist oli käel veritsev haav . Ülekuulamisel võttis üks noormees süü omaks . Lahti politsei sõnul on kogu sündmuste ahel veel nii müstiline , et isegi kuriteo täpset nimetust ei ole veel osatud välja mõelda . Kriminaalkomissar Esko Heinoneni arvates võiks kõne alla tulla eelkõige seadusetu vabadusevõtmine . Heinonen leiab , et mehed võivad muu hulgas olla palgamõrvarid , kes oma " objekti " otsides lihtsalt valesse kohta sattusid . Mihkel Kärmas Kodu lähistel mänginud üheksa-aastase poisi haavlitega eluks ajaks sandistanud jahimehed kõndisid politsei lohakuse tõttu kohtust välja vabade meestena . Kui koletu teoga hakkama saanud mehed tänavu <arv>. jaanuari pimedal õhtupoolikul teise klassi poisi Tarmo Šamatauskase Keila haiglasse tõid , jäid politseinikud uskuma nende juttu õnnetusest . Nii tegi järgmisel päeval avalikkusele edastatud teade õnnetuse ohvrist hoopis süüdlase : BNS-ETA . <arv>. jaanuar . Harjumaal Väänas metsavahist isa tagant varastatud padruniga mänginud poiss sai üliraskelt viga , kui kartetšipadrun tal käes plahvatas . Juhuslikud möödasõitjad toimetasid Tarmo Keila haiglasse . Sealt viis kiirabi ta üliraskete pea- ja rindkerevigastustega Tallinna las tehaigla intensiivravi osakonda . Umbes samal ajal , poole üheksa ajal õhtul , kui hinge vaakuvat poissi transportiv reanimobiil keeras Mustamäe haigla ette , jõudsid Väänasse esimesed politseimasinad . Saue politseinikud kuulasid üle ühe meestest , kes haavatud lapse haiglasse tõi , kohalikus ühistalus mehhaanikuna töötava Tiit Suigussaare . Poisi isa tuttav väitis , et mehed leidsid lapse juhuslikult jänesejahilt tulles . KARISTUS : Lembit Suvinõmm ( vasakul ) kaotas kolmeks aastaks jahimeheõigused . Taamal vigastatud poisi isa Robert ja ema Riina Samatauskas . Vikatimehe käest pääsenud lapse tunnistus Neljandal päeval pärast tulista mist suutis imekombel ellu jäänud Tarmo lausuda esimesed sõnad . Ta mäletas , kuidas kodu esisele ristmikule pööras auto . Temale suunati tuled . Kuidas ta tõstis kait seks valguse eest käe silme ette . Autost väljus mees . Siis tabas teda justkui löök pähe . Ta mä letab , kuidas ta kukkus otsmikuga vastu jääd . Ta jäi teadvusele , kuid ei suutnud rääkida ega liigutada ... Kümme päeva pärast õnnetust , kui uurimisest midagi kuulda polnud , läksid Tarmo vanemad Saue politseisse asja kohta aru pärima . Selgus , et juhtum oli pandud kirja õnnetusena ja uurimine lõpetatud !! " Politsei peab alati versioone kontrollima . Ma ei oska vastata , miks nad seda ei teinud . Kahtlemata oli Saue politseil lihtsam see intsident kirja panna õnnetusjuhtumina , " laiutab käsi veeb ruari lõpus asja uurimise üle võtnud Politseiameti Harju büroo abidirektor Eve Olesk . Algselt uurimist läbi viinud noorem inspektor Ulvar Veldi keeldub kommentaaridest . " Inspektor Veldi küsis irooniliselt : miks te arvate , et last on lastud ? Me pidime siis käte ja jalgadega selgeks tegema ja versioone kummutama , et see ei olnud õnnetusjuhtum , " jutustab Tarmo ema , metskonna raamatupidajana töötav Riina ( <arv> ) . Kui Tarmo oleks hukkunud , poleks süüdlastele jälile saadud . " See oleks võinud tõesti õnnetusjuhtumiks jääda , " kinnitab uurija Olesk tagantjärele . Veebruari lõpus , pärast kolme nädala pikkust varjamist , tunnistas Tarmo haiglasse toonud jahimees Lembit Suvinõmm ( <arv> ) laskmise üles . Seda tegi ta alles siis , kui politseieksperdid tuvastasid , et tulistati tema püssist . Kuid ajaga , mis kaotati kuriteo (mitte)uurimisel , oli hävinud kuriteopaik ning jahimehed jõudnud omavahel versioone kooskõlastada . Hiljem polnud näiteks võimalik kindlaks teha , kas mehed olid tol õhtul purjus . Elu ratastoolis = <arv> kuud tingimisi Selle nädala esmaspäeval Harju maakohtus oma otsust ette lugedes rõhutas kohtunik Külli Iisop politseinike ebaprofessionaalsust . Politseinike käpardlus mängis kätte trumbid kohtus lapselaskjat kaitsnud vandeadvokaat Simon S. Levinile : " Nad ( politsei - toim. ) võltsisid vaatlusprotokolli . Nüüd sean ma iga Harju politseinike tehtud vaatlusprotokolli kahtluse alla . " Jutt on sündmuskoha protokollist , mille uurijad koostasid tagantjärele . Lisaks ilmus uurimistoimikusse osa <arv>. jaanuari õhtul antud tunnistustest <arv>. veebruari dateeringuga ja vahepeal kadusid ära tõendusmaterjalina arvele võetud Tarmo riided . Ent fakte , mis juhtunut valgustaksid , saab hiljem püüda sama hästi kui tuult põllult . Ja nii luges kohtunik Iisop ette kohtuotsuse , mis šokeeris ja masendas Tarmo vanemaid . Lembit Suvinõmmele määras kohus üliraske kehavigastuse tekitamise eest hooletuse tõttu vaid viiekuuse tingimisi vabadusekaotuse kolmeaastase katseajaga ning kokku umbes <arv> <arv> krooni kahjutasu , suurem osa sellest haigekassale . Invaliidistunud lapse vanemad said kulude katteks pisut üle <arv> <arv> krooni . Kolmeks aastaks võeti mehelt jahimeheõigused . Laskmise ajal autoroolis olnud ja samal õhtul politseile valetunnistuse andnud jahikaaslane Tiit üldse kohtupinki ei sattunud , sest seadusetähe järgi ei ole teise astme kuriteost ( loe : lapse tulistamisest ) mitteteatamine ehk selle varjamine karistatav . Lapse regeneratsioonivõime teeb vahetevahel üllatusi , nii et me ikkagi jätkame taastusravi . Minu enda kogemus on , et üks <arv>aastane poiss , kellel oli torkehaav kaelas ja kes oli kuus kuud hingamisaparaadiga seotud , läks omal jalal haiglast koju . Aga muidugi Tarmol on see asi kestnud juba seitse kuud . Loota , et ta täiesti oma jala peal koju läheb ... Me tahaksime seda , aga ma arvan , et see on vähetõenäoline . Praegu me suhtume temasse kui patsienti , keda me ravime , ja ükski arst ei ravi haiget selle mõttega , et tulemust ei ole . Vääna metskonnamaja teisel korrusel Šamatauskaste peres algas uus ajaarvamine tänavu <arv>. jaa nuarist . Päevast , mil pere vanem laps jahimeeste kartetši ette jäi . Soe suvi on talvise tragöödia paiga muutnud lopsakalt roheliseks . Tarmo istub ratastoolis õhtu jaheduses õunapuude all . Liivakastis askeldavad kuueaastane õde Margot ja Tarmo kaks parimat sõpra , klassivennad Arti ja Andres . Siinsamas on isa ja ema . Juba kolmandat päeva on Tarmo haiglast kodus . Haiglas lõpetas ta teise klassi . Tema seljaaju vigastusega käib kaasas tugev higistamine , kuid valusid tal pole . See-eest tuleb iga päev temaga kolm-neli korda võimelda , et ei tekiks lamatisi . KOLMANDAT PÄEVA KODUS : Tarmo õe Margoti ja sõprade Arti ja Andresega . Mida te siin praegu teete ? " Mängime . " Mis mängu ? " Viskame kive . " " Kuidas see välja näeb , Tarmo ? " küsib ema kõrvalt . " Kas sina ka viskad ? " " Ma ei viskagi . Mina vaatan . " Mis sa veel teed ? " Telekat ja videot vaatan ... " " See on põhiline asi , " täiendab liivakasti servale istunud isa . " ... elektronmängu mängin . " Kuidas sa elektronmängu mängid ? " Pulgaga mängin . Pulk on suus ja mängin . " Ema lisab : " Tal on sellest pulgast juba keele peal jälg . Mina ise seda ei märganudki , enne kui arst ütles . " Kas keegi õpetas sulle , kuidas suuga asju liigutada ? " Ei ... ikka ise õppisin . " " Ta ju lehitseb raamatut ka suu ga , " sekkub jälle isa . " Te ge li kult on see kurb , sest ta peaks roh kem kätt pingutama , " täiendab ema . Mis sa arvad , kas sa saad uuesti terveks ? " Hakkad uuesti akordioni män gima . Hakkad , eks ju ? " si sen dab ema kõrvalt . " Mmmhh . Jah ... Emme , anna mulle üks ilus suur õun . " Ema toob puult ühe valge klaari . Halvatud Tarmo on õppinud pulgaga elektronmängu mängima . Kui Harju maakohtus loeti ette otsus , millega Tarmot elu lõpuni vigastanud mehed pääsesid naeruväärsete karistustega , olid Tarmo emal pisarad silmas . Kaugel sel lest polnud ka isa . Mida te kohtuotsusest ar vate ? Isa : " Tigedaks teeb see värk küll . Pole enam usku . 'udselt kurb on küll . Kas te saate aru , et see on politsei jama ? ! " ( Kisub ärritatult suitsu lõpuni ja viskab koni kõrgesse rohtu . ) Ema : " Mul on tunne , nagu ma oleksin asja ise välja mõelnud . Tõendeid pole . Kõik on kirja pa ne mata . Täitsa kole , lihtsalt pole sõ nu selle asja kohta . Pole ikkagi aru saadud , mis on lapsele tegelikult tehtud ! " Kaebate kohtuotsuse edasi ? Isa : " Kas sellest tolku on , aga edasi kaebame kindlasti . " Ema : " Sellele , mida on lapsele tehtud , ikka ei mõelda . Oleks nad ( laskjad - toim. ) tulnud tol õhtul meiega rääkima , oleksid oma abi pakkunud . See oli kohutav raha , mille ta ( Lembit Suvinõmm - toim. ) Levinile maksis . Sellega oleks võinud poissi aidata . See trahv pole tegelikult karistus ... ja Tiit ( jahikaaslane - toim. ) ei läinud üldse kohtu alla . Mõlemad ju varjasid . Selle eest ei tehta mitte midagi ! Kuidas te pärast kõike seda külarahvaga läbi saate ? Ema : " Me ei ole ise külla kippunud . Mul on psüühiliselt raske Tarmoga poodi minna , teades , et kõi gi akende taga inimesed va hi vad . " Mida teie tundsite , kui Tar mo haiglas raskes seisus oli ? Ema : " Seda jubedat asja kergendas , et ta oli mõistuse juures . Ma lugesin suu pealt , mida ta rääkis . Kõige koledam oli , kui üks arst ütles , et pole mingit elulootust . Silm tuleb peast välja ope reerida . See oli kolm päeva pärast õnnetust . Kui ta intensiivravist neuroloogiaosakonda viidi , pidin hak kama teda ise puhastama . Inimene harjub kõigega ... On kohutav olla intensiivravi osakonnas , kus ainult südameaparaadid piiksuvad . Sõbrannad kinkisid talle pleie ri . Vanaema kinkis tele vii sori , et tal oleks mingigi tegevus . Lõpuks ütles Tarmo , et polegi nii hull hai ge olla , sest kõik muudkui kingivad . Vaat selline on lapse loogika . ( Tarmo ema nakitseb pooliku õuna kallal . ) Mustamäe haiglast sai Tarmo õde Margot nakkuse . Nii oli üksvahe , et Margot nuttis kodus haigena , et ema , ära mine haig lasse , ja Tarmo nuttis haiglas , et ära mine koju . 'udne gripihoog oli . Aga mulle ei hakanud see närvipinges üldse külge . Teate , kui kole on haiglasse helistada . Küsid , kuidas on , siis öeldakse : " Seesama . " Nii töötasin neli kuud õhtuti ja öösiti . Kella kümnese bussiga õhtul tulin haiglast koju , siis tegin metskonna raamatupidamist . Kui Tarmo neuroloogiasse viidi , jäin hoolduslehele . " Mis meeleolu selle aja jooksul perekonnas on valitsenud ? Riina : " Me oleme püüdnud rõõm sameelsed olla . Ma sisen da sin Tarmole , et ta saab terveks . " Robert : " Mõnikord tulevad Tarmole kurvameelsuse hood peale . Siis ta läheb tigedaks . " Riina : " Alguses , kui see kõik nutma ajas , siis Margot lohutas , et varsti tuleb suvi ja venna on terve . " Kas te olete mõelnud , mis saab siis , kui Tarmo ei parane ? Riina : " Ei ole mõelnud , mis saab siis , kui ta ei parane . Nii ei saa mõelda . " Heinonen leiab , et mehed võivad muu hulgas olla palgamõrvarid , kes oma " objekti " otsides lihtsalt valesse kohta sattusid . Tarmo Vahter Kuidas uuritakse kuritegu ? Keerulise surmaloo lahendamine viis uurija ootamatul viisil ka bensiinijaama röövi avastamiseni . Keskuurimisbüroo vanemuurija Ants Lindvest luges läinud aasta lõpul juba teist päeva <arv>-leheküljelist toimikut . Aeg-ajalt võttis mees joonelise lehe ja tegi ülestähendusi . Lõpuks kogunes paberile oma <arv> küsimust . Esialgu oli juhtumiga tegelenud Harju uurimisbüroo . Lindvesti noor kolleeg oli esitanud lapseootel naisele ja kahele mehele esialgse süüdistuse üliraske kehavigastuse tekitamises . Mida aga polnud , olid otsesed asitõendid . <arv>. aasta novembriõhtul tungisid ühe Harjumaa väikeasula korterisse kutsumata külalised . Lukustamata uksest sisse astunud võõrad tõukasid elutoas telekat vaadanud mehe põrandale ja lohistasid ta siis kööki . Pärast esimesi hoope väänati ohvri käed selja taha ja pandi raudu . Vägivaldset etendust tunnistasid neli jahmunud silmapaari - pikalilöödud mehe ema ja kolm venda . " Väljas on meie mehed . Kui keegi liigutab , juhtub nagu temaga ! " hoiatas üks sissetungija . Ründajad võtsid vangi kaasa ja kadusid öhe . Tundmatu surnukeha Järgmisel päeval ilmus Harju politsei valvezhurnaali ettekanne tundmatu laiba leidmisest . Keegi kohalik elanik oli läinud Pirita jõe ja Ülemiste järve vahelise kanali äärde luuaraage lõikama . Teest eemal , kaheharulise elektrimasti läheduses lebas surnud mees . Sealsamas maas olid katkine nöörijupp ja kleeplindi ribad , mida oli kasutatud ohvri jalgade ja suu kinnisidumiseks . Paari päeva pärast oli politseil peksmise tagajärjel hinge heitnud mehe isik teada . Kui politseinikud hukkunu omaste koduuksele koputasid , hakkas lõngakera hargnema . Sugulased teadsid kolme eestlase nimesid , kes olid ohvril kodus järel käinud . Tunnistajad olid näinud veel neljandatki sissetungijat , keda nad aga ei tundnud . Politsei vahistas äratuntud vabaabielupaari ja nende sõbra , kuid jäi siis jänni . Kahtlusalused möönsid , et olid neile garaazhi ehitava mehe tõepoolest oma auto peale võtnud . Kuid mitte arvete klaarimiseks , vaid selleks , et talle Lasnamäel oma korteris kohvi pakkuda . Vastu ööd hakanud mees omal käel Harjumaale koju minema . Sealtpeale ei teadvat tast enam keegi midagi . Sisetunne ütles Lindvestile , et arreteeritud naine ja kaks meest on peksmisega seotud . Kuid uurija ei alustanud ülekuulamistega . Tol hetkel poleks ta osanud kahtlusaluseid veel kuidagi vahele võtta . Kust leida täiendavaid tõendeid ? Kaks kahtlusalust olid varguste pärast korduvalt kohtu all olnud . Lindvesti kogemust mööda oli sellistel meestel harjumus semude seltsis oma viimase aja ettevõtmisi meenutada . Röövimine bensiinijaamas Lindvest helistas Harju kriminaalpolitseisse ja palus koguda andmeid salajastelt allikatelt . Ka uurija ise otsis inimesi , kes võiksid inimröövist midagi teada . Appi tuli <arv>aastane töökogemus , mis saadud Tallinna kriminaaljälituses ja uurimisbüroos tapjaid otsides . Möödus kaks kuud , enne kui Lindvest jõudis õigete inimesteni . Uurijaga nõustusid rääkima kaks allikat , kes teineteise olemasolust ei teadnud . Ühtlasi tuli Harju politseist vihje , et samad kahtlusalused võivad olla seotud Viljandi maantee bensiinijaama röövimisega . Üks Zhiguliga saabunud varastest oli keset tankimist masinale hääled sisse löönud . Auto bensiiniluuki jäetud voolik plärtsatas maha , mispeale ähmis müüja jaamahoonest välja tormas . Kuid ukse taga varitses teine röövel , kes müüja taskulambiga jalust maha lõi . Ka üks Lindvesti usaldusisik kinnitas , et tankla kassast panid <arv> <arv> krooni pihta just need kahtlusalused . Uurija avastab hoopis teise kuriteo Kuigi tõendeid ei olnud , otsustas Lindvest oma intuitsiooni usaldada . Ta esitas süüdistuse tanklaröövist osavõtus kolmiku kõige nõrgemale lülile . Neiule tuli uurija käitumine täiesti ootamatuna . Veidi hiljem leidsid Patarei valvurid toidujagajast vangi läbiotsimisel kokkumurtud paberitüki . Vihikulehel oli naisekäega sõnum : " Uurijal on kõik teada ja ma rääkisin talle kõik ära . " Peksmise uurimine oli viinud Lindvesti hoopis tanklaröövi lahendamiseni . Kuid tema põhiülesande täitmine ei edenenud endiselt . Inimeste vahi all hoidmist tuli kord kuus pikendada . Jälle otsis uurija üles oma allikad . Üks neist teadiski rääkida , et röövitud harjumaalast ei viidud mitte Lasnamäele , vaid kohe metsa . Kidnapping'ust aga võttis osa kuus inimest . Kolm meest ja naine peksid ohvrit , sest kahtlustasid teda oma Lasnamäe korterisse põleva nartsu viskamises . Veel kaks meest vaatasid omakohut pealt ega julgenud sekkuda . Harju politsei abiga sai Lindvest " pealtvaatajate " nimed teada . Viimase puuduva nime ütles uurijale jällegi tema oma allikas . Mai lõpus lasi Lindvest mehe kinni võtta . Selleks osutus endine bensiinimüüja , kes oli ka tanklaröövi algataja . Süüd kinnitas DNA test Peale salajaste allikate kinnitas kahtlusaluste süüd ka neile kuulunud Zhigulist leitud kleeplindirull . Samasuguse klepsuga oli kinni teibitud valu pärast karjunud ohvri suu . Lindvesti ja kolleegide tähelepanu äratasid klepsurullile jäänud väikesed pruunid plekid . " Äkki on see surnu veri ? " tärkas kahtlus . Oma paarikümneaastase staazhi jooksul polnud Lindvest veel kordagi lasknud teha Läänes igapäevast , kuid Eestis uudset DNA analüüsi . <arv> krooni maksnud test kinnitas , et tegu oli ohvri verega . Edasi arenes kõik rutiinselt . <arv>. juulil pani Lindvest üle <arv>-leheküljeliseks kasvanud toimikusse viimase punkti . Paberi , millel oli anonüümse tunnistaja " Kalev " õige nimi , pani uurija ümbrikusse ja pistis selle pärast pitseerimist oma seifi . Koos tanklaröövis osalenud autojuhiga andis Lindvest kohtu alla seitse inimest . Selleks ajaks oli ta vahi alt vabastanud kaheksandat kuud raseda naise , kes peagi poisslapse sünnitas . " Eks nüüd ole elu läbi , " arvas uurimise lõpuks vastsündinu isa , kellele kohus võib mõista pikema vanglakaristuse . Tema ja ta sõbrad tahtsid harjumaalasele üksnes õpetust anda , mitte meest tappa . Ülemistele elusalt maha jäetud mehega oli jäänud jutt , et paari päeva pärast tuleb ta uuesti garaazhi ehitama ... Inga Raitar Rahvusraamatukogu töötaja Anne Ainz on leidnud Šveitsi pangas kasutamata arve omaniku Stanislawa Kelpschi kohta uusi andmeid . Hiljuti ajalehes Le Figaro ilmunud Teise maailmasõja järgselt kasutamata arvete omanike nimekirjas oli Kelpsch ainus , kelle viimaseks elukohaks oli märgitud Tallinn . Paraku puudusid naise kohta igasugused andmed Eesti sõjaeelsetes telefoni- ja aadressraamatutes . Niisamuti polnud teda <arv>. aastal koostatud Eesti juutide nimekirjas . Eesti juudi koguduse esimees David Slomka avaldas arvamust , et Kelpsch võis põgeneda siia Poolast sügisel <arv>. Rahvusraamatukogu fondides leidub <arv> S. Kelpschi autograafiga raamatut . Anne Ainzi sõnul sattus sõjajärgsetel aastatel raamatukogusse hulk peremeheta raamatuid Tallinna ja Põhja-Eesti likvideeritud ametiasutustest ja represseeritute või Eestist lahkunute erakogudest . Asudes raamatute omaniku jälgi ajama , tuvastasid raamatukogutöötajad , et Stanislawa Kelpsch on pikka aega õppinud Tartu Ülikoolis . " Album Academicum <arv>-<arv> " toob tema kohta järgmised andmed : Kelpsch ( sünd. Butkiewicz ) , Stanislawa , poolakas . Sündinud <arv>. aprillil <arv> Kaunase kubermangus Šiauljiais . Lõpetas Riia Sadovskaja tütarlaste gümnaasiumi <arv>.a. Õppis Tartu kõrgematel naiskursustel ajaloo- keeleteaduskonnas <arv>-<arv> , Tartu Ülikooli ajaloo-keeleteaduskonnas <arv>- ( katkestas õpingud ) , filosoofiateaduskonnas <arv>-<arv> , mille lõpetas diplomiga cum laude . Leedu kodanik . Üliõpilaspõlve elukohaks Tartus Tähe <arv>/<arv> . Tudengipäevil valiti Stanislawa Kelpsch Tallinna Valge Risti ühingu esinaiseks . Ühingu põhitegevuseks oli endise vene valgekaartliku Loodearmee Eestisse jäänud sõjaväelaste abistamine heategevuslike ürituste kaudu . Ühingu juures tegutses ka daamide ring . Valge Rist ühendas vene emigrantlikku ladvikut Eestis ja oli rõhutatult parempoolne organisatsioon . Teadmata on endiselt Stanislawa Kelpschi tegevus Tallinnas peale ülikooli lõpetamist ja tema Eestist lahkumise põhjused . Šveitsi pangas asuva kasutamata arve saldo on endiselt pangasaladus , mis avaldatakse vaid arve omaniku pärijatele . Vesta Reest Viimase pooleteise kuu jooksul on Tallinna Kiirabi kogemata või sihilikult röövinud inimestelt sõidutamise eest <arv> krooni ettekäändel , et kiirabiautoga osutatakse neile mittekiirabilist teenust . Kiirabi on ühistranspordivahend , kallim kui takso . <arv>. augustil <arv> kirjutati esimese grupi invaliid , Eesti kodanik Lembit P . Tallinnast Hiiult , Eesti onkoloogiakeskusest , kodusele ravile . Kuna alakehast halvatud mees vajas transpordiks erisisustusega sõiduvahendit , kutsus haigla personal talle vastu Tallinna Kiirabijaama esmaabimobiili . Sõidu eest esitati Lembitule arve - <arv> krooni . <arv>kroonist tasu sõidutamise eest oli kiirabi temalt ükskord varemgi püüdnud välja pressida , kuid tol korral ei olnud <arv>kroonisest invaliidsuspensionist elatuval mehel võimalik sellist summat maksta . " Armu poolest visati siis ilma eest ära , " meenutas Lembit . Tulika taksoga sõites maksab teekond Hiiult Mustamäele ca <arv> krooni . Tallinna Kiirabi kasseeris sama vahemaa eest mitu korda suurema summa , põhjendusega , et Lembitu jaoks oli kiirabiauto võrdne ükskõik millise ühistranspordivahendiga , liiatigi veel , et teenus , mida osutatati ( transport haiglast koju ) , on mittekiirabiline . <arv> krooni vastu anti Lembitule ametlik maksekviitung ja tehing näis olevat igapidi seaduslik . Kui Lembit üritas teda koju toimetanud brigaadilt selgitust nõuda , miks ei laiene üldine ravikindlustussüsteem temale , soovitati pretensioonidega pöörduda valves olnud kiirabiarsti poole . Haige transport pole kiirabi töö Keskhaigekassa direktori Maris Jesse sõnul puudub kiirabil igasugune seaduslik alus ravikindlustusega inimestelt lisatasusid nõuda , kuna haigekassa tasub kiirabijaamale kõigi haigekassa liikmete kõik ravikulud ning kiirabi on kohustatud ilmuma kõigi väljakutsete peale . Oma päevarahad saab kiirabijaam ka siis , kui päevas ei esine ühtegi väljakutset . Tallinna Kiirabi pressiesindaja Veiko Sildeve andmetel on kiirabi esmane ülesanne anda esmaabi ning haigete transpordiks peaksid haiglatel olema spetsiaalsed erivarustusega masinad . Kiirabi kaitseks ütles Sildeve , et kogu Tallinna linna teenindab vaid <arv> kiirabibrigaadi ning nende põhitöökohustused on paika pandud kiirabi tööeeskirjaga . " Ma arvan , et <arv> krooni suurune tasu jõustub juhul , kui kiirabi saab väljakutse , mis ei ole seotud otseselt esmaabi andmisega . Ma ei või kindlalt öelda , aga mulle tundub , et kiirabi põhitööeeskirjas ei ole sellist kohustust nagu haigete transport haiglast koju või vastupidi , " annab Sildeve ebalevaid vastuseid . Kiirabi hinnakiri <arv> reanimobiilibrigaadi ( <arv> Tartus ja <arv> Tallinnas ) - <arv> krooni ööpäev Kahe astmega kiirabibrigaad - tasu oleneb varustusest ja personali kvalifikatsioonist <arv> või <arv> krooni ööpäev Parameedikute brigaad - <arv> krooni ööpäev Kokku saab kiirabi <arv>. aastal Keskhaigekassalt sada miljonit krooni , selle summa sisse on arvestatud kõik kulutused - aparatuuri ostmine ja uuendamine , amortisatsioon , ravimid , töötajate palgad jne. Sotsiaalministri salapärane määrus Saatuslikul <arv>-krooni-päeval valves olnud kiirabiarst vastas EE päringule , et nad lähtuvad oma tegevuses sotsiaalminister Tiiu Aro määrusest , millega on kehtestatud tasu kiirabiauto kasutamise eest juhul , kui kiirabi kutsutakse täitma mittekiirabilist väljakutset . Määrust ette lugemast valvearst keeldus , öeldes : " Mul ei ole luba seda teha , " ning soovitas pöörduda peaarsti poole . Tallinna Kiirabi peaarst Sander Moistus võtab paar minutit mõtlemisaega , enne kui iga üksikut sõna suus veeretades vastama asub . " Meil , teate , on selline sotsiaalministri määrus . Selle määruse järgi kehtib <arv>kroonine tasu kiirabiteenuste eest isikutele , kes ei ole Eesti vabariigi haigekassa liikmed - välismaalastele , mittekodanikest pensionäridele , erusõjaväelastele , kõigile , kõigile . " Miks ja kelle volitusel laiendab Tallinna Kiirabi määrust Eesti vabariigi täieõiguslikele kodanikele , kes ühtlasi on ka haigekassa liikmed , ei oska dr Moistus öelda . Lubab järgmiseks päevaks Lembit P. juhtumit uurida ning ammendava vastuse anda . Peaarst on ebaseaduslikest tehingutest teadlik Doktor Moistus tunnistab vastumeelselt : " Jah , tõesti , selline juhtum oli , et ravikindlustusega patsiendi käest võeti <arv> krooni suurune tasu transpordi eest . See oli eksitus , valvearst Sergejeva süü . Miks ta otsustas Lembit P. käest <arv> krooni võtta , küsige temalt . Aga me maksame selle raha tagasi . " Peaarsti jutust selgub , et kiirabi mängib <arv> krooni eest taksot päris tihti , eelmine taoline juhtum leidis tema andmetel aset kuu aega tagasi . Kiirabi- ja taksoteenus peaksid aga erinema ka millegi muu kui nime ja automobiilide sise- ja väliskujunduse poolest . Lea Larin Allveearheoloogid püüavad ära keelata vrakkide juurde sukeldumist . Eestis õpetab sukeldumist endine allveeujuja Tiit Krutob , kes oma sõnutsi mõne aasta eest ära pööras ja nüüd on kogu aeg peadpidi vee all . Ta käis instruktoriks õppimas ülemaailmse profisukeldujate organisatsiooni PADI ( Professional Association of Diving Instructors ) juures . " Sukeldumine annab meelerahu , " ütleb sukeldumisfänn Krutob , " vee all hõljudes oled lõtv nagu kalts . Olen kõigi oma sukeldumistega rahule jäänud , kuigi Läänemeri on vahel nii sogane , et nähtavust eriti pole . " Vee all käimine on kallis lõbu : baaskursus maksab <arv> krooni , kõige odavama varustuse võib saada <arv> <arv> krooni eest . Kahe aasta jooksul on Eestis sukeldumisalase väljaõppe saanud umbes <arv> inimest . Kulda pole sukeldujad leidnud Kuigi Läänemeres väga erilisi taimi-loomi pole , leiab ka meie külmast merest nii mõndagi , mida vaadata . " Kümne meetri sügavusel on tore : igasugu kivikesesed sätendavad päikese käes , " jutustab sukeldumisfänn Viktor Siilats . Pirita jahisadamas ei sätenda kuuldavasti merepõhjas mitte ainult kivikesed , vaid ka kellad , mobiilid , pudelid ja rahakotid . Krutobi põnevaimad elamused on pärit Pakri ja Ruhnu saarte lähistelt , Siilats kiidab Vormsi lähedal asuvat laevade kalmistut ja Rannamõisa panga all meresügavuses peituvat paekivist amfiteatrit . " Kindlasti on Eestis kohti , mille sarnaseid mujal maailmas ei leidu . Huvi võiksid turistidele pakkuda vrakid . Muidugi , kui põhjas on kõigest paar mudast ronti , siis huvitab see ainult väga sügavalt ajaloohuvilist sukeldujat . Tihtipeale see nii ongi , et laevast pole suurt midagi näha , sest kinni jäävad nad just nimelt madalikele . Hiiumaa lähistel on huvitavaid vrakke , mida Paap Kõlar ka huvilistele näitab , " arutleb Krutob sukeldumisturismi võimalikkuse üle Eesti vetes . Vrakkide juures sukeldumiseks peab olema litsents ja muinsuskaitseameti luba . Vahel ei aita ei loast ega litsentsist , sest allveearheoloogid kardavad veealuseid aardeotsijaid nii hirmsasti , et püüavad kõik asjahuvilised merest välja peletada . " Praktikas keelatakse igasugust sukeldumist , " kinnitab Siilats . Ükskord peeti ta haarangu käigus Aegna saare lähedal kinni . " Kellegi telefonikõne peale veeti mind Pirita jahisadamasse ja ma pidin seal kolm tundi istuma ja seletuskirju kirjutama , miks ma ikka sukeldun , " on Siilats siiani juhtunu pärast marus . Lõpuks pääses ärimees minema , kuna taipas kirja panna kuldsed sõnad : " Sukeldusin küll , aga vee all midagi ei näinud . " Lahing arheoloogidega Pärast tellis Siilats sukeldumist reguleeriva valitsuse määruse kohta advokaatidelt ekspertiisi . Juristid kinnitasid talle , et määrus pole põhiseadusega kooskõlas ja on seetõttu õigustühine . Kohtusse Siilats siiski ei pöördu . Toimunus süüdistab Siilats Meremuuseumi töötajat Vello Mässi , kes " igal pool hüsteeriat õhutab " . Siilatsi arvates ei jõua Mäss ise kogu merepõhja läbi uurida ja seetõttu püüab takistada teisi seda tegemast . " Mina eriti palju vrakke näinud ei ole , ega nende otsimine nii lihtne polegi , " räägib Siilats . Krutob ütleb , et temal kursuste kõrvalt vrakisukeldumiseks aega ei jää . Mõlemad mehed kinnitavad , et sukeldumisfännide moraalikoodeks ei lubakski vee alt midagi välja tuua . Mujal maailmas on veealune aardejaht väga levinud . Sadadel aardejahile pühendatud Interneti kodukülgedel otsib varustust ka üks Eestis elav välismaalane : selleks , et vee alt kuldmünte või muud väärtuslikku otsida , on vaja metallidetektorit . Nalja saab ka Eesti vetes : ühel laevavraki leidnud tuukril õnnestus ennast vee all isegi täis juua . Mees leidis uppunud laevast pudeli , lasi õhuballoonist ühte terveksjäänud ruumi nii palju õhku , et lae alla õhumull tekkis , ja limpsis pudeli tühjaks . Krister Kivi Katse üheskoos restorani pidada ajas tülli ärimees Mart Kutsari ja presidendi poeg Mart Meri perekonnad . Tallinna kesklinnas asuvas liharestoran " Argentiinas " käib päevasel ajal vähe rahvast . Muusika ei ole eriti temperamentne ning seinad on loiult punaseks värvitud . Saali keskel liigutab kokk tule kohal panni edasi-tagasi . Õhus on nõrk sinine suitsuvine . Ei oskaks aimata , et veel kümmekond kuud tagasi valitsesid siin märksa dramaatilisemad tunded - pankrotihirm , tuline viha , kättemaks , solvumine ... Perekonnatuttavatel tekkib idee Mart Meri ja Mart Kutsar lõpetasid Tallinna Reaalkooli <arv>. aastal . Taasiseseisvunud Eestis sai esimesest ajakirja Keel ja Kirjandus peatoimetaja ning teisest ärimees , kes pälvis tähelepanu Õliliidu ja Eesti-Kuveidi sõprusühingu juhtimisega . Kaks aastakümmet käisid klassivennad perekonniti tihedalt läbi . Traditsiooniks olid kujunenud ühised vana-aasta õhtud ja mardipäevad , sageli istuti koos Meride Nõmmel asuva maja varjulises aias . Ilmselt ühel sellisel varasuvisel õhtul küsisidki Mart Kutsar ja tema ärinaisest abikaasa Mariann Jõerüüt presidendi minialt , kas too ei tahaks tulla tegevdirektoriks loodavasse restorani " Argentiina " . Eesti rahval on mitmeid hoiatavaid vanasõnu selle kohta , et sõpradel ei tasuks koos äri teha , kuid just hiljuti ESKO koolitusest lahkunud Kai-Riin Meri leidis , et tegemist on põneva väljakutsega ning nõustus . See oli majakondadevahelise sõpruse lõpu algus . Miljon tuleb mängu Eestis polnud keegi varem argentiina restorani pidanud . Nii lendasid Mart Kutsar ja Mariann Jõerüüt Amsterdami , et kanalilinnas kuulsates restoranides järele maitsta , mismoodi õige argentiina toit mekkima peab . Enne äraminekut oli Esimene Kingituste Vahndaamise AS ( mille aktsiatest <arv> protsenti kuulus Mart Kutsarile ja Mariann Jõerüüdile , ülejäänud <arv> protsenti aga kahele teisele eraisikule ) võtnud Hansapangalt " Argentiina " loomiseks miljon krooni laenu , kusjuures laenu tagatiseks sai Mariann Jõerüüdile kuuluv kalarestoran " Mõõkkala " . Pärast tagasitulekut avastas perekond Kutsar aga , et " Argentiina " oli juba oma uksed avanud . Loomulikult saab nii esitada vaid sündmuste lihtsustatud käiku , kuid intriigi kõigis detailides orienteerumisel on raskusi isegi pankrotihalduril , kes projekti nurjumise põhjuseid praegu välja selgitada püüab . Kindel on see , et Kutsar ja Jõerüüt tõmbusid suve lõpus restoranipidamisest kaheks kuuks kõrvale ning jätsid äri elavaloomulise ja mustajuukselise Kai-Riin Mere juhtida . Viimase jutu järgi oli tegemist raske , kuid põneva ajaga . Kai-Riin jõudis vaid harva koju lastele süüa valmistama , sest enamus aega tuli veeta restorani käima lükates . Ning pole kahtlust , et tegevdirektor tegi seda tööd südamega . Ta värvis uksepiitu , mõtles välja ühe lambaprae retsepti , millesse kuulus ohtralt küüslauku , ning võitles restorani kanalisatsiooniga , mis sageli streikima kippus . Vahel tuli Mart Meri abikaasale appi ja aitas " Argentiina " köögist öö varjus ämbritega solki välja tassida . Kõik tundus hästi minevat . " Restoran oli rahvast täis ... Käive oli märksa suurem kui äriplaan ette nägi , " arutlevad Kai-Riin ja Mart Meri praegugi oma Nõmme maja aias , küünlavalgel . Nad ei saa aru , mis juhtus <arv>. oktoobril <arv> , kui Mart Kutsar Kai-Riin Merele koju helistas ning kategoorilises vormis nõudis , et tegevdirektor tööle tuleks ja rahakapi avaks . Kai-Riin keeldus , öeldes , et teeb seda vaid kõigi teiste omanike juuresolekul . Mart Kutsar ähvardas seepeale Meridele kaela saata Kaitsepolitsei ning teostas kõigi tegevdirektori kabinetis leiduvate paberite võetuse . Ilmselt oli mees endast väljas , sest lisaks raamatupidamisdokumentidele viis ta endaga kaasa ka presidendi miniale kuuluvad kokaraamatud . Sellest hetkest alates söestus kahe perekonna vaheline hea läbisaamine kiiremini kui tulisele pannile unustatud lihaviil . Järgmisel päeval suheldi juba advokaatide vahendusel . Pankrotihirm ja viha Mart Kutsari naine Mariann Jõerüüt seletab , mis lahti oli . Ootamatult avastasid nad , et " Argentiina " on pankroti veerel . Elektri- ja telefoniarved olid tasumata mitu kuud , palgad välja maksmata , üürivõlg lähenes <arv> <arv> kroonile . Mart Kutsar oletab , et restorani üks osanik - Peeter Pahkla - mõjutas tegevdirektorit ning maksis restorani sissetulekuga oma vanu võlgu . Mariann Jõerüüt erutub ja kirjeldab tolleaegset " Argentiinat " kui tõelist põrgut - baarimehed pakkusid kallima napsi pähe odavamaid jooke , raamatupidajad valasid maksupettusi pealt nähes pisaraid , kokk pidi aga jooksma üles " Westmani " poodi liha ja apelsine ostma , sest hulgikaubitsejad " Argentiinale " võlgade tõttu enam kraami ei toonud . " Patt ei ole see , kui sa tööd ei oska , " hüüab Mariann Jõerüüt vihast kimedal häälel välja oma peamise etteheite oma toonasele tegevdirektorile , " patt on see , kui sa seda ei tunnista ! " Kuid Kai-Riin Meri ei kuule teda , sest perekonnad ei suhtle juba ligemale aasta . Kaotatud sõprus <arv>. novembril <arv>. lahkus Kai-Riin Meri " Argentiina " tegevdirektori kohalt . Ta läks " vastastikusel kokkuleppel " ning mõlemad osapooled kinnitasid kirjalikult , et neil ei ole üksteisele pretensioone . Kutsar ja Jõerüüt arvutasid välja , et kandsid <arv> <arv> krooni kahju . Esimene Kingituste Vahendamise AS kuulutati pankrotis olevaks . Pankrotihaldur Toomas Saarma on just äsja esitanud mitu hagi toonase äriosaniku , Peeter Pahkla vastu , keda Kutsar ja Jõerüüt kahtlustavad firma rahade kõrvale kantimises . Äriabielupaar on haka-nud " Argentiinat " pidama uue aktsiaseltsi abil . Mariann Jõerüüt ütleb ägedalt , et tegu ei ole ei " meeste tüli " ega " naiste tüliga " . See oli lihtsalt äriprojekti nurjumine . Kuid Mart Meri ja Mart Kutsar ilmselt ei arva nii . Uut äädikat veel mitte kinnikasvanud haavale kahe mehe hinges tilgutas ajakirjandus augusti alguses , kui nii Äripäev kui ka Õhtuleht avaldasid restoranitüli käsitlevad artiklid . Kutsarimeelne Äripäeva leidis , et restoranifirma viis pankrotti toonane tegevjuht-kond Kai-Riin Mere isikus . Me-redemeelne Õhtuleht kirjutas vastu , et sõna " sõber " tähendus on antud tüli pärast Mart Mere jaoks läilaks muutunud . Mart Kutsari jaoks oli see šokk . " Ma olin ikka väga nördinud , " tunnistab mees , kes veel käesoleva aasta juulis , Reaalkooli vilistlaste kokkutulekul , oli teistele rääkinud , milline rõõm oli tal juhuslikult New Yorgis oma am-must klassivenda , Mart Merd ko-hata ... " Südames ma siiski loodan , et Mart ei öelnud , et meie sõprus on läilaks muutunud , " ütleb Kutsar , " ehk oli see Kai-Riini väljamõel-dis . " Mart Meri süütab oma Nõmme maja aias aga järjekordse marlboro ega suuda aru saada , kuidas " see varakapitalism , see kiskjakapitalism inimesi nii palju muuta võib . " Meri on murelik , tõsine ja mõtlik . Sigaretiga käsi teeb seletamatut seletada püüdes laiu ringe . " Need motiivid , miks see asi niimoodi läks , on mulle siiamaani väga segased , " ütleb ta . " Mul ei ole vastuseid . " Inga Raitar Tamula järvel Händeli " Kuningliku tulevärgimuusika " kuulajad jäid ilma kontserdi võimsast finaalist . Tulevärgi korraldajale Ivo Melderile tähendas see elu suurima projekti nurjumist . Ei tea kust järvele ilmunud purjekas keeras segi kõik varem valmis tehtud turvaskeemid . Vetelpäästekaater sööstis korrarikkujat tabama ning purustas veealuse kaabli . RUF alustas pürotehnikaga tegelemist viis aastat tagasi . Esimestel aastatel tuli maid jagada ametnikega nn paugutajate pärast , millega poisikesed tänavatel rahumeelseid kodanikke ehmatasid . Praegu on Ivo Eestis ainuke , kel on Euroopas tunnustatud ja Saksamaal välja antud nimeline pürotehniku kutsetunnistus . Et niisugust sertifikaati saada , peab kaks aastat pürotehnikuna töötama , sooritama Euroopa ekspertide juuresolekul proovitöö ja maksma <arv> <arv> krooni . " Ilutulestiku korraldamine on nagu maali maalimine . Vahe on ainult selles , et ilutulestikku " maalid " väga kaua , tema eluiga on aga ainult kaks minutit , " räägib Händeli muusika takthaaval tulevärgiga kooskõlla viinud Ivo . Viimasel ajal ei möödu pea ühtki edukate inimeste või firmade pidu ilma ilutulestikuta . Ja kord tellis üks perekond saluudi noorelt hukkunud ärimehe matustele . See olevat olnud kadunukese soov . Tellitud on ka südamekujuline tulikiri kahe inimese nimetähtedega . Alles hiljem selgus , et initsiaalid ei kuulunud mitte vastlaulatatud noorpaarile , vaid kahele sünnipäeva pidanud härrasmehele . " Ükskord õnnestus teha ilutulestikku niimoodi , et seda vaadati ülevalt alla , " kirjeldab Melder . " Seltskond pidutses teletornis , meie olime torni all . " Keskmine ilutulestik maksab <arv> <arv>-<arv> <arv> krooni . Vesta Reest Nooremleitnant Aleksander Plavinski ( <arv> ) , Viru üksikjalaväepataljoni arst , puhkab ajuvapustusest Tallinna Psühhoneuroloogiahaiglas . Kannatada sai ta juuli lõpul kodulinnas Jõhvis . Vene kaagid astusid juurde , küsisid suitsu ning andsid kolki . Sõimasid vene rahva äraandjaks ja võtsid taskust ära ligi kaks tuhat krooni . Sellest peale on Plavinski olnud ravipuhkusel ning elu üle järele mõelnud . Imestama paneb teda , arstist inimest , küll see , et ajuvapustust ravitakse psühhiaatria- , mitte neuroloogiaosakonnas . Plavinski on sündinud Rostovi oblastis , elanud Arhangelskis ning maandus kümme aastat tagasi Ida-Virumaal . Ta on töötanud küll Jõhvi lastehaigla peaarstina , küll Ida-Virumaa haigekassa direktorina . Jõhvis tunneb teda iga koergi , inimestest rääkimata . Ja korraga sõim ja peks ! Plavinski arvates kuulub selline käitumine üheksakümnendate algusse , praegu on iga vene rahvusest noormehe unistus saada EV kodanikuks , teenida EV armees ja õppida eesti keelt . Peksmise ja oma isiku teotamise põhjuseid otsib Plavinski sootuks Eesti armeest , Viru üksikjalaväepataljonist . Viimase aja pahandused ja närvipinged pataljonis on muidu rahumeelse , kuid üliarenenud õiglustundega polguarsti viinud peastaapi ettekannete kirjutamiseni . Nüüd arvab ta , et <arv>. juuli hommikul toimunud kallaletung Jõhvi bussijaamas ning hilisem suunamine psühhiaatrilisele ravile on osav temavastane kokkumäng . " Aga mina ei tea , mina olen ju praegu loll , " muheleb Plavinski kanges , ent puhtas eesti keeles . Riigitruu kodanikuna läks Plavinski kaitseväkke kohe , kui Eesti passi kätte sai . Haigekassas ei tahtnud enam töötada , sest oli sunnitud alluvaid vallandama ning haiglaid sulgema - " Aga kuidas mina tapan oma lapse , onju ? " - nii rakendab ta kirge meditsiini vastu armees . Ravib ülemat ja ülema ämma , kui vaja . Teenida tahaks ta ka edaspidi , sest sellel on perspektiivi . " Praegu on Eesti armee nagu <arv>aastane poisike , " mõtiskleb kutsumuselt lastearst , " ja ma tahan näha , kuidas see kasvab tubliks noormeheks . Te ei usu , aga see on nii õudselt paremaks läinud kolme aastaga , " väljendab kogu Plavinski olek vaimustust . " Kuigi sellelt haiglalt siin oleks vaja õppida , nad on täitsa profid , neil on kord . " Eesti keeles sai Plavinski põhja alla Jõhvi lastehaigla peaarstina töötades . Nii karm mees oli , et enne sekretäri tööle ei võtnud , kui sellesse ametisse eestlase leidis . Melly Rüga Mustad ringid ümber silmade , taarakott käevangus , tõttab Meida klubi Hollywood poole . " Kurat , vale uks , " pobiseb <arv>aastane pudelikorjaja ja võtab suuna Eldorado mänguautomaatidele . Meidale meeldib kõige enam Hollywoodiga ühes majas paiknev Eldorado mängupõrgu . " Siin pole seintel peegleid , igaüks saab kaotada ja võita omaette , keegi ei passi sul selja taga ega ürita raha ära varastada , " põhjendab ta . Pensionipäev ja sellele järgnevad päevad mööduvad Meidal mänguautomaatidega võisteldes . " Mõnikord paned sisse sada ja saad kolmsada tagasi , mõnikord kaotad kogu raha . Tavaliselt ongi nii , et kui võidad ja kohe ei lõpeta , on masin hiljem ikkagi võidetud raha neelanud . See on hullem kui alkoholism ja veidi leebem kui narkomaania . Kui kord mängima oled hakanud , ega sellest siis ikka nii kergelt ei pääse , raha kohe nagu sügeleb käes , lihtsalt tuleb see maha mängida . Kurb , aga tõsi , " räägib pensionärist hasartmängija . Meida meelitas mängima tema staazhikam sõbranna . " Tema muidugi <arv>kroonistega ei hakka üldse jamama , tema kaotab ja võidab tuhandeid , no ta on ikka noorem ka . Mina mängin peaasjalikult " rulli " , selles ei pea oma pead vaevama , et mida ja millisele nupule vajutad . Masin mõtleb ja mängib sinu eest , " räägib ta . Kuud pole vennad . On kuid , kus Meida võidab pensionile <arv> krooni lisa ning elab korralikku pereelu . " Kui mul on olnud head diilid , käin turul ja valmistan mehele iga päev süüa . Mees ei saa sellistel puhkudel aru , kuidas ma nii palju raha saan . Tema teab , et ma müün Viru tänaval lilli ja vanu asju või kerjan . Seda , et ma mänguautomaatidega mängin , ma talle öelda ei julge . Siis oleks tüli majas , " jutustab pensionär . Kui võite pole pikka aega olnud ja pensionipäev veel kaugel , sõidab Meida linnast välja ja korjab loodusest lilli või oksakesi , mille eest põlised linnaelanikud on nõus raha maksma . Kui aasale minna ei viitsi , sätib naine ennast Viru tänavale mugavalt istuma , asetab tühja kokakoola topsi enda ette , teeb kurba ja äraolevat nägu ja ootab , millal inimestel süda haledaks läheb . " Tihti on nii , et loen ajalehest , et näe , täna on hea päev rahaasjadega tegelemiseks , ja siis lähen küll kohe mänguautomaadi juurde . Mõnikord ongi ajalehel õigus , eelmine nädal alles oli juhus , kus kirjutati , et neitsitel on lausa õnnepäev . Nii ka oli - õhtuks oli mu kolmekümnest viimasest kroonist saanud kolmsada , no siis oli küll lõbu laialt . Ela nagu kuninga kass , " õhkab usin mängur . Harry Liivrand Kui maailma üks juhtivaid kunstiajakirju , New Yorgis ilmuv ARTnews tänavuses suvenumbris avaldas nimekirja <arv> tähtsamast erakollektsionäärist , esitas toimetus oma sissejuhatuses provotseeriva küsimuse : " Kes on homsed Gettyd ja Lauderid ? " . Eestis võiks nende nimede asemele kirjutada Harry Männil , ning küsimuse mõte jääks samaks . Õlimagnaat J. Paul Getty II ning parfümeeriakuningas Leonhard Lauder , maailma rikkamate inimeste hulka kuuluvad persoonid ja suurimate kunstikogude omanikud , on muuseas selles nimekirjas koos Harry Männiliga . Lisatud on ka kirjutis Männili kogu kujunemisloost koos omaniku pildiga . Sellist tähelepanu on pööratud veel ainult kümnele kollektsionäärile . Venetsueelas elav eestlasest ärimees omab oivalist Kolumbuse-eelse Kolumbia kunsti ( aastaist <arv> - <arv> ) kogu . " See kogu on üks kümnest parimast vastava ajastu kunsti kollektsioonist , " tunnistab Männil ise Eesti Ekspressile ja lisab , et tema sama aja venetsueela kunsti kogu on parem kui riigil . Edetabeli koostamisalused on ebaselged Ehkki ARTnews toob ära kahesaja tippkollektsionääri nimekirja , ei esita ta kahjuks valikukriteeriume . Loomulikult on üsnagi mõttetu omavahel võrrelda popkunsti ja maajade kunsti kollektsioone , kuid mingid järjestuspõhimõtted tulnuks juurde lisada . Nimekirjas on küll maailma rikkaimaks inimeseks tituleeritud Brunei sultani vanade meistrite , impressionistide ja islami kunsti kogu , kuid sealt puuduvad näiteks Inglise kuninganna Elizabeth II ja Liechtensteini vürsti kogud , mida alati on nimetatud maailma parimate seas . Ainuüksi Inglise kuninganna kogusse kuuluvad sada Leonardo da Vinci oivalist joonistust peaksid talle garanteerima koha TOP <arv> eksklusiivses nimestikus . Eriti hakkab põhjendamatus häirima lühiportreedes nn USA tulevikukollektsionääridest . Viimaste puhul märgitakse üldistavalt vaid , et nende vanus ei tohi ületada <arv> eluaastat , ja neid iseloomusta-takse kui " noorte gruppi , kes on pingelise tööga hõivatud " . Mõnel juhul näib valikut väga ameerikalikult tsementeerivat mingi kurioosum , näiteks tõstetakse Thomas ja Stephanie Kikise kogust rääkides esile fakt , et neile kuulub ainus muumiapea Manhattanil . Nii jääbki väga ebaselgeks , mille alusel valitakse ja kellest tulevad uue sajandi suurkogujad . Kõrvutades nimekirjas Männilit " kolleegidega " , torkab silma huvitav tõsiasi , et Ladina-Ameerika vanema indiaani kunstipärandi suurejoonelisele kogumisele on pühendunud veel neli isikut . Männil ei väsi kordamast , et " minus on olnud pioneeri verd . Moodsat kunsti kogub miljon kollektsionääri , nendega ma ei võistle . Tahan olla parim oma alal " . <arv>. aastal indiaani muistiseid koguma hakanud Männili huvi kunsti omandamise vastu algas veel Eestis Saksa okupatsiooni ajal , mil ta sai esimeste Eduard Wiiralti tõmmiste omanikuks . Männili kollektsiooni teise poole moodustab kaasaegse ladina-ameerika kunsti kogu , kuid moodsa kunsti klassikuid on seal vähe . " Picasso on mulle liiga kallis , " tunnistab Männil , " ainult üks tema lito on mu kabineti seinal . " Oksjonitel käib Männil New Yorgis , kus " meid peetakse peaaegu auliikmeteks . Oksjonite jaoks on ju tähtis kultiveerida suhteid tähtsate kunstikogujatega " . ARTnews avaldab põhinimekirjale lisaks veel kolmeteistkümne riigi erakogude TOP <arv>. Selliste vanade Lääne-Euroopa kunstimaade kõrvalt nagu Inglismaa , Prantsusmaa , Itaalia , Belgia või Holland , leiab huviline ka Jaapani , Kanada ja USA ning mõnevõrra üllatavana Mehhiko ja Venetsueela . Mitmeid arvestatavaid kogujaid on Argentiinas , kuid TOP <arv> sekka pole sattunud ühtegi inimest endisest idablokist . Pankurid on suurimad metseenid Kuulsaid kollektsioone on aga mitmeid : rokkstaari David Bowie inglise modernismi ja kaasaegse kunsti kogu ; pankurite Elie ja Eric Rothschildi , David Rockefelleri ning Michel Alexandre ja Helene David -Weillikogud ; helilooja Andrew Lloyd Webberi prerafaeliitide kogu . Parun Hans Heinrich Thyssen -Bornemisza, Euroopa ühe tuntuma siniverelise , <arv>. sajandi oivalist modernistide kollektsiooni tutvustas <arv>. aastal ka Leningradi Ermitaazh . Nõukogude vaataja jaoks oli see esimesi vahetuid kokkupuuteid Esimese maailmasõja järgse moodsa kunstiga . Suurte kunstikogude omanikena domineerivad pankurid , kinnisvaraspetsialistid , investeerijad , kergetööstuse ja meelelahutusäriga tegelejad . Need on inimesed , kes oskavad raha teha ja teavad , mis on kapital . See , et kapitaliks on ka kunst , kõlab nende suus enesestmõistetavana . Kunstist teeb kapitali fikseeritud hinnapoliitika , hinnad kujunevad pakkumiste käigus justkui börsil ning selle kõige aluseks on läänemaades ammu välja kujunenud kunstiturg . On prestiizhne avada omanimeline kunstikeskus ( J. Paul Getty kunstikeskus Los Angeleses ) või muuseum ( Thyssen-Bornemisza muuseum Madriidis ) , tellides hooneprojekti eliitarhitektidelt . Harry Männili ja tema kompanjoni Henry Radevalli zhestist sündis mäletatavasti Wiiralti Galerii Rahvusraamatukogus . Eesti kogude udune tulevik Ehkki Eestis on kunstiturg kaootiline ja kunstihinnad üsna suvalised , ilmneb lõpuks meilgi märke kunsti ja raha kohtumistest . Paaril viimasel aastal on sagenenud Eesti pankade kunstiostud , mitmed pankurid ja suurärimehed on ilmutanud huvi investeerida kodumaisesse kunsti , ja seda mitte ainult kodukaunistamise kampaaniast lähtudes . Paraku pole meil üldse võimalik osta rahvusvahelist moodsat kunsti . Oma kogemustele toetudes ei usu ma , et niipea saaks võimalikuks trükkida Eesti Ekspressis eesti erakogude või tuleviku kollektsionääride TOP <arv>. Kuigi eesti kunstile keskendunud kogude puhul oleks kriteeriumite väljatöötamine ju lihtne . Opeli populaarse väikeauto teine põlvkond on tõepoolest " seest suurem kui väljast " , seda tänu <arv>,<arv> meetrini kasvatatud telgede vahele ja ettepoole nihutatud tuuleklaasile . Auto kandekere on üleni galvaniseeritud plekist ja ligi kaks korda senisest jäigem . Kujustamisel pole mindud nii kaugele kui Fordi stuudiotes , aga selgelt on tuntav kaasaminek uue suunaga , mis vahetab välja igapidi pehme biodisaini . Sõiduk on õige voolujooneline ( vastav tegur on <arv>,<arv> ) , mootoreid pakutakse valikuks kaheksa , neist kaks diislid . Ökonoomseim diisel-Astra kulutab keskmiselt <arv>,<arv> , ökonoomseim bensiinimootoriga sõsar <arv>,<arv> liitrit kütust sajale kilomeetrile . <arv>. septembril jõuab Lääne-Euroopa müügisaalidesse kevadisel Söuli autonäitusel Daewoo stendi ehtinud autokolmik . Väikest Nexiat asendava mudeli nimi on Lanos , Espero asemiku nimi on Nubira , esimene proovitöö luksusklassis sai nimeks Leganza . Nende autode kuju kallal on Itaalia kerefirmad Italdesign ja I.D.E.A. tublisti vaeva näinud , vedrustus öeldakse olevat timmitud euroopalikuks sportlikku laadi sõiduks . Uute autode kvaliteedi kohta on raske midagi öelda , sest kestussõite pole ajakirjanikud nendega veel korraldanud . Esialgu on mootorid suhteliselt vanamoodsad , nende asendajad ei saa valmis enne <arv>. aastat . Vahepeal ostetakse Renault'lt hulgi ( või toodetakse Prantsuse litsentsi alusel ) moodsaid mootoreid . Frankfurdi autonäitusel saab publik näha Audi S-seeria autode üllatavaid edasiarendusi , sedaani S<arv> ja universaali S<arv> Avant . Autode mootor , <arv>,<arv> -liitrine <arv> klapiga biturbo , on tõeline maailma-uudis . <arv> hobujõudu kindlustavad kiirenduse sajakilomeetrise tunnikiiruseni ainult <arv>,<arv> sekundiga , kuid Euroopa normi järgi mõõdetud keskmine kütusekulu jääb mõõdukaks - <arv>,<arv> liitrit sajale kilomeetrile . Loomulikult veavad sellel autol kõik rattad , valitseb elektronkomponentide küllus alates diferentsiaalilukust ja lõpetades päikesevalgusest tüüritud klimaatoriga . Paavo Kangur Nädalavahetusel toimus Tartu ülikooli staadionil ajakirjanike , näitlejate ja ärimeeste kümnevõistlus . See oli Eesti suurim kümnevõistlus . Starti läks <arv> kümnevõistlejat-dzhentelmeni , nagu väljendus avakõnes Toomas Savi . ... Käes on kümnevõistluse teise päeva seitsmes ala - teivashüpe . Latile on asetatud algkõrgus <arv>.<arv> , mis annab kuus punkti . Teivas segava elemendina võistlejal käes . " Mehed , kas toetame ka ? " hõikab keegi . Ja algab rütmiline aplaus , nagu Bubka ise läheks maailmarekordi katsele . " Teivashüpe pakkus ridamisi eneseületamisi . Oleks keegi enne võistlust öelnud , et ma hüppan teivast <arv>.<arv> , oleksin ma teda hulluks pidanud . Aga Erki Nool veidi õpetas võistluste ajal ja nii see tuli , " räägib võistluste üks korraldajaid , arvutiärimees Rainer Nõlvak . Sa ei tea oma piiri . Sa pead vaid proovima . Kõrval sektoris ületab elus esimest korda teivast käes hoidev noor spordiajakirjanik Tarmo Paju <arv>.<arv>. Paju on siiski spordimees , mida reedab tal kaasasolev Isostari joogipulber . Ilm on suurepärane . Kohtunike tegevus on hiilgav . " Hirmsad mehed , " kommenteerib üks neist tõkete pideva langemise peale . Proovige joosta <arv> meetrit , hüpates iga kümne meetri tagant üle kõigest <arv>.<arv> tõkkest . Väga ebamugav . Võistlust kommenteerib kunagine tippkümnevõistleja Sven Reintak . Vana aega meenutab <arv>ndate lootuse-mees Valter Külvet . Nool hoiab pihus fotoaparaati ja jagab tehnilisi juhendeid . Juhivad elukutselised Võistlust asuvad esimestest aladest juhtima endised kümnevõistlejad , Öselfoodsi tegevdirektor Robert Jaani ja teleajakirjanik Sulev Valner . Neile sekundeerib endine keskmaajooksja , <arv> takistuste mees Rainer Nõlvak . " Tunnen ennast sportides märgatavalt mugavamalt kui vastuvõttudel viibides , " kommenteerib mees järjestikuseid isiklikke rekordeid . Esimesel päeval peab sammu ka hansapankur Indrek Neivelt . Enne <arv> meetrit käib elav arvutamine . Nädala peatoimetaja Toomas Liiva teab , et ta ei tohi mulle kaotada rohkem kui <arv> sekundit . Mina tean , et ma ei tohi teleajakirjanikku Ivar Jurtšenkot väga eest ära lasta . Tagant võib meid ohustada endine maratonijooksja Andrus Nilk . Sööstan esimeses <arv> meetris ette . Tribüüniesise sirge alguses möödub Tartu kütuseärimees Aivo Pärn . Jurtšenko tuleb tagant koos vabakutselise Toomas Grossiga . Kõik on nagu päris . Viimasel sirgel teen Pärnale <arv> sekundiga ära . Liidrite <arv> meetri jooksus on plaanis joosta eesti kiireim aeg , mis on kunagi kümnevõistluse sees tehtud . Jänesena kihutab ette ärimees , eksajakirjanik , kunagine tuntud laskesuusataja Even Tudeberg . Mees jookseb nagu noor põder , ta zhestikuleerib ja viskab nalja pealtvaatajatega , nagu ei olekski seljataga kahepäevast pingutust . Siis läheb Nõlvak ja jookseb peaaegu pildi eest ära - <arv>.<arv>,<arv> . Auringil sööstab taas ette Tudeberg ja virutab pealtvaatjate hulka gladioolikimbu nagu võitjale kohane . Kümnevõistluse võidavad mehed , kellel on ka teine päev tugev . Jaani teeb <arv> punkti , talle järgneb Nõlvak <arv> punktiga . Tegijate põhimass jääb <arv>-<arv> punkti vahele . Õhus on aga tunda üllast spordipisikut . Nii annetatakse raha Tartu Kergejõustiku Koolile naelikute ostmiseks . Ärimeeste viibimisest spordi juures saab hoogu teinegi idee - sügisel alustab Erki Noole kergejõustiku kool . Madli Lääne Tänavuse ajakirjanike kümnevõistluse võitja Sulev Valner jätab teleekraanil kiitsaka mulje . Tegelikult on ETV publitsistikasaadete peatoimetaja ülikooli ajal kümnevõistlust harjutanud Fred Kudu enda käe all . " Minu võit võis , jah , nii mõnelegi üllatuseks olla , " nõustub Sulev Valner . " Sest ega ma sportlase välimust vist välja ei anna . " Ajakirjanike kümnevõistlusel <arv>. aastal saavutatud esikohta on ta soovinud viimased kaks aastat korrata , kuid töö tõttu pole ta võistlustel osaleda saanud . Eelmisel aastal oli takistuseks presidendikandidaatide debatt , eelviimasel aastal sattus sama päeva õhtule ajakirjaniku elu esimene otsesaade . Nädalavahetusel asetleidnud võistlusteks Valner erakordseid ettevalmistusi ei teinud , kuigi läks välja kindla võidu peale . Talvel käis tuttavate pundiga paar korda kuus korvpalli mängimas , juulis mõni kord staadionil jooksmas . Kuuli ja teiba võttis värske võitja esmakordselt pärast pikka pausi alles võistlustel kätte . Ka kõrgushüppeid ja tõkkejooksu sai Valner alles võistluspäeval harjutada . Edevuse pärast Valner spordiareenile ei roninud . " Minu nägu on niigi TVst tuttav , " leiab ta . " Mõtlesin , et kuna tehnikat tunnen , miks ma ei võiks siis seda teha ! " Meedia tähelepanu möödunudnädalase võidu puhul tundub Valnerile natuke liialdatuna . " Kümme aastat tagasi sai korralikult trenni tehtud , kuid siis ei pakkunud mu tulemused kellelegi huvi , " räägib kunagine Eesti noortemeister väravpallis . Eesti Ekspress <arv>. Riigikohtu süüdimõistva otsusega sai ajakirjanik Enno Tammerist a. lindprii b . türannia ohver c . kriminaalkurjategija d . poliitiline laip <arv>. Mida avastasid teadlased Lõuna-Aafrikas ? a. Nelson Mandela on valge mees ! b . <arv> <arv> aasta vanused naise jalajäljed c . afrikaansi keeles on arusaamatuid sõimusõnu d . sinna kukkunud vene kosmoselaeva <arv>. Mida võtsid Faehlmann , Kreutzwald ja Nocks Rakvere vallimäele Viru vannet vanduma minnes kaasa ? a. " Kalevipoja " mustandi ( Oskar Kruusi andmetel ) b . õlut , juustu ja sepikut ( Mati Undi andmetel ) c . papa Jannseni d . tõenäoliselt on kogu see vanne sinimustvalge fantaasia vili <arv>. Milline neist aladest on olnud olümpiamängude kavas ? a. karate b . köievedu c . saapaheide d . keegel <arv>. Keskerakonna rahvapeol Viljandis esines Edgar Savisaar koos a. Suveniiri ja Kraavi Sassiga b . Kalev Kallo ja Lauri Leesiga c . Nancy , Vanaviisi ja Erika Salumäega d . Lu : ki ja Raul Saaremetsaga <arv>. Mida olevat Hubilai khaan teinud igal hommikul ? a. hukanud peaministri b . sõimanud Allahit c . käskinud päikesel tõusta d . teinud stepis tervisejooksu <arv>. USA helilooja Steve Reichi aastatuhandevahetusele pühendatud ajaloolise hiigelooperi kaks kandvat tegevusliini on a. püramiidide ehitamine ja Jeesuse elu b . Panama kanali ehitamine ja Elvise elulugu c . keiser Nero eraelu ja Bill Clintoni seksiskandaalid d . õhulaeva Hindenburg plahvatus ja lammas Dolly kloonimine <arv>. Millest jutustas ainuke ilmalik laul , mida oskas Marie Underi ema Leena ? a. see oli tsaarihümn b . karskuse kasust c . inimelust , mis käib silmaveega d . kosjasõidust vedruvankril <arv>. Postimehe uue kultuurilisa nimi on a. Kultuur b . Uus Kultuurileht c . Tartu Vaim d . Kiwi-Sildnik <arv>. Pildil on a. Marju Kuut b . tegelane kõhnumisreklaamist c . transvestiidist Pambu-Peedu d . Nancy Vastused on järgmisel leheküljel ... Pildid on trükitud ainult Eesti Ekspressis ... : - ) Õiged vastused : <arv>c , <arv>b , <arv>b , <arv>b , <arv>c , <arv>c , <arv>d , <arv>c , <arv>a , <arv>b K : Kes on Eesti maanteede hirm ? V : Kaitsepolitsei dxhiip , mida juhib Kristiina Ojuland , kes on joonud paar opmanni ja kelle kaardilugejaks on Robert Lepikson . Barbi Pilvre Marju Lauristini ja Peeter Vihalemma toimetamisel ilmub septembris raamat " Return to the Western World " . Koostöös rootsi sotsioloogide Karl Erik Rosengreni ja Lennart Weibulliga Tartu Ülikooli kirjastusel ilmuv raamat on esimene täielik käsitlus üleminekuajast Eestis ning on mõeldud ennekõike lääne lugejale . Raamatu lõppvarianti tutvustati augusti keskel Balti- ja Põhjamaade kommunikatsiooniteooria suvekoolis Laulasmaal . Üleminek ühest tsivilisatsioonist teise " Raamat ei vaatle mitte ühiskonna üksikuid külgi : majanduslikke muutusi , poliitilisi reforme , sotsiaalseid pingeid või rahvussuhteid , vaid kogu protsessi - ühest ühiskonnatüübist teise siirdumist - ja interpreteerib seda laias mõttes kultuurilise protsessina . Keskseks mõisteks meie käsitluses on " tsivilisatsioon " , tsivilisatsiooniline pööre või murrang . Selle lähenemise taustaks on ideed , et <arv>. sajandil on põhiliseks eraldusjooneks rahvaste vahel kultuuriline erinevus , mis pole määratletud rahvuskultuuride erinevuse , vaid laiemate kultuuriliste üksuste - tsivilisatsioonide pinnal . See üleminek , mis toimub Ida-Euroopas - k.a Eestis , Lätis ja Leedus - , tähendab tsivilisatsiooni piiri ületamist . Nõukogude vallutuspoliitika oli ida tsivilisatsiooni ekspansioon läände . Nüüd toimub selle piiri tagasinihutamine . Kuna see piir on kultuuriline , siis selle tagasinihutamine ei saa olla ainult poliitiline ja majanduslik protsess , vaid see käib läbi inimeste - läbi väärtuste , läbi arusaamade , käitumise . Küsimus sellest , kas me oleme jõudnud tagasi Läände , pole küsimus sellest , kas me saame Euroopa Liitu . Kuigi see , et meid on tunnistatud Euroopa Liidu kõlblikuks , on teatud märk - tõepoolest , tagasitee on olnud edukas . Põhilisi erinevusi ida- ja lääne tsivilisatsioonide vahel on indiviidi küsimus . See ongi telg , mille ümber meie uurimus keskendub . Käsitleme üleminekut kollektivistlikult elukäsituselt - väärtussüsteemilt , kontrolli mudelitelt - indiviidikesksele . " " Kui näiteks poliitilisel skaalal kitsamas mastaabis räägitakse sellest , et vasakpoolsus peab silmas kollektiivseid huvisid ja parempoolsus indiviidi , siis laiemas mastaabis on vasak- ja parempoolsus ühe ja sama , lääne tsivilisatsiooni nähtused . Indiviidi vabadus on mõlema puhul keskne mõiste : indiviidi valikud , indiviidi väärtus , indiviidi väärikus , indiviidi enda elu eesmärgid . Kogu bütsantslik , nõukogulik võttis inimestelt ära just indiviidi vabaduse . Rahvuslik kui kollektivismi erivorm Rääkides nõukogulikust ja nõukogude-järgsest , oleme harjunud kontsentreerima oma vaatenurka rahvuslikule tasandile . Kui asju sotsioloogiliselt eritleda , siis rahvuslik on üks kollektivismi erivorme . See oli omane lääne tsivilisatsioonile <arv>. sajandil , kui sündisid rahvusriigid . Arusaam tänapäeva tsivilisatsioonist on <arv>. sajandi moderniseerumisprotsessi tulemus , indiviidi-keskne alge on saanud valitsevaks moderniseerumisprotsessi käigus . See alge on väga tugev protestantismis : isiklik vastutus jne. Nõukogude ajal sai rahvuslik kollektivism väga tugeva toetuse . See on paljudele lääne uurijatele olnud mõistatuseks . Nõukogude süsteem kuulutas end kui internatsionalistlikku süsteemi , kuidas on võimalik , et selle rüpes tõusid niivõrd tugevad rahvuslikud liikumised ? Tegelikult soosisid kultuuri mehhanismid kollektivismi , kollektiivset koondumist , identiteeti . Indiviidi vabadus oli nõukogude ajal teatavasti täielikult piiratud . Siin tekib nüüd huvitav , paradoksaalne situatsioon : rahvusliku liikumise ajal , laulva revolutsiooni ajal inimeste jaoks ei eristunud kollektiivi ja indiviidi teljed . Oli üks müüt , mis pani kokku rahvusliku vabanemise , rahvusriigi taasloomise ja individuaalse heaolu ja vabanemise lootuse . Kui me meenutame aegu ja unistusi kümme aastat tagasi Lauluväljakul , siis seal olid need kõik koos : oma riik ja isiklik heaolu . " Müütide purunemine " Üks osa meie raamatust räägib ka sellest , kuidas need müüdid purunesid , millise tee on läbi teinud poliitiline kultuur . Alguses oli tuleviku kujund üks suur metafoor : tulevik oli " mitte-see " . Tulevik oli defineeritud " Eesti tuleb tagasi " , " oma riik " jms. Järgmises faasis , kui oma riigi sees hakati tegelema poliitikaga , tekkisid eri parteid , tulevik defineeriti läbi ideoloogiate . Toimus poliitiline õppimine , kuidas parlamenti , parteisid jms üles ehitada . Sellel polnud veel palju seost üksikinimese individuaalse maailmaga , enda huvidega , maailma ja enesemääratluse ja vabadusega . Nüüd , väga kiiresti oleme jõudnud kolmandasse faasi , kus võidutseb seesama indiviid , tema valikud . Paljudele muutub poliitika , nagu ka teised kollektiivsed sihid , vähetähtsaks , sest elatakse indiviidikeskses maailmas . Elame kolmes eri ajas Tänapäeva postmodernistlikus maailmas on kadumas mistahes kollektiivsete sihtide tähendus . Kui me vaatame , mis toimub meie väärtustes , siis suund on sama : viie-kuue aasta jooksul on väärtussüsteemi kese nihkunud individualismi suunas . Oluliseks saavad väärtused , mis on seotud indiviidi valikuvabadusega , sooviga tunda elust rõõmu , olla oma lähedases keskkonnas tunnustatud , olla edukas . Kollektiivsed sihid ja väärtused veel ei kao , aga nende kõrvale tekivad teised . See , mis on toimunud läänes <arv>-<arv> aasta jooksul , toimub meil nelja-viie aasta jooksul . Kogu üleminekuprotsess on nagu kokku pressitud . See tekitab väga palju ebamugavust , tekitab sisemise kultuurilise nihestatuse : elame nagu korraga mitmes ajas . Ühelt poolt oleme majanduslikus siirdeühiskonnas . Meie reformid on suunatud kapitalistlike suhete taastamisele , turule , võistluslikkusele - see on puht-industriaalne faas majanduses . Selle tegi lääne ühiskond läbi pärast sõda . Võistluslikud väärtused on modernismi ajastu väärtused . Ühelt poolt valitsevad meil tugevad rahvuslikud väärtused , st premodernne aeg . Nende kõrval on meil industriaalsed väärtused - võistluslikkus , majanduslik eneserealisatsioon , saavutusvajadus . Ning eriti noorte hulgas on levinud postmodernsed väärtused , mis on seotud lõbuga , vaba ajaga jms. Need vastanduvad eelmistele . Me elame kolmes eri ajas . Majandus ja poliitika suruvad meid väga tugevasti industriaalsesse aega , meedia ja kõik kultuurikontaktid toovad sisse postmodernse hoovuse . Oleme mitmes vastukäivas väärtuste süsteemis - seda nähtust nimetame oma raamatus üleminekuaja sisemiseks kultuuriliseks paradoksaalsuseks . Üleminekuaeg on paradoksaalne ka poliitilises käitumises : näiteks suhtumises rahvusküsimusse . Välisvaatlejad ja poliitilised nõuandjad rõhutavad , et me peame leidma rahvusküsimusele kollektiivseid poliitilisi lahendusi . Ühiskonnas lahenevad küsimused aga kultuuri kaudu : kasvav individualism nii eestlaste kui ka venelaste juures loob hoopis teised tingimused suhtlemiseks . Tekivad teised suhted , mis ei vajagi poliitilist lahendust . Kultuurilised aspektid on seega üleminekuprotsessis määravad . " Marika Villa Berliin Nädal tagasi sai <arv>aastaseks legendaarne saksa filmilavastaja Leni Riefenstahl . Tema filmi Berliini <arv>. aasta olümpiamängudest on peetud maailma parimaks spordifilmiks , tõsielufilme natsionaal-sotsialistliku partei kongressidest aga suurejooneliseks diktatuuripropagandaks . Tähistamaks <arv> aasta pikkust kunstnikuteed , avas Hamburgi galerii A. Schlüter ( müügi ) näituse juubilari fotodest . Tegu on esimese väljapanekuga Saksamaal , kuigi samade ülesvõtete eest - avaldatuna ajakirjas Stern - autasustati autorit <arv>. aasta parima fotograafina . See tõik näitab ettekujutamatuid takistusi kunstniku elu- ja loometeel , mis on kestnud Saksamaa kapitulatsioonist alates . Ka seekord tuli Riefenstahlil jääda hotelli , näitusemelust eemale ( " Areeni " esiküljel trükitud foto jaoks poseeris ta <arv>. augustil hotell Atlanticu fuajees ) , galeristil aga välja kutsuda turvamehed , sest kõik märgid näitasid tegusa meeleavalduse puhkemist . Galeriiga samas majas asuv advokaadikontor oli ülakorruse akende alla riputanud loosungi " Hitleri fotograaf endiselt aktiivne . <arv> oli propaganda , <arv> äri " . Linna narkoabi tanted kõrvalparaadnast olid kleepinud akendele väiksemaid hüüdlauseid : " Ei mingit natsi-esteetikat ! " ja " Siin natsinäitust ei toimu " . Skandaal oli programmeeritud , Riefenstahli puhul poole sajandi kestel ikka jälle uuesti . Vahetunud on protestijate põlvkonnad , värsket verd on peale tulnud . Nagu see Saksamaa LV Auschwitzi komitee noortegrupp , kes vahetult enne uste avamist transparendi lahti rullis ja lendlehti jagas , protestides " Riefenstahli fašistliku esteetika " vastu . On paradoks , et juubilarile poliitilist pimestatust ja ideoloogilist tendentslikkust ette heitvad noored on pöördumistes avalikkuse poole valedest täpselt niisamuti kaasa haaratud nagu noor Leni . Ometi poleks raske loosungit kõrvale pannes käia ära näitusel ja oma silmaga näha , kas fotode fašistlik esteetika ja " rassistlik kvaliteet " on suuteline " psühholoogiliselt rahvamasse mõjutama " . Tantsijast filmitegijaks Bertha Helene Amalie Riefenstahl , sündinud <arv>. augustil <arv> Berliinis vabrikandi tütrena , saavutas noorelt endale püstitatud eesmärgi - saada filmirezhissööriks . Neiuna silmapaistvalt kaunis , köitis ta <arv>. aastate kunstitiines Berliinis kunstnike , teatri- ja filmilavastajate pilke . Lavateed alustas ta <arv> aastat tagasi tantsijana , esinedes paljudes Euroopa suurlinnades . Ei kunagi varem ega hiljem ole saksa kuulsaimas sõnateatris , Deutsches Theateris , esinenud soolotantsija balletiõhtuga . Max Reinhardt ise tegi Riefenstahlile selleks ettepaneku . Paljutõotava tantsijakarjääri lõpetas õnnetu kukkumine . Kuid juba olid ootamas filmirollid , peaosad , mis nõudsid alpinistioskusi . Tänu Saksamaal valitsevale nõutusele ja hirmule pole siin praegugi kerge näha toonaseid filme " Püha mägi " , " Piz Palü valge põrgu " , " SOS jäämägi " või " Torm Mont Blanci kohal " . Ometi valmisid need palju varem , kui Riefenstahli esimest iseseisvat rezhiitööd " Helesinine valgus " näinud Adolf Hitler sellest vaimustus . Film sai Veneetsia filmifestivalil peaauhinna . Kuigi Leni polnud natsipartei liige , usaldas Hitler talle NSDAP kongresside , Reichsparteitagide dokumenteerimise . Nii sündisid " Usu võidukäik " ja " Tahte triumf " . Tellimus Olümpiamängude filmiks tuli Rahvusvaheliselt Olümpiakomiteelt , tänu kellele sai maailm esimese moodsa , tiheda atmosfäärilise koega spordipildistuse , mille taset hilisemate mängude filmijad saavutanud ei ole . Ka Riefenstahl ise on vastavad pakkumised tagasi lükanud põhjendusega , et saavutatud taset korrata pole mõtet , ületada aga võimatu . <arv> oli Riefenstahlil kasutada kaasaegseim ülesvõttetehnika ning ta ei pidanud kammitsema loovust finantsiliste piirangutega . Alusetud süüdistused Et ühel naisel oli just ja ainult diktatuuri ajal võimalik maksimaalselt avada oma annet , oleks huvitavam arutlusteema kui sõjajärgset loometööd takistanud vaibumatud süüdistused . Need on teda sundinud lõpmatuteks kohtuprotsessideks , millest küll õigena on välja tuldud , ei ajakirjandus ega mõned üldsuse esindajad pole aga seda arvestanud . Alatud tegelased on haaranud endale tema filmide autoriõigused , saades nende leviga päratu rikkaks , samal ajal kui Riefenstahl pidi töötuna võitlema ellujäämise eest . Hoopis hullemad on rünnakud , milles teda on püütud teha vastutavaks natsismi kuritegude eest . Sest tema ju idealiseerinud aarialasi , toites nõnda pinda rassismile . Agaramad võltsijad on osanud kasutada Kulešovi efekti , monteerides paarist filmiribast stseeni , milles Riefenstahl vaatab pealt Varssavi ( Mogiljovi jne ) juutide hukkamist . Selleks pole vaja muud kui kleepida fimiriba natsiroimadest kõrvuti ilmeka Riefenstahli portreega . Ise näeb noore välimuse ning sama noore mõistusega rezhissöör , kel tahtmatult tuli vahetada filmikaamera fotoaparaadi vastu , ennast pigem poliitikavõõrana . Teda on alati köitnud ilu , kõik optiline , eriti ebareaalne , muinasjutuline , fantastiline , nagu ta tunnistas televestluses <arv>. Pole siis imestada , et fookusesse jäi atleetlik keha - seegi ju fantastiline , imaginaarne ! Kodumaal põlu all , hakkas Riefenstahl <arv>.-<arv>ndatel pildistama Aafrika päriselanikke , nuba-suguharu Sudaanis . Kõrvuti lühemate-pikemate filmijuppidega jätkus materjali fotoraamatuteks , millest vaimustuti nii Ameerikas kui ka Aafrikas , Jaapanis , aga ka Euroopa maades . Üksnes sakslased nägid maalingutega ehitud nubades " alasti keha ülistust ja kultust " ja sealt kulgevat otseliini rassismini . Elatanud allveefotograaf Loov vaim leidis aga nendestki süüdistustest väljapääsu : <arv>aastasena kinnitas sportlik vanur selga hapnikuballoonid ja sukeldus esmakordselt koralliriffide manu . Talle omase kirglikkusega hakkas Riefenstahl pildistama allveemaailma , millest on koostanud kaks fotoraamatut . " Korralliaiast " on mõned pildid ka näitusel . Neid , nagu teisigi fotosid , saab <arv> DMi eest osta . Võiks arvata , et enam pole pahatahtlikul kriitikal pinda , sest värvilistes korallides on raske , kui mitte võimatu leida fašistlikku esteetikat ! Ometi heidetakse kunstnikule , kelle ainuke süü seisneb selles , et ta meeldis diktaatorile , ette vähest novaatorlust , ideede puudumist , reklaamifotolikkust jms. Seda kõike pealt kuulda on piinlik . Tahaks küll teada , millal vaibub ülespuhutud kära kunstniku isiku ümber , andes maad asjalikule analüüsile , ja miks mitte ka teenitud tunnustusele ? Või läheb Saksamaa järgmisse sajandisse minevikutaagast lahti saamata , seda aga <arv>seks saanud Riefenstahli sportlikele õlgadele asetades ? Õnneks on vanusel " miinus viis sajast " oma suur eelis viiekümneste ees - elukaaslane ja partner saab olla <arv> aastat noorem ! Ja seda juba ligi <arv> aastat . Leni Riefenstahli retrospektiivne fotonäitus on Hamburgis avatud <arv>. septembrini . Leni Riefenstahli tähtsamad filmid : " Usu võidukäik " ( Der Sieg des Glaubens , <arv> ) " Tahte triumf " ( Triumph des Willens , <arv> ) " Olümpia - rahvaste pidu " ( Olympia - Fest der Völker , <arv> ) Portreefilm Leni Riefenstahlist : " Aja sõel " ( The Sieve of Time , <arv> ) H.L. Professor Voldemar Vaga ( <arv> ) : Loomulikult olen ma Riefenstahli olümpiafilmi kinos näinud , kuid mäletamise järgi ma sellest ei vaimustunud . Siin on mitu põhjust . Eestis ei oldud sakslastest vaimustatud , saksa kultuuri <arv>. aastatel ei hinnatud üleüldse . Kõigesse Saksast tulevasse suhtuti umbusu ja irooniaga . Sakslasi me ei armastanud sellepärast , et nad ei taastanud meie iseseisvust <arv>. Nad hoopis okupeerisid ! Ei sallitud ka natsionaalsotsialismi . Olen kindel , et Riefenstahl oli selle ideoloogia kandja ja edasiandja , aga ma pole tema vastu mitte mingit huvi tundnud . Filminäitleja ja -tegija Aksella Luts ( <arv> ) : Usun , et Leni Riefenstahl on väga intelligentne naine . Ta oli ka väga ilus naine . Ma arvan , et ta on lihtsalt erakordselt hea omal alal ja see oli ka põhjuseks , miks Hitler kutsus ta omale filme tegema . Hitlerile ei saanud ju ei öelda , ega kõik olnud Marlene Dietrichid , kes vastupanu osutas ja emigreerus . Pealegi oli enam-vähem kogu saksa rahvas Hitleriga sama meelt . Olümpiafilm oli aus , ilma eelistusteta ja erapooletu . Toomas Liiv Virginia Woolf . " Esseed " . Tõlkinud Malle Talvet ja Jaak Rähesoo . Hortus Litterarum . Tallinn , <arv>. <arv> lk. Tõepoolest . Mida me teame Virginia Woolfist ? Väga vähe , peaaegu mitte midagi . Ei oska teda isegi õigeks klassikuks pidada . Eesti keelde on raamatutena tõlgitud vaid aastal <arv> tema romaan " Tuletorni juurde " ja <arv> pikem essee " Oma tuba " , mis kõnesolevas valikus taastrükitud . Siiski , tuntud oli Woolf juba <arv>. aastate ENSVs , seda tänu USA kirjanikule Edward Albeele , kelle pilkupüüdva pealkirjaga näidendit " Kes kardab Virginia Woolfi ? " tollal eestikeelsena nii trükiti ( <arv> ) kui lavastatigi ( <arv> ) . Näidendil pole tegeliku Virginia Woolfiga suuremat pistmist - purjus tegelased lihtsalt jorisevad ühest Disney filmist pärit laulukest , sõnu omapoolselt täiendades : " Virginia Woolfi ei karda me , ei karda me , ei karda me " jne. Film ise räägib põrsastest , ja need kardavad loomulikult hunti . Tegelik inglise " hunt " kirjutatakse küll " wolf " , ent hääldatakse samamoodi kui " woolf " . Samasugune olukord on eesti kirjaniku Mati Undiga , temagi perekonnanimi märgistab kriimsilma , kuid kirjutatakse ilma h-ta , nö nihestatult . Albee näidendi pealkirja sisuliselt adekvaatsem tõlge oleks kindlasti " Kes kardab Mati Unti ? " Aga jäägu nii , nagu on . Lisagem vaid , et eesnimi Virginia tuleneb ladinakeelsest sõnast " virgo " , tõlkes " neitsi , süütu tütarlaps " . Seega kõlab Virginia Woolf inglise lihtkõrvale otsekui " neitsilik hunt " või midagi sellesarnast . Mati Undi nimes " neitsilikkuse " potentsiaal puudub . " Hundid " on loomulikult mõlemad , nii Virginia kui ka Mati , olgugi et ortograafiliselt nihestatud . Nad on siis nö ortograafilised libahundid . Liiga luuleline esseist Kõnesolev valimik annab intrigeeriva nimega naisklassiku esseistikast objektiivse pildi . Aitäh tõlkijatele Malle Talvetile ja Jaak Rähesoole . Ent olgem ausad - esseistika ei ole tõlgitud daami tugevam külg . Woolf oli eelkõige romaanikirjanik . Ka esseed või arvustust kirjutas ta nii , nagu oleks tal lugejaga mängimiseks ja publiku manipuleerimiseks kasutada sajad leheküljed . Essee - ja eriti arvustus - nõuab aga teistsugust ruumitaju ja ajakäsitust , nõuab tihendatust . Sellest kipub Woolfi esseedes sageli vajaka jääma . On veel üks häda . Tihtilugu on Woolfi esseed luulelised seal , kus nad peaksid olema asjalikud . Mõnigi kord on ta oma laused liiga kunstimeisterlikuks konstrueerinud : " Kuskilt ei leia Drydeni otsekohest jõudu , või Keatsi peent ja loomulikku hoiakut , tema sügavat pilku ja tervet mõistust , või Flaubert'i fanatismi tohutut väge , või ennekõike Coleridge'i , kelle peas kääris kogu luule ja kes tõi aeg-ajalt kuuldavale mõne neist sügavatest üldistustest , mis lugemisärritustest kuumavale ajule näivad raamatu enda hinge ilmutusena . " ( lk <arv> ) Tsiteeritud read on näide ( sõna ) kunstist , kus ilu kipub lämmatama sisu , ja mõlemat on ühe lause jaoks liiga palju . Samas ei ole tsiteeritud lause ka piisavalt tobe , et teda varase postmodernsusega seotuks pidada . Ent see selleks . Woolfi esseistika näol on ikkagi tegemist klassikaliseks kanoniseeritud retoorikaga , mis lihtsalt on õigest kontekstist väljas . " Esseedes " käsitletakse valdavalt neidsamu probleeme , mis on eestigi kultuuri läbi <arv>. sajandi ärkvel hoidnud . Kõigepealt - mis on " hea " ja " õige " kirjandus ? Kes on " hea " ja " õige " kirjanik ? Põhjus on lihtne . Elitaarne Bloomsbury Group , kuhu Woolf kuulus , oli meile niisama elitaarse " Noor-Eesti ( ja selle mantlipärija " Siuru " ) analoog . Need seltskonnad said äratuntava kuju käesoleva sajandi alguskümnendil . Sünniaastaga <arv> kuulub Woolf kindlalt nn Noor-Eesti generatsiooni ( Gustav Suits sündis <arv> ja Friedebert Tuglas <arv> ) . Tuglase analoog Virginia Woolfi personaalseks analoogiks Eestis oli Friedebert Tuglas . Marie Underi ( sünniaasta <arv> ) maailm jäi Bloomsbury esileedi omast paraku kaugele . Seevastu ühendas Woolfi Tuglasega vaieldamatu hingesugulus , ja seda mitmes mõttes . Esiteks . Mõlemad olid spetsiifilise androgüünluse proklameerijad - ilukirjanduslikult kulmineerus see Tuglase novellis " Androgüüni päev " ( <arv> ) ja Woolfi hermafrodiidiromaanis " Orlando " ( <arv> ) . Teiseks . Mõlemad kirjanikud olid psühhiaatriliselt huvipakkuvad . Woolf oli seda nö biograafiliselt ( kriisid aastail <arv> , <arv> , <arv> ja vabasurm <arv> ) . Normaalsema elukäiguga Tuglasel seevastu torkavad silma nii ilukirjanduslikud kui ka dokumentaalsed " haiguslood " - tuntumad näited on tema skisofreenia-käsitlus " Kuldne rõngas " aastast <arv> ja eriline huvi haige psüühikaga Juhan Liivi vastu ( kaks monograafiat ja " Kogutud teoste " koostamine aastail <arv>-<arv> ) . Ent mis veelgi olulisem - nii Woolf kui ka Tuglas ajasid oma generatsiooni modernistlikku " asja " , mis suures osas tähendas eelnenud põlvkonna ( konkurentide ! ) mahategemist . Woolf kirjutas aastal <arv> : " Hr Well , hr Bennett ja hr Galsworthy on läitnud nii palju lootusi ja neid nii järjekindlalt petnud , et meie tänulikkus kujuneb pigem tänuks selle eest , et nad on näidanud meile , mida võinuksid teha , jätsid aga tegemata ; ja kuigi me ise seda kindlasti teha ei suudaks , puudub meil selleks vist sama kindlasti ka soov . " ( lk <arv> ) Tuglas aga kirjutas aastal <arv> - seega kümme aastat varem - oma generatsiooni tülikast eelkäijast ja konkurendist Eduard Vildest : " Kas ei paista , näituseks , kõigist Wilde töödest see igavene turist välja , kellel ükskõik on , kus ta õllelaua taga istub , uulitsalehest röövmõrtsukatöö kirjeldust loeb ja seljatoe najale lastes möödaminevaid naisterahvaid vaatleb - kas Bosporuse või Rheini kaldal , Tallinna Kadrintalis või Pühajärve restorani balkonil ? " ( Noor-Eesti III . <arv> , lk <arv> ) Feminismi võrgus Nüüd räägime feminismist . Woolf on ju naisküsimuse alal niisama suur autoriteet kui Klara Zetkin , kes teatavasti oli aastail <arv>-<arv> Rahvusvahelise Naiste Sekretariaadi sekretär ja kelle ettepanekul hakati igal aastal <arv>. märtsil tähistama rahvusvahelist naistepäeva . Proletaarsest Zetkinist oli kodanlust esindav Woolf muidugi palju kitsama haardega , kui ta kirjutas : " Ma võiksin teile vaid pakkuda arvamust ühes vähem tähtsas punktis : kui naine tahab kirjutada ilukirjandust , siis peab tal olema raha ja oma tuba , ja see , nagu te näete , jätab naiste tõelise olemuse ning kirjanduse tõelise olemuse raske probleemi lahendamata . " ( lk <arv> ) Selle lause põhjal peaks olema ka selge , miks Lenin eelistas Zetkinit . Nii või teisiti , noor-eestlaste seisukohad naisküsimuses olid Zetkini ja Woolfiga võrreldes konservatiivsemad . Tipneb ju Tuglase feminism novelli " Maailma lõpus " ( <arv> ) hiigelneitsis , kes mehe ( laevapoisi ) seksuaalselt nii orjastab , et sel ( mehel ) jääb üle vaid hiigelneitsi ( naine ) mõõgaga läbi torgata . Noor-eestlaste kõige silmapaistvam feministlik aktsioon oli aga J. Randvere ( Johannes Aaviku ) jutustus " Ruth " ( <arv> ) . Just see kummaline tekst tähistab eesti nais-uurimuse algust . Lugu on seda tähelepanuväärsem , et Aavik oli ju tuntud naistepõlgaja , misogüün , ja naise inferioriteeti kuulutab ta otsesõnaliselt ka " Ruthis " . Ometi loob ta just siin eestikeelse feministliku ideaalnaise , seda küll noor-eestlasliku androgüünluse raamides . Aavik kirjutab : " Mis on siis see nii iseäralik , nii mõistatuslik ideaal ? See on õpetatud naene , teaduslik naesterahvas . Õiguse poolest on see mina ise , kui ma naesterahvas oleksin . " ( Noor-Eesti III . <arv> , lk <arv> ) Woolf kinnitab aga <arv> aastat hiljem ( <arv> ) oma kuulsas essees " Oma tuba " : " Olla läbinisti ja lihtsalt mees või naine toob hukatust : tuleb olla feminiin-maskuliinne või maskuliin-feminiinne . " ( lk <arv> ) Mingis mõttes on siin tegemist üpris paradoksaalse arenguga , mis kummatigi seob ühte inglise ja eesti feministliku mentaalsuse . Sest just pärast seda , kui Aavik oli <arv> oma " teadusliku naesterahva " belletraalselt valmis teinud , alustas tegelik ideaalnaine Virginia Woolf Inglismaal oma tähelendu kirjanikuna . Tema esikromaan " Merereis " ilmus aastal <arv>. Tõepoolest . Jääb mulje , nagu oleks just J. Randvere sünnitanud Virginia Woolfi kui " Noor-Eesti " materialiseeritud naisideaali . Jääb tõesti mulje , nagu oleks meie misogüünist keele-Aavik selles süüdi . Kaire Puumets Hera Lind . " Kahe mehe vahel " . Tõlkinud Piret Pääsuke . Eesti Raamat , Tallinn , <arv>. <arv> lk. Vt Lea Larin , " Kahe jala vahel " . Eesti Ekspress nr. <arv> , <arv>. aug <arv> , lk B<arv> . Eestlastele olla iseloomulik eneseiroonia . Uuemat kohalikku naiskirjandust lugedes küll sellist muljet ei jää . Pigem võiks arvata , et surmtõsisele eestlannale on armukeste pidamine ja näokreemitamine sama raskeks taagaks kui tema esiemale käsikivil jahvatamine ja adra taga käimine . Kohalike naistekate kangelanna on tubli ja tark , filosoofilistes kõrgustes hõljuv olend , kes on enda arvates väärt tükk maad paremat saatust kui talle antud . Ja ükskõik millise süütunde käes ta aeg-ajalt ka ei vaevleks , on tema hädade põhjustajaks ikkagi kas nirud mehed või niru ühiskond , mitte tema ise . Et teksti kaalukamaks muuta , on banaalsele süzheele lisatud ballastiks kas tüütuid sisemonolooge ja igavaid unenägusid ( Kärt Hellerma ) või pornokirjanduse piirimail sängistseene ( Kati Murutar , Aita Kivi ) , mis peaksid lööma oma julgusega , aga tekitavad üksnes tülgastust . Saksa päritolu " Kahe mehe vahel " on seevastu teos , mis ei püüagi end mingi kodukootud filosoofia sulgedega ehtides süvakirjanduseks maskeerida.Raamatu koorisolistist minategelane julgeb tunnistada , et ta polegi teab kui tubli ja tark , vaid täiesti tavaline vigadega inimene , kellele meeldib kaua magada , " Dallast " vaadata ja meestega mehkeldada . Ning mis veel hullem , mahajäetu ja rasedana , teadmata , kes on tema lapse isa , ei sööstagi ta last kaotama või süütunde koorma all ägades ummisjalu ennast vabatahtlikult naistevanglasse pakkuma . Mõistagi jääb selline raamat kahe tule vahele : ta ei saa meeldida ei neile " korralikele koduperenaistele " , kes isegi hügieenisidemete reklaami pärast kisa tõstavad , ega ka veendunud feministidele , keda säärane orjastatud kehaga naine , kes ei tahagi üksnes vaimu kaudu suureks saada , öökima ajab . Ei tea , kumba leeri kuuluv Lea Larin öögib avalikult EE veergudel ja leiab , et Eesti Raamatut tuleks selle " labase jampsi " avaldamise pärast trahvida . See , et iga rahvas on oma kirjastusi väärt ja kirjastus nagu mistahes muu tulundusettevõte saab endale lubada ainult niisuguse kauba tootmist , millele on turgu , jääb öökival kriitikul kahe silma vahele . Kõnealune teos on Larini , kes märtsikuu Annes Varraku seebiseid armastusromaane mõnusateks kaisuraamatuteks nimetas , sedavõrd marru ajanud , et ta oma artiklis isegi autori nime ja välimuse kallal hammast teritab . Kas pole äkki seegi nii labane ja lame , et trahvi nõuda ? Ajal , mil Eestis nõustub Kultuurkapital toetama ilma igasuguse eelneva romaanikirjutamiskogemuseta naisterahvaid , kui neil tuleb tuju oma rahuldamata kirgi paberil välja elada , ja ükski kriitik ei söanda otsesõnu öelda , et nende looming on sulaselge rämps , on Saksamaal bestselleriks saanud teose kallal ilkumine eriti maotu . Kahtlemata pole Hera Lindi " Kahe mehe vahel " mingi šedööver , vaid kõigest reaolmekas , aga ega ta pretendeerigi enamale . Armastusromaanide ühtlasest roosamannast eristab teda vahe sarkasm , mis ühtviisi armutult paneb paika nii minategelase hedonistliku elustiili ja isekad kapriisid kui ka autorile hästi tuttava muusikaelu mõned veidrused . Oma sauna saavad Telemann , kes pole osanud jõulukantaadile korralikku remarki kirjutada , nõmedad maakad , kes söövad vesist kapsast ega luba toas suitsetada , rasedate võimlemiskursustel osalevate tulevaste isade haisvad sokid , alternatiivsed imikutarbed jpm. Ootamatult kroonib seda päris lõbusat teksti küll läägeimast läägem finaal , mis on justkui iga juhuse poolt üksikemaks määratu soovunelm , aga miks ka mitte - too fiktiivne sakslanna on säärase happy end 'i tõepoolest ära teeninud . Erinevalt neist oma fiktiivsetest eesti suguõdedest , keda nende autorid pole viitsinud naerma õpetada . Jaak Lõhmus Jerry Bruckheimeri toodetud " Kaljukindlus " ( The Rock ) oli mulluse kinoaasta puhtakujulisemaid ja põnevamaid lõõgastusfilme . Tänavu linale lastud löömalugu " Vanglaekspress " ei taotle samuti palju enamat kui seda , et vaatajat võimalikult närvi ning seeläbi mõnu nautima ajada . Säärast meelelahutusfilmi minnakse puhkuse pärast niikuinii küllalt hästi vaatama , ent huvi Simon Westi lavastatud Con Air i vastu on otsustatud veelgi kõrgemale tõsta Eestis harva nähtud meediamulliga üle-eelmise EE " Areeni " veergudel . Meenutagem mõningaid vanglafilme , mis enne seda ( põgenemis- ) lugu tehtud . Üllatav , et üks ameerika filmisõnastik - Ira Konigsbergi The Complete Film Dictionary ( New York <arv> ) - on andnud lausa eraldi märksõna prison film , prison movie . Küllap on USAs sedasorti filmidele isegi midagi oma turu taolist olemas - miljonite endiste ja praeguste vangide hulgas , laiade masside üldinimlikust põnevusejanust rääkimata . Raamatu autor märgibki , et vanglateema on kinos üpris sage ning lisab , et filmikaadri enese ahtus loovat eeldusi kinnisesse ruumi suletud tegelaste hingeelu mõistmiseks . Ira Konigsberg jagab prison movie 'd kahte lehte - kriminaal- ja sõjavangifilmid - ning toob vastavalt mõned näited . Kriminaalfilmidest : George Hilli " Suur maja " ( The Big House , <arv> ) ja Mervin LeRoy " Ma olen põgenenud sunnitööline " ( I Am a Fugitive from a Chain Gang , <arv> ) . Militaarvangifilmidest leiavad äramärkimist David Leani " Kwai jõe sild " ( The Bridge on the River Kwai , <arv> ) ning John Sturgesi " Suur põgenemine " ( The Great Escape , <arv> ) . Mõistagi on seesugune jaotus ülimalt lihtne , sama hästi võiks tõmmata joone mees- ja naisvangidest jutustavate filmide vahele , või jälle sorteerida stoorid vanglasse sattumise , vanglas elamise ja põgenemise lugudeks . Viimaseid , vabadusse tungimise lugusid ongi arvatavasti tehtud kõige rohkem , esimesena tulevad meelde Charlie Chaplini üherullikomöödiad " Politsei " ( Police , <arv> ) ja " Seikleja " ( The Adventurer , <arv> ) , kus võmmide eest plagava Charliega igasuguseid naljanumbreid juhtub . Tagaajamine on kinomeelelahutuse leivaisa , ja kus veel oleks parem selleks stardipauk lasta kui mitte mingis jubedas türmis . Põgenemisfilmid Vanglast põgenemise või vangide vastuhaku episoode ja lugusid on aastatepikku jooksnud filmidest meenutada palju . Kõige aegumatum neist näib olevat Robert Bressoni " Surmamõistetu põgenes " ( Un Condamné à mort s'est échappé , <arv> ) , milles poolteist tundi saab jälgida , kuidas peategelane Fontaine ( François Leterrier ) valmistab ette sammu , mida tehes eksida ei ole võimalik . Vea hind oleks hukkamine . Bresson vormib oma filmis põgenemise ettevalmistamise ülimalt askeetlikuks riituseks , milles pole ainsatki liigset liigutust , see on justkui ohvritalitus . Saksa okupantide poolt surmamõistetu keskendunud ja sõnatu tegutsemine - ei mingit action'it moodsas mõttes ! - on lõpmata haarav , ehkki pealkiri on õnneliku lõpu ette andnud . Aga nii ei huvitagi vaatajat mitte filmi end , vaid film ise , see , kuidas peategelane ekraanil käitub . Tänu sellele , et loo lõpp on teada , võib vangi pandud inimese toimetamisi vaadata nagu ülimate detailideni viimistletud ja samas täiesti funktsionaalset tegevuskunsti . Vanglaelu ja põgenemise lugudest kõige lõbusam , ehkki tegemist pole puhtalt komöödiaga , on Jim Jarmuschi Down By Law ( <arv> ) . Eksikombel trellide taha sattunud DJ Zack ( Tom Waits ) ja pooliti kupeldaja Jack ( John Lurie ) saavad kolmandaks kaaslaseks immigrant Roberto ( Roberto Benigni ) , kes oskab ainult kümmekond ingliskeelset sõna . Roberto leevendab oma lihtsameelse jutu ning puhtsüdamliku käitumisega kõik konfliktid , mis kitsasse puuri pandud rottide vahel ikka kerkivad . Viimaks pääseb trio tänu juhuste kokkusattumisele põgenema . Laanes elava üksildase kena naise armastuse võidab viimaks Jarmuschi lugudele sobilikult totakas ja jobu Roberto . Kinnine ruum on alati tänuväärne polügoon rezhissöörile oma filmi tegelaste hinge paremaks läbivalgustamiseks . Et iga suhte nüanss nagu peo peal kätte paistaks . ( Iseasi , kas see just alati vanglas peab toimuma . ) Meenutagem Ingmar Bergman i tegelaste ainitist tsirkuleerimist interjöörist interjööri , nii et kaadrid , kus nad korraks satuvad värske õhu kätte , mõjuvad hetkelise lunastusena . Või Michelangelo Antonioni alati kinni kaetud horisondiga linna- või tööstusmaastikud - kas pole need justkui pidevalt pärani väravatega ja viimistletud arhitektuuriga psühholoogiliste vanglate jalutushoovid ? Õudne vanglaminevik Aga pöördugem siiski tagasi päris vanglate juurde . Vangistuses üleelatu koorem võib kanduda eluks ajaks vabadusse kaasa . Liliana Cavani " Öine portjee " ( Il portiere di notte , <arv> ) on küllap mõjuvaim neist filmidest , mis jutustavad ohvri ja piinaja , vangi ja vangivalvuri taaskohtumisest aastakümneid hiljem ja sellest , kuidas mineviku tunded ja elamused üleöö uuesti esile lahvatavad . Cavani filmis on Charlotte Ramplingi ja Dirk Bogarde'i mängitud tegelaste suhe ning tõmme peamiselt sadomasohhistlik ja erootiline . Sama skeemi - Saksa koonduslaagri naisvangi ja kunagise väikese füüreri taaskohtumisest ja äratundmisest esitas juba <arv>. aastal poola rezhissöör Jerzy Kavalerowicz filmis " Rong " ( Pociag ) , kuid mõistagi jäi JK ajastus ja sotsialismis lubatud mälukoleduste raamidesse . Vangla kui lunastuse ja hingepõhja kogunenud asjade selitamise paik pakuti hiljaaegu vaatamiseks Kanal <arv>s esitatud Frank Darabonti " Shawshanki lunastuses " ( The Shawshank Redemption , <arv> ) ning alles mõni kuu tagasi kinodes jooksnud Tim Robbinsi " Surmamõistetus " ( Dead Man Walking , <arv> ) . Niisiis , vangimaja ei ole isegi Hollywoodi filmides alati üksnes madina ja atraktiivse vägivalla pesa . Poliitilisi vanglafilme Läänes palju ei ole tehtud . Inglaste Solzhenitsõni-ekraniseeringud osutusid naiivseks ja ülearu leebeks . Võibolla üheks kaasakiskuvamaks poliitilise vangistuse looks võiks pidada kreeklase Constantin Costa-Gavras e Hollywoodi rahadega lavastatud lugu Tšiili sõjaväehunta staadionilaagrites kadunud ameeriklasest " Teadmata kadunud " ( Missing , <arv> ) . Kommunistlik vangla Ida-Euroopas kardeti vanglateemat nagu tuld . Et poleks võimalik anda mingitki vihjet Suurele Tsoonile , ei tehtud peaaegu ühtegi filmi ainsastki Väikesest Tsoonist , kui kasutada Solzhenitsõni terminoloogiat . Nii näiteks ka ungari partokraadid tõlgendasid Miklos Jancso filmis " Lootuseta " ( Szégénylegények , <arv> ) esitatud <arv>. aasta revolutsiooni , sellele järgnenud terrori ja vanglas surmaotsuse täideviimist ootavate meeste lugu ( krestomaatilised vanglakaadrid ! ) otsekohe kui <arv>. aasta sündmuste peegelpilti . Samal ajal oskasid ungari rezhissöörid juba <arv>. aastatel isikukultuseaegse rezhiimi ja ka selle vanglate üle irvitada - Peter Bacso " Tunnistaja " ( A tanu , <arv> ) . Venemaal ei tehtud kaasaegseid vanglafilme mõistagi peaaegu üldse . Eestlase Ahto Levi " Halli Hundi päeviku " järgi Mosfilmis <arv>ndatel vändatuid oli üks väheseid erandeid . Mõned filmid tehti perestroika ja glasnosti käigus , ent uue aja kommertsnõuded ei ole lasknud " rahvaste vangla " tematika juurde enam tagasi pöörduda . Kõige süngemaid ja ausamaid filme oskasid omal ajal teha poolakad , ja Ryszard Bugajski " Ülekuulamine " ( Przesluchanie , <arv> ; esilinastus <arv> ) stalinliku poola vangla õudustest on tänini ületamata . Võibolla ühest hästi tehtud jubedast filmist piisabki . Eesti kodumaiste filmide tootmisturul see teema niipea ei müüks , ehkki stsenaariumideks võiks Gulagis elanute-olnute mälestustes jätkuda materjali Hollywoodi tasemel . Niisiis kosutagemgi end vahelduseks dolby stereo saatel vaatemängudega , mille kohta tegijad ise ütlevad : " That's entertainment ! Don't worry ! " Matti Reimann G. Fr . Händeli " Veemuusika " ja " Kuninglik tulevärgimuusika " <arv>.augustil Võrus Tamula järve ääres . Esitas Eesti Riiklik Sümfooniaorkester , dirigeeris Eri Klas . Kõik uus on ammuunustatud vana - ka ilutulestikku ja paugutamist koos muusikaga on Eestis proovitud . Enne sõda jäi Pärnu kõlakojas P. Tšaikovski avamängu " Kuulsusrikas <arv>. aasta " ettekanne seisma , sest lõhkeainet oli liiga palju ja tuul ajas suitsu kõlakotta . Praegu otsitakse põhjendust , miks inimesed ostsid <arv> tuhat piletit ja sõitsid Tamula järve äärde . Tuleb öelda , et Eri Klasi poolt dirigeeritud vabaõhukontserdid on alati kokku toonud tuhandeid inimesi , aga Võrus toimunu ületas siiski mõeldava . " Veemuusika " esitus järvel , helitehnikaga võimendatud tingimustes , on keerulisem ülesanne , kui menulugude ( Brahmsi ungari tantsud , Straussi valsid jne ) ettekandmine . Klas koos orkestriga leidis muusikast selle pinge , mis rahvahulgad kuulama pani . Arvatavasti oleks olemasoleva valgustustehnika abil olnud võimalik näidata veel mingisuguseid sobivaid visuaalseid efekte . Ka järvel tuuritav mootorpaat oleks tulnud seisma panna , sest iga detail taolises kontsentreeritud õhkkonnas muutub oluliseks . " Kuninglik tulevärgimuusika " ja ilutulestik sobivad tõesti hästi kokku . Muusikutelt nõuab mängimine taolistes tingimustes tõelist külmaverelisust . Eriti hästi õnnestus algus . Võib ainult ette kujutada Händeli-aegset äpardustega esiettekannet , kus kohale oli toodud <arv> suurtükki , mis polevat korralikult tulistanud . Äpardusi juhtus ka nüüd ja teose lõpp läks ilma tulevärgita . Siiski oli uhke üldmulje juba saavutatud ja mingit pettumust ei tekkinud . Sellel suvel on Eestis toimunud palju õnnestunud kontserte ja festivale . Kui Pärnu , Kuressaare , Haapsalu ja Viljandi on aastate jooksul välja kujunenud suvemuusika keskused , siis nüüd näitas Võru ( samuti Põltsamaa ) , et midagi korda saata on ka seal võimalik . Tiit Hennoste Vastus Ants Juske loole " Tegijad ja teoreetikud " EE nr.<arv> <arv>.august Eelmisest lehest leidsin üle hulga aja Ants Juske vana laulu , mida ta on korranud vist juba paar aastat : et eesti ajakirjanduse viletsuses on süüdi Tartu ülikooli ajakirjandusosakond ja mitte keegi muu . Ma olen seni püüdnud hoiduda talle vastamast , sest pole näinud mõtet . Aga seekord tekkis tunne , et hakkab ära tüütama . Seepärast siiski mõned punktid vastuseks . <arv>. Esiteks , ei mina ega Priit Pullerits ei ole ametilt ajakirjandusteoreetikud . Ja ammugi ei õpeta me ajakirjanikele ajakirjandusteooriat . Nii nagu õpetus sellest , kuidas kirjutada korralikku kommertsromaani ei ole romaaniteooria , nii pole ka õpetus sellest , kuidas kirjutada korralikke lehelugusid , ajakirjandusteooria . Seda lihtsat vahet peaks üks kunstiteoreetik ikka suutma teha . <arv>. Juske väidab , et vastasseis tegevajakirjanike ja ajakirjandusteoreetikute ( =tegelikult siis ajakirjandusõppejõudude ) vahel ägeneb . Mu arust ägeneb see üksnes Juske ( ja ehk ka tema mõnede sõprade ) peas . Ma ei mäleta , et kunagi varem oleks meil Pulleritsuga olnud nii palju tööd tegevajakirjanike õpetamisel , konsulteerimisel jne jne. Ja see kogemus ütleb , et viimasel aasta on Eesti ajakirjanike seas tekkinud selge arusaam , et oma professionaalsust tuleb pidevalt tõsta . <arv>. Juske on õigesti aru saanud : minu jaoks on eesti ajakirjandus lapsekingades ja hakkab alles nüüd nendest väga vähehaaval välja kasvama . Kogu demokraatliku maailma ajakirjanduses kehtivad üsna ühesugused heade lugude kvaliteedi mõõdupuud . Ja ma ei näe mingit põhjust mõõta eesti ajakirjandust mingite muude mõõdupuude järgi või teha talle hinnaalandust . Kui Juske soovib , võib ta muidugi muud moodi arvata . Aga tema kunstikirjutistest on mulle küll jäänud meelde , et miskipärast ei taha Juske kohe mitte kuidagi hinnata eesti kunsti mingite kohalike provintsikriteeriumide järgi . <arv>. Miks peab Juske prostitueerima päevalehes ja miks peavad seda tegema Harry Liivrand , Katrin Kivimaa jt ? Aga kust mina tean . Eks see ole igaühe enda asi , millega ta leiba teenib , kas prostitutsiooniga , teadusega või müüriladumisega . Aga seda soovitaks ma Juskel neilt tema nimetatud kodanikelt küll küsida , kas nemad ikka on nõus oma tööd prostitueerimiseks nimetama . <arv>. Miks pole Jusket ja teisi tema nimekirjas olevaid inimesi vallandatud ( ma ei osanud küll neid nimesid hästi ühendada , aga ilmselt on tegu inimestega , kellel puudub ajakirjandusalane kõrgharidus ) ? Selle küsimusega peaks vist pöörduma oma tööandja poole . Aga ma arvan , et ühe põhjuse on Juske ise ära maininud : sest professionaalsemaid ajakirjanikke pole hetkel käepärast . <arv>. Ja nüüd kaks Juske kooskäivat põhiväidet . Et eesti ajakirjanduse nõrgas tasemes on süüdi Tartu ülikooli ajakirjanduskateeder ja et selle põhjuseks on asjaolu , et seal koolitatakse ajakirjanikke " üldse " . Nende all mõtleb Juske ajakirjanikke , kes ei tea midagi nendest valdkondadest , millest nad kirjutavad . Esiteks , ma küll ei saa aru , kuidas saab ajakirjandusosakond olla süüdi kogu eesti ajakirjanduse nõrkuses , kui sealt on läbi käinud igal juhul vähem kui viiendik kõigist praegustest tegevajakirjanikest . Aga see selleks . Olulisem on küsimus , mida ja kuidas seal ajakirjandusosakonnas ikkagi õpetada . Ajakirjaniku professionaalsus pole minu jaoks mitte paber ülikoolist vaid koosneb vähemalt neljast suurest osast ( ja ma julgen kinnitada , et ka teiste õppejõudude jaoks ) . Seejuures ei saa neid osi hierarhiseerida ja vastastikku kompenseerida . Nad peavad kõik olemas olema . Üks on teadmised sellest alast , millest inimene kirjutab . Ja põhjalikud teadmised . Olgu see kultuur , majandus või poliitika . Kaks on professionaalsed reporteritöö oskused . Need on oskused leida ja hoida allikaid , oskused intervjueerida jms tegevus , mis eelneb tekstile . Sealhulgas ka see Juske ilgutud oskus jätta endast intervjueeritavale hea mulje . Kolm on oskus kirjutada ajakirjanduslikku teksti . Igal zhanril ka ajakirjanduses on oma reeglistik , mida järgitakse ( ja võin T.A.van Dijki uurimustele toetudes väita , et nt samu uudise kompositsioonimalle järgitakse praktiliselt kogu demokraatliku maailma ajakirjanduses ) . Proff ei ole see , kes oskab ainult ühte asja , oma mõtteid kirja panna . Olgu see kirjapanek nii põnev ja huvitav kui tahes . Proff oskab kirjutada uudist , kommentaari , juhtkirja , intervjuud jm zhanre . Ja neli , see on ajakirjaniku eetika , mis ütleb ajakirjanikule kuidas ta peab käituma allikatega , mis on tasakaalustatus , milliseid kingitusi ta võib vastu võtta jne jne. Need osad ei vastandu omavahel nagu Juske peas ajakirjandus " üldse " ja teadmised oma valdkonnast . Ja ajakirjanikke " üldse " pole võimalik koolitada . On võimalik õpetada neid nelja professionaalsuse osa . Ja ülikooli ajakirjandusosakond ja ka Hennoste isiklikult saab õpetada ja püüab õpetada nii hästi kui võimalik just viimast kolme . Muuses , Juske omistab mulle väite , et professionaalne ajakirjanik on ainult see , kes on TÜ ajakirjandusosakonna lõpetanud . Ma pole oma teada kunagi midagi sellist väitnud . Ja kui mõnest mu tekstist saab seda mingil kombel välja lugeda , siis olgu selgelt välja öeldud , et ma ei väida nii . Kusagil pole kirja pandud , et neid kolme viimast professionaalsuse osa peab õppima just ülikooli ajakirjandusosakonnas . Ja mu arust on ka täitsa ükskõik , kas inimene õpib enne teksti kirjutama ja siis majanduse tõdesid või vastupidi . Tähtis on ainult see , et ta neid õpiks . Ja kõige tähtsam : Eestis on küllalt kohti , kus need , kel on eriharidus olemas , saavad õppida neid ajakirjanduslikke distsipliine , mida neile ajaloo osakonnas või majanduses ei õpetatud . Miski ei takista neid osalemast meediakolledzhi kursustel või kasvõi õpiku järgi oma professionaalsuse seda poolt edasi arendamast . Nii nagu seda mujal maailmas kogu aeg tehakse . Miks näiteks Juske seda teinud pole , on tema asi . Aga seni , kui ta seda teinud pole või kui ta pole mulle tõestanud , et demokraatliku maailma ajakirjandus ongi koht , kus ei pea oskama muud kui oma eriala , jääb ta minu jaoks tigedaks ebaprofessionaaliks . Ja mina end selles süüdi ei tunnista .