kirjak	aja_pm_1997_07_11.tasak.ela	T. JALAKAS , Tartu Eestis näib olevat kombeks üritada igati takistada inimeste hariduse omandamist . Õpetajaid ei tasustata piisavalt , nende arv kipub aasta-aastalt vähenema . Tehakse muudki haridusvaenulikku . Viimane suurem samm astuti hiljuti nii Tartu kui Tallinna suuremate raamatukogude poolt . Nimelt otsustati nagu kokkulepitult juulikuus uksed sulgeda . Raamatukogu juhatusele ei lähe korda , et just sellel kuul üritavad paljud kõrgkoolidesse pürgijad veel õppida . See pole nende arvates kuigi oluline , et paljudel jääb viimane lihv oma teadmistele andmata , sest kusagilt pole õpikuid võtta . Minu arvates oleks õige , kui raamatukogud oleksid avatud kogu aja . Kui on vaja teha remonditöid , on seda võimalik teha ka sellisel ajal , kui inimestel pole vaja tegelda õppetööga või siis remonti teha ning samal ajal üritada ka raamatukogu käigus hoida . Tahes-tahtmata jääb mulje , et nendele asutustele on vaja võimekamaid juhte . E. HERM , Tartu Eestisse on kõrgumas uus kombluse kants - Sindi linn . Seal on keelatud avalikus kohas ropendamine , lisaks sellele ka veel teised sündsustunnet ja komblusreegleid rikkuvad teod . Millised , tõsi küll , pole täpsustatud . Nagu ka seda , mis on roppus . Muu hulgas on linnas keelatud ka kerjamine , alkoholi tarvitamine avalikes kohtades ning alla <arv>-aastastel lastel öösel üksi linnas ringiliikumine . Tegemist on igati huvitava initsiatiiviga , kuid kahjuks pole arvestatud seda , et selline seadus võib olla vastuolus mõningate kõrgemate seadustega , ennekõike muidugi põhiseadusega . Kahju on ka sellest , et pole ära toodud , millised on need roppused , mille eest avalikus kohas trahvi saab teha . Samuti ei tea , kas keelatud on ropendada ainult eesti keeles või ka vene keeles . Muidu ei julge linnas käies peaaegu üldse rääkida - äkki leiab keegi , et kasutatakse ebasündsaid sõnu . Lisaks sellele ei tea , kas maksab Sindi linnas üldse ringi kõndida , eriti veel näiteks suvistes rannariietes . Mõni võib ju solvuda , kui keha nii sündsusetult paljas on ning trahvigi teha . Pole kindel seegi , et Sindis pole araablasi , kes võiksid leida , et nende väärikust on rikutud , kui nad juhtuvad nägema naist , kellest paistab natukene rohkem kui ainult silmad . Erinevad maad , erinevad kombed . Milliseid peetakse esmasteks Sindis ? Samas ei saa jätta mainimata , et tegelikult on paha kuulata küll , kuidas keegi eriti ropu suuga räuskaja möödakäijaid “ õnnistab ” . Tegelikult võiks seda pidada ju kaaskodanike ahistamiseks . Kas ka siis tuleb pidada esmaseks ikka sõnavabaduse sätet , või tuleks ikkagi karistada selle liiga agarat kasutajat ? Avaliku korra seaduse kohaselt tuleks valida viimane variant . HARALD TAMMUR , Tartu Valus oli lugeda , kuidas valitsuse liige Robert Lepikson seoses mingi metalliäri arvete klaarimisega märgib Jaan Tõnissoni kui NKVDga seotud isikut . Olin Jaan Tõnissoni nooremate kaastööliste hulka kuuluv , kui tolleaegne diktaator ja valimiste võltsija ( loe Ilmar Raamoti “ Mälestused ” II ) röövis talt “ Postimehe ” , jättes Tõnissonile tasuda vaid lehe võlad ja võlgade protsendid . Jaan Tõnissonilt võeti kõik . Olin tema korteris , kui toimusid <arv>. aasta juulikuu nn valimised . Kuulusin tema valimiste staapi . Mäletan , kui Heinrich Marks tuli Võrumaalt ja teatas Jaan Tõnissoni kandidaatide tühistamisest . Mäletan , kuidas alati seaduste järgi tegutsev Jaan Tõnisson ütles : “ Andke mulle Riigi Teataja , ” ja siis : “ See on ju seaduste vastane . Ühendage mind Kulliga ” . Kull oli Tallinnas valimiste komisjoni juhataja . Nii lõppes see päev . Tõnisson käskis meil võimalikult tähelepandamatult lahkuda . Nii me lahkusimegi tema elukoha piirdeaeda tehtud augu kaudu . Mäletan , et juba tollal illegaalse EÜSi juhatuse liikmena külastasin Tõnissoni õhtuti veel mõnel korral . Ta oli veendunud , et tema varjumine on võimatu , sest ta kodu on pideva järelevalve all . Ta soovitas ka mul enam mitte teda külastada . Lugege Johann Kõpu mälestusi , siis näete , kes ja milline oli Jaan Tõnisson . Ta oli alati püstipäine nii rasketel kui ka tavalistel aegadel . On võimatu , et ta oleks langenud nii madalale - KGB agendiks . See on kõige jõhkram laim . Ainult üks kord nägin Tõnissoni murtuna ja ahastuses langetatud peaga , siis , kui mõrvati tema poeg Ilmar . Tõnisson oli toimetaja <arv>. detsembrist <arv>. aastast ja sellel kohal sõna tõsises mõttes Tartu vaimu looja , kandja ja hoidja ning meie rahvusliku vabadusvõitluse juht - puhta hinge ja puhaste kätega . Tema kuju on minu mälestustes ümbritsetud püha oreooliga . K. SÜTT , Võru Võru linnapea on asunud võitlusse pensionäridest lillemüüjatega , kellel seni oli mäletamata aegadest traditsiooniline lillemüügilett restoran “ Võru ” kõrval . Presidendi külaskäigu eelses klantsimise tuhinas leiti linnavalitsuses , et lagunema kippuv müügilett-varjualune ei kaunista linna , seda enam , et müüjateks ei ole miniseelikutes beibed , vaid pensionieas kortsupalgelised vanaemad . Selle asemel , et müügilett parandada ja karkass üle värvida , leidis linnapea , et lihtsam on see lammutada . Protestisid lillemüüjad , protestisid ka sealt lilli ostma harjunud inimesed - tulemusteta . Tädikesed , kellele lillede müümine ja kasvatamine andis natukene pensionilisa , aeti lihtsalt minema . ALLAN ALAKÜLA Poliitikute puhkuse ajal käib ärimaastikul palavikuliselt sisuline reform . Kui vanad erakonnad on uue mittetulundusühingute seaduse järgi endale ümberregistreerimiseks aega jätnud <arv>. aasta <arv>. oktoobrini , siis ettevõtteregistrisse kantud firmadele kukub kell äriregistris ümberregistreerimise avalduse esitamiseks juba tänavu <arv>. septembril . <arv>st vanast erakonnast võib ümberregistreerimistähtaja kukkudes ennustada julgelt poolte nimetuste ( kustunud ja/või riiuliparteid ) likvideerimist . Nad pole lihtsalt võimelised tekitama nõutavat tuhandet liiget ega suuda kinnitada ka registreerimiseks vajalikku dokumendimassi . Suurem osa on ballast Aga <arv> <arv> ettevõtteregistris <arv>. juulil kirjas olnud firmanimest on laialtlevinud prognoosi järgi määratud veel sel aastal kaduma <arv> tuhat ( pluss-miinus viis tuhat ) . See on üle kahe kolmandiku vanadest firmadest . Riigikogu õiguskomisjoni esimees Daimar Liiv ennustas äriseadustiku viimase muutmise ajal , et viiendik kuni kümnendik sundlõpetatavaid firmasid kaovad pankrotiga ( Riigikogu stenogramm <arv>. juunil ) . Need on firmad , kes ei suuda nende vastu esitatud nõudeid rahuldada . Liiv ennustas samuti , et umbes <arv> pankroti puhul võiks hakata kõnelema firmajuhtide isikliku varaga vastutamisest . Iseasi , et kohtud pole nii suurt lisatööd võimelised seedima . Nagu mullu migratsiooniametis Esialgu on kohtute juures asuvad äriregistrid täielikult hõivatud isegi ontlike firmade ümberregistreerimisavalduste menetlemisega . Reaalselt tegutsevaid firmasid ( neid , kes maksid makse ja esitasid bilansiaruande ) oli <arv>. juulil ettevõtteregistris <arv> <arv>. Septembrini jäänud seitsme nädala jooksul võib eeldada nende enamiku soovi esitada ümberregistreerimisavaldus . Selle ajaga peab äriregister seega tegema ära rohkem tööd kui on jõutud senise kahe aastaga ( <arv> <arv> ) . Et paralleelselt võetakse registreerimisavaldusi vastu ka uutelt firmadelt ( oluline osa neist võivad tegelikult siiski olla vanad ettevõtted ) , on selge , et äriregister meenutab praegu mullust <arv>. juuli eelset kodakondsus- ja migratsiooniametit , kui seal võeti vastu välismaalaste elamisloataotlusi . Tõsisem segadus on ees Registreerimistalgute vähegi normaalseks lõpetamiseks on paratamatult vajalik ajutise lisatööjõu palkamine . Nii nagu see kõikide teistegi riiklike kampaaniate puhul on toimunud . Sarnaselt välismaalaste dokumendimäruliga ladustatakse muide ka äriregistris kõige kibedamal tööperioodil vastu võetavad dokumendid sisuliselt aknalaudadele . Riiulite ja muude hädapäraste arhiivitarvete ostmisele eelistati omal ajal arvutite soetamist . Kuidas vastuvõetud avalduste pakke pärast <arv>. septembrit menetlema hakatakse , pole veel kindlaks määratud . Selle peab justiitsminister oma määrusega alles kinnitama . Põnev arutelu tekib likvideerimisele kuuluvate ettevõtete nimekirjade avaldamisega . Ettvõtteregistris on ju kirjas läbisegi mittetulunduslikud ja äriühingud . Kümnetuhandeliste nimekirjade avaldamise korral ei suuda ükski sõel viimaseid esimestest eristada . Aeg , kui igaühele avaneb võimalus saada senisest tunduvalt usaldusväärsemaid andmeid kogu Eesti legaalse ettevõtluse kohta , on juba siiski selgelt siinpool silmapiiri . VOOTELE HANSEN , Vootele Hansenon Riigikogu õiguskaitsekomisjoni liige . “ Postimees ” on mitmes kirjutises käsitlenud Eestis elavate välismaalaste , kodakondsus- ja migratsiooniameti ning nendevaheliste suhete küsimusi . Ajakirjanduse õigus ja kohus on osutada ametivõimude tegevusele ka siis . kui nende tegevus on seaduslik , kuid seadus oleks võimaldanud teistsuguseid , inimlikumaid otsuseid . Tähelepanu saab juhtida ka seaduse ebakohtadele . Kuid välismaalaste õiguste kõrval on ka Eesti kodanike õigused . Üheks õiguseks on , et ametivõimud saadavad riigist välja välismaalase , kelle tegevus ohustab Eesti riiki või kes eirab teadlikult seadusi . Ma ei tunne Euroopa Nõukogu teiste riikide kohtupraktikat , kuid ei usu , et perekondade lahutamise keeld on absoluutne . Vastasel juhul oleks abielude sõlmimise asukohariigi kodanikega kõigile välisluuret teostavatele ametkondadele lausa kingituseks . Nõukogude Liidu passi taskus kandes olime teadlikud , et passirezhiimi rikkumise eest võidakse meid karistada , nüüd on sama loomulik , et välismaalane peab oma elukoha ja töökoha muutustest teatama pädevale riigiasutusele . Kahjuks on valitsus otsustanud muuta välismaalaste seadust . Esmalt tahetakse luua kahesuguseid ajutisi elamislubasid . Ühesuguseid endise Eesti NSV sissekirjutuse omanikele ja teistele teistsuguseid . Sellega tekitatakse ainult segadust ajutise elamisloa omanike seisundis . Kavaga vabastada Euroopa Liidu kodanikud sisserände piirarvu alt ilma piirarvu muutmata me ainult suurendame Euroopa Liitu mittekuuluvate riikide kodanike võimalusi sisserändeks Eestisse . Kodakondsus- ja migratsiooniametit on lihtne kritiseerida . Paljudel kodanikel on tulnud seal järjekordades seista ja enda päritolu tõestada , välismaalaste sabasid uste taga nähes on enamik meist nördinud . Lisada võib veel varasematel aastatel varastatud passiblanketid ning vabamüürlaste või siioni tarkade vandenõu uskujad võivad hakata konstrueerima skeeme teadlikest provokatsioonidest . Mõelda on tarvis aga seaduse rakendamiseks vajalike vahendite ja töö parema korraldamise peale . Muutes välismaalastepoliitikat , peame hakkama muutma ka keelepoliitikat , sest tuleb ju kaitsta nende õigusi , kellel ei olnud võimalust õppida eesti keelt . Ja siis tuleb jällegi hakata kaitsma eestlaste õigust rääkida oma isamaal emakeelt . KADI PÄRNITS Kadi Pärnits on Eesti Ametiühingute Keskliidu õigussekretär . Alljärgnevalt ei tule juttu töötajate õiguste igapäevasest kaitsest , vaid sellest , kuidas meil töövõtjate huvisid kaitstakse seadusi tehes ja neid vastu võttes . Kõigepealt võlaõiguse seaduse kohaldamisest töösuhetele . Põhimõtteliselt tahetakse teha oluline pööre suure hulga inimeste esmaseid õigusi puudutavates tööõigusaktides . Töösuhe , mis meil siis tööle minnes tekib , on võlasuhe . Kes kellele töökohal parasjagu võlgu on , on iseasi . Mis teeb murelikuks ? Esiteks muidugi see , et võlaõiguse üldosa praegust eelnõu tehes ei ole töösuhteid silmas peetud . Teiseks , et nähtavasti hiljem tehtud kontseptsioon , õigemini idee reguleerida tööaega , puhkust , palka jne võlaõigusega , on kummaline , tervikut ja tegelikkust mittearvestav seisukoht . Tööandja ütleb Eelnõu üldosast ei tulene kohustust tööle minnes teatud kindlates tingimustes või üldse milleski kokku leppida . Tingimuste muutmisel pole kohustust seda fikseerida , hilisemate vaidluste puhul tuleb lähtuda headest tavadest ja mõistlikust hinnast . Kui tööd ei tehta keskmise kvaliteediga , öeldakse leping mõistliku ajaga üles . Lepingu mittetäitmine , tingimuste muutmine on osaval põhjendusel eelnõu järgi alati võimalik ära toimetada . Õigus seadusest kõrvale kalduda , kui pooled nii kokku lepivad , tähendaks enamasti seda , et tööandja ütleb , et nüüd on nii ja see ongi kokkulepe . Kas need põhimõtted sobivad töösuhetele ? Sellisena kindlasti ei . Töölepingu kui töösuhete võtme sõlmimise kord ja tingimused peavad olema täpsed . Kui varaliste lepingute puhul on seaduse selline määratlematus võimalik , kuna raha olemasolu võimaldab lepingute sõlmimisel , tõlgendamisel ja vaidlemisel kasutada advokaati , asjatundjate abi , siis töötegija argielus läbimõeldud lepingu sõlmimist ja kompetentset tõlgendust ju ei ole ja ei tule ka niipea . Siin peab seadus olema elementaarselt ühene ja selge . Lõhkumine lõhkumise pärast Räägime siis veelkord , mida tähendab Eestis hea tava töölepingu lõpetamisel . Näiteks see , kui ettevõttes <arv> inimesest enamus viidi nii kaugele , et nad kirjutasid omal soovil lahkumisavalduse , tulid ära ( osa nutuga ) vallandustoetuseta . Mõnes kohas palgatakse näiteks nö rahatu lahkumise jaoks spetsialistid , kelle preemia sõltub sellest , kui odavalt inimestest lahti saadakse . Räägime ka viimase aja heast kombest teha vana ettevõtte kõrvale uus firma ja jätta võlad ( tööõnnetuse hüvitised , palgad ) vanale firmale , nii et töötaja küsigu palka kust tahes . Palju on minult küsitud , et mis sunnib seaduse koostajaid siis nii läbimõtlematult tegutsema ? Ei ole muud arukat põhjendust kuulnud , kui et nii tehes saame modernse õiguse . Mul on selline tunne , et seadust ei peaks tegema seaduse või süsteemi pärast . Elu pole seaduse , vaid seadus elu toetamiseks , tagamiseks . Meie tõekspidamistele peaks mahakirjutatud seadus ikka sobima ka . Kui aga teist põhjendust uue süsteemi kehtestamiseks ei ole ja kui see , et senine süsteem tuleb lõhkuda , siis pole see argument , mille üle üldse vaidlemagi tasuks hakata . Küll aga oleks vaidlus tõsine sel juhul , kui üks või teine küsimus töösuhetes vajaks kindla eesmärgi saavutamiseks paindlikumat reguleerimist . Selleks aga ei ole vaja rumalat tööd teha ja kõik endine segi lüüa . Vajalikku saab saavutada ka tervikut säilitades , arvestades meil väljakujunenud vajadusi . Tööõigust võlaõigusega siduda on kergem kui seniseid seadusi jupitama hakata ja nende vahel kooskõla saavutada . Võlaõigusele tuleks lisaks hulk eraldi tööseadusi niikuinii . Kogu temaatikat pole võlaõigusega võimalik hõlmata . Paindlikkus töösuhetes Nüüd sellest , mida eeldab paindlikkus tööõiguses . See eeldab siiski igale paindlikumale formuleeringule vastust töötajate turvalisusest . Näiteks Holland , mis on olnud meiegi seaduste kirjutajate eeskujuks , on võtnud vastu töösuhete suundi analüüsiva materjali . Vabamad tõlgendused töölepingu sätetes tekitavad ka seal palju probleeme . Selle tarvis annab seadus näiteks vallandamisel etteteatamiseks mõistliku aja ( <arv> kuni <arv> kuud ) täpsustamise õiguse kollektiivlepingutele . Hollandis on kollektiivlepingutega kaitstud üle <arv>% töötajatest , harulepingutele annab töö ja sotsiaalministeerium kohustusliku täitmise jõu . Selline lahendus annab seadusele paindlikkuse ja võimaluse vastavalt olukorrale see haruti lahendada . Sisu kvaliteet on seejuures tagatud . Eestis ei ole rakendatud kollektiivlepingute süsteemi , nagu nendes arenenud riikides , kust seadus maha kirjutati . Seadusekirjutajaid ei huvita , et meil on selliste lepingutega hõlmatud <arv>% ringis töövõtjaid . Meile selliste normide ülevõtmine on seega pool tõde . See aga , et kollektiivläbirääkimiste mehhanismi edendada , ühinemisõiguse turgutamisest rääkimata , ei ole eriti kellegi asi . Et kõnealuseid lepinguid sõlmida , peavad eelkõige olema elujõulised töövõtjate organisatsioonid . See on pika arengu küsimus Eestis . Eelnõu praegusel kujul meenutab lapsele kinga valimist . Selge , et tulevikku vaadates peab see olema paar numbrit suurem . Kümme numbrit suuremat jalatsit aga kasutada ei saa . Turvalisus saatuse hooleks Mõtleme ikka tõsiselt , mis tähendab töökohtadel seadus , mis ei ole selge ega anna elementaarsetes küsimustes vastust . Mida tähendab , kui probleemi puhul ei saa seadust appi võtta , kui iga teine rida eeldab vaidluse puhul kohtu tõlgendust . Hollandis on iga vallanduse puhuks mediaatoriks , loa andjaks seadus ette näinud regionaalse tööosakonna direktori . Mis meil on ? Kirjutame midagi maha , jättes turvalisuse poole saatuse hooleks . Siit jõuame järgmise probleemini , mis ootab töötajat ees , kui iga vaieldavus viiks kohtusse . Õigusteenuse seaduseelnõu näeb ette advokaadi monopoli kohtus kaitsmisel , nõustamisel . Kas järjekordse eelnõu autoreid huvitab , kuidas töötaja saab oma asjad aetud , kui nö vaesuse tõestamine tähendab palju aega ja bürokraatiat , et tasuta advokaati saada ? Kas on õige , et vastavalt tsiviilkohtupidamise uuele seaduseelnõule eelistatakse töötaja üksi kohtusse ilmumist ( hea , et seda ära ei keelata ) sellele , et ta näiteks töövaidlusteks saaks kasutada oma äranägemisel kasvõi koolitust saanud usaldusisikut . Advokaati ei luba töötaja palk ja vaidluse summa tihtilugu niikuinii võtta . Et tasuta abi saada , võib <arv> krooni vabalt õigusteenuse eelnõu järgi väheoluliseks tõlgendada . Töötajale võib tähendada see kuupalka ja talle on tähtis iga kroon , eriti kui oled ebaseaduslikult sellest ilma jäänud . Minu teada pole peale ametiühingute keegi seda probleemi seaduseloojate ees tõstatanud . Tegelikult tähendab kogu niisugune suhtumine seda , et töötaja jäetakse reaalsest õiguste kaitsest ilma . Pankrot Et kõrgete ametnike kõrvad töötajate probleemidele kurdiks jäävad , selle kohta on näiteks pankrotiseaduse suhtes kogemus olemas . Kui küsisime , kas töötaja oma palganõudes on tõesti samasugune võlausaldaja kui pangad ja kas siin teatud erinevust ei peaks sätestama , siis küsimuseks see jäigi . Praktikas tähendab see näiteks Muhu kalatööstuse pankroti varianti , kus ühel võlausaldajal on õigus vaidlustada teiste nõuded , sealhulgas ka kõik töötajate palganõuded , mis tähendab üle <arv> hagi kohtus ja seda , et ükski töötaja ei saa osagi oma palgast enne pikka menetlust kätte . Võibolla on tõesti õige aeg hakata küsima , keda tegelikult huvitab Eesti Vabariigis töösuhete turvaline reguleerimine ja mida me siin korraldada tahame ? Kavatseme neile küsimustele vastust otsida ametiühingute keskliidu korraldataval ümarlauakohtumisel augustikuus . Eesti Vabariigi siseminister Robert Lepikson on oma sõnade ja tegudega üsna kujukalt tõestanud , et riigi tippametnik olla on talle üle jõu . Lisaks tugevale rusikale ja närvikavale , mida Lepikson on endal kiitnud , on vaja ka arukust ja soliidsust . Vastutustunnet oma tegude ja sõnade üle . “ Postimehe ” arvates on just neist Lepiksonil vajaka jäänud . Ka ei ole Lepikson endale lõpuni selgeks teinud , et mis võis olla lubatud ärimehele ja ehk ka algajale poliitikule , ei ole lubatud siseministrile . Tänases “ Postimehes ” ilmuv intervjuu ajaloolase Indrek Jürjoga annab niisugusele arvamusele veelgi kinnitust . Arvamus on : ilmselt ajasid endised äriasjad metallikaubanduses Lepiksoni nii ärevile , et siseminister hakkas jälle arutult lahmima . Pärast seda , kui Lepikson esines nädala algul kommentaariga , kus vihjas Eesti riigivanema Jaan Tõnissoni ja tema poja , Shveitsis elava ärimehe Heldur Tõnissoni sidemetele NKVDga ning ajalehe “ Postimees ” seotusele KGBga , ei ole avalikkus kuulnud siseministri ühtegi põhjendust . Kui oma varasemaid lahmimisi - kasvõi idee trammide kaotamisest Tallinnas - on Lepikson hiljem üritanud naljaks pöörata , on nüüd sedasama tükk maad võimatum teha . Kustkohast ja millele toetudes siseminister niimoodi väidab ? Siseminister vaikib , justkui tahaks kõike öeldut unustada . Ja põhjust tal selliseks sooviks on . Ootamatult väljailmunud dokumendid Jaan Tõnissoni kohtumistest NKVDga seotud isikutega on veel korrastamata , ajaloolaste kätte andmisest ja uurimisest rääkimata , kui juba kasutab siseminister neid vihjete väljapaiskamiseks . Isegi kui Lepiksonil poleks selle taga isiklikku huvi , peaks siseministri niisugune käitumine olema välistatud . Nüüd aga on Lepiksoni käitumine olnud kahekordselt ekslik : järelikult ei olnud tõestamata ajaloovihjed talle vajalikud muuks kui vaid isiklike asjade ajamiseks . Omaette küsimuseks jääb , mismoodi saavad niisugused dokumendid Eestis ilma riigiarhiivi teadmata ringelda , et siis poliitilises võitluses või isiklikes asjades trumpideks või valekaartideks osutuda . See aga ei ole enam küsimus siseministrile . Lepiksoni sõnad ja teod on ületanud piiri , kus küsida tuleb kogu valitsuselt ja peaministrilt , aga ka presidendilt . Kas Eesti poliitilisel juhtkonnal on informatsiooni , mis annab põhjust Jaan Tõnissoni tegevuse ümberhindamiseks ? Ning kas aktsepteeritakse siseministri vihjeid Jaan Tõnissonist , NKVDst ning ülimast ajast tuua päevavalgele ajalooline tõde ? ALLAN ALAKÜLA Bonnist globaalsete infovõrkude alaselt konverentsilt teisipäeval naasnud Eesti delegatsioon olevat aruteludes rõhutanud vajadust reformida riigi infosüsteeme nii , et ametlikus asjaajamises kasutatav informatsioon oleks kõigile kättesaadav . Selle ülla põhimõtte üle ei julge avalikult vaielda keegi Eestis ega üheski teises end demokraatlikuks pidavas riigis . Interneti kaudu avaliku informatsiooni kättesaadavaks tegemise tase on siiski riigiti ja ka riigisiseselt meeletult erinev . Miks on nii , et Lennart Meri avalikest sõnadest saab juba samal päeval lugeda presidendi koduleheküljelt . Valitsuse ja peaministri kodulehekülgedel vedelevad aga paari nädala vanused operatiivsõnumid . Miks on nii , et ainult Riigikogu õiguskomisjon saab panna internetti üles nii oma eelnõude tekstid , lugemiste stenogrammid kui ka komisjoni tööplaani , samal ajal kui ülejäänud parlamendi kohta võrgus pakutav utilitaarne informatsioon on nullilähedane . Eriti kurb on aga riigikantselei kodulehekülg , mida viimati on uuendatud veel Tiit Vähi valitsuse ajal. Bonnis info levitamist jutlustanud Eesti delegatsiooni juhtis muide riigisekretär Uno Veering . KÄRT HELLERMA Doris Kareva . “ HingRing ” . Kirjastus Huma , <arv> <arv> lk. Foto KALJU SUUR Arvustustamistöö juures olen täheldanud ühte seaduspärasust : iga kord , kui tuleb kirjutada mõnest sellisest raamatust , mille kohta on ette teada , et kergeks võetud ülesande täitmine ei kujune , läheb mõte kõigepealt kriitiku rollile ja kriitika võimalustele üldse . Alati tahaks esimese hooga endale tuhka pähe raputada ja asjast hoopis kõrvale hiilida . Mis erilisi võimalusi siis kriitikul ikka on ? Ainult öelda oma sõnadega ümber seda , mida keegi teine juba enne sind ära on öelnud , järeldada midagi , osutada millelegi , asetada kellegi loomingut püüdlikult kuhugi , mis objektiivselt võttes peaks olema kultuurikontekst , koht laiemal kirjandusmaastikul vms , tegelikult pole aga muud kui kriitiku enda ainuomane ja väga isiklik maailmapilt . Oma vanade arvustuste mustandeid vaadates - mõned neist on siiani alles - olen hämmeldusega märganud , et need on sageli lõpptulemusest elavamad ja huvitavamad . Võimalik , et kehtib paradoks : mida zhanripuhtam on kriitika , seda igavam ta lõppkokkuvõttes on . Kriitika paradigmas on kõik nii neetult etteaimatav , talitsetud ja mõistlik . Kriitika meetod seisneb ju emotsiooni paralüseerimises , ratsionaalsuse üürikeses triumfis . Ent selline mõtteviis , mis eeldab , et maailm on alati äraseletatav , kuhugi mahutatav ja millelegi kuuletuv , ei saagi oma punnitatud lineaarsuses olla rohkemat kui igav ja üheplaaniline . Midagi jääb sealt paratamatult välja . Ka pole kriitikat ilma kellegi eelneva loomingulise aktita üldse olemas . Seetõttu ei muutu kriitika kunagi esimese järgu tähtsusega nähtuseks . Meediaajastul on lugu muidugi keerulisem . Tänane kriitik ammutab mõjujõu eelkõige selle kanali või väljaande võimsusest , kes tema tööjõudu kasutab . Nii on kaasaegne kriitik tihtipeale nagu aatomik - ise väike , aga jõud on suur . Doris Kareva “ HingRingi ” puhul tuli kriitikutöö tänamatus jälle selgelt esile . Ühelt poolt polnud justkui sobilik tunnet mõistusega mõõta - poeesia arvustamise puhul taolisest taktitusest aga ei pääse - teiselt poolt kummitas oht jääda kinni tuttavasse , hästi üldiselt kiitvasse suhtumisskeemi , mida kriitika juba aastaid Kareva luule puhul on kasutanud . Kuigi Kareva luulet on kindlasti kergem kaugelt ülistada , kui lähedalt uurida , peaks ikkagi heitma kasvõi põgusagi pilgu sellele , kuhu ja mis suunas ta oma luuletustes aastate jooksul liikunud on . Mis eristab “ HingRingi ” autorit näiteks <arv>. aastal ilmunud valikkogu “ Armuaeg ” loojast ? Suurt vahet ilmselt ei ole , sest Kareva on juba aastaid olnud tähelepandavalt küps luuletaja , kes ülistas kannatlikult , luuletus luuletuse haaval , armastust kui elu ülimat sihti ja püüdles kompromissitult hingesiiruse , valguse ja selguse poole . Armastus on keskne “ HingRingiski ” : Sest armastus on kõiges , kõikjal , kõik . ( lk <arv> ) Nende eesmärkide nimel on ta alati pannud mängu suure sisima jõu : tema luules vastandusid aina päev ja pimedus , hetk ja igavik , tõde ja vale , valgus ja vari . Ühe toel sai esile tõsta teist . Nii kujuneski , et ka kirkamate kogemuste läheduses figureeris reeglina ka nende vastandmärgiline taust , kaduvuse tume ähvardus . Nüüd on vastandusi ja nende alalõpmatust ületamisest tekkinud traagilist pinget justkui vähem , Kareva luule kulgeb enamasti ühtses ja avaras , valgusega küllastatud mõõtmes , milles on vähem inimlikke ebakindlushetki ja rohkem kõrgemate teadmiste sära . Üks luuletus koorub teisest , üks motiiv kutsub esile järgmise , tegeldakse vaid sellega , mis on omane ja lähedane , sellega , mis ilmub , kaob , tulvil ilu saladust tahtmatut , tabamatut ( lk <arv> ) Kareva luulele alati iseloomulik ülev kurbus mõjub “ HingRingis ” uudsena , kuidagi kirkamalt , rahulikumalt - aga ka natuke eemalolevamalt . Vaid tsüklis “ Varjutus ” ületatakse ilmselgelt ränki aegu ja troostitust , vihjatakse kannatustele ja okastraattunnile . Raskustest aga tuleb luuletaja välja veelgi tugevamana ja karastatumana , tõdedes ikka ja jälle : Valgus , millest me võetud , ei hävi . ( lk <arv> ) Tundub ainult , et Kareva luule kasutab senisest rohkem kõlalisi assotsiatsioone , märgatav on eriti assonantsi tihe esinemissagedus . Kareva värsiridades on järjestikku palju ühe ja sama tähega algavaid sõnu . See vähendab natuke luule jutustavust , kuid suurendab samal ajal selle laulvust , lähendab seda ühtlasi rahvalauludest tuttavale võttestikule . Kareva värsside üheks algallikaks võikski pidada muusikat ja selle rütme . Sõnadesse pandud muusikas on häälikud võrreldavad kindlatel sagedustel kuuldavate helidega - osa värsiridu võiksid vähemalt mõtteliselt olla ülekantavad nootidesse ja teistesse muusikalistesse märkidesse . Häälikuliselt sarnased sõnad moodustavad omavahel mitte ainult sisulist tähendust hoidvaid ja süvendavaid kombinatsioone , vaid ka selgelt muusikalisi kooskõlasid ja harmoonilisena mõjuvaid helilisi astendusi . Muutus muusikalisuse suunas on teisendanud ka Kareva luule üldist struktuuri . Kui enne oli ta pigem napp ja vihjav kui pillav ja sõnaohter , siis nüüd on ta - vahest intensiivsema kõlakogemuse huvides ja suurema veenmisjõu saavutamise nimel ? - hakanud kasutama enam retoorilisi kordusi ja ümberütlemisi . Rohkesti on tekstis tugeva värvinguga , läbivat emotsiooni toetavaid liitsõnu , näiteks hirmkirg , saatusekelluke , leekkeel , leekveetlev , tõemeel , purpurpulss , purpurkõrgus , armastussurm , helkpilklev , peegelpuhas jne. Teisenenud on Kareva luule liigendus . Üksikluuletuste asemele on tulnud pikemad , nummerdatud tsüklid . Väliselt annab see juurde suursugusust , sisuliselt aga suuremat ei muuda . Kareva kirjutab endiselt valguse poeesiat , kuid selles on rohkem jumalikku tõeteadmist , omaetteolekut kõrgeimas mõõtmes . Tule , tõeline elu - tule põrmusta ; pühitse meie maailmakogemus oma kõrgesse selgusse ( lk <arv> ) . See on oluline kutse . Luuletaja teab , et selgusele , mõõtmatule jumalikule informatsioonile avaneb ligipääs niisuguse teadvuseseisundi kaudu , milles sisaldub võimalikult suures kontsentratsioonis valgusenergia . Võti selles , valgustatuses , ongi . Ilmutuslikust valgustuskogemusest saab alguse pidev pingeline püüe ületada reaalselt tajutavaid dimensioone , üleminek ülemmustrisse . Kareva iga luuletus on kui katse - ta katsetab , kuidas anda teade , pingutus , edasi võimalikult kokkusurutud vormis , aga nii , et sõnadele tuleks sisse maksimaalne vägi . Aeg-ajalt riskib ta niimoodi ka sattumisega tühja fraasitsemise piirile . See , et kujunduses on kasutatud fraktaalkujundeid , on kooskõlas luuletaja püüdega kombata mõõtmeid , mis tavalises olukorras on inimmeeltega raskesti tabatavad . Fraktaalseid struktuure iseloomustab teatavasti murdarvuline mõõde , mis kenasti kooligeomeetria ühe- , kahe- ja kolmemõõtmeliste kujundite maailma täiendab , on kirjutanud teadlane Jüri Engelbrecht ( EPL , <arv>. mai <arv> ) . Küllap on ka luuletaja mõnes mõttes nagu teadlane , kes väsimatult avardab inimmõtlemise ja -mõistmise piire . Tundub vaid , et luuletajale omane impulsiivne-intuitiivne teerada viib tihtipeale kiiremini kohale kui teadlase ratsionaalne , iga sammu kaalutlev visa minek . SVEN KIVISILDNIK Kareva “ HingRing ” on pateetiline nagu “ Iseseisvuspäev ” ja sätendav nagu “ Romeo ja Julia ” , sealjuures on nii Romeo kui Julia Michael Jacksoni nägu . Tüüpilise tekstinäite kahelt realt leiab usu , lunastuse , lootuse ja lohutuse koos kahe ja , koma ning mõttekriipsuga ( lk <arv> ) . Samas on silmapiirini kalliskivikilde , kärjemett , loomuse õisi , hingesära , jumalikku eluküllust , tsitrusmuusikat , mälu võlvkäike , tähislõpmatust , purpurpulssi ja võrratut sõnatut sära . Raamatus on suuri sõnu nagu jubinaid lego karbis ( selle vahega , et manuaal ei õpeta röövlilaeva tegemist , vaid hoiatab - ärge detaile mingil juhul kokku pange ) . Kauneid sõnu kokku sobitades kaotavad nad oma välimuse . Juhan Liiv kirjutas juba , et luuletus on nagu kirik , mida tehakse tavalistest kividest , Liiv ei öelnud kunagi , et juveelidest peaks midagi ehitama . Mansell'i nägemus kinnitab Liivi mõttekäiku : Mother Nature , Father Time Used to be good friends of mine But now we've put them In a home Filed under “ uses unknown ” Salateadused on Kareva loomingu mõistmiseks vajalikud , ta on tõlkinud Khalil Gibrani tarkuseraamatu “ Prohvet ” ning vahendab kultuurilehtedele kõrgvaimsusega noorte autorite luulet . Kareva enda looming on mitmel põhjusel noorte vaimuluuletajate loomingust erinev , esimene erinevus on fraktaalid . Hermeetiline tarkus kõlab : kuidas on üleval , nii on ka all . Taoline mõttekäik on Karevale omane , ta kirjutab : taevas peegeldub maas ( lk <arv> ) . Salateadused ei usalda sõnu , Crowley esimene raamat oli valedest ning Gibran ütleb : Sest mõte on taevaaluse lind , kes sõnade puuris võib oma tiibu küll sirutada , aga mitte lendu tõusta ( Prohvet . LR <arv> , lk <arv> ) . Tühisõnalist rõõmusõnumit iseloomustab Clint Mansell , mees kes on näinud tulevikku ja andnud inimkonnale õpetuse , mida nüüd ja edaspidi tsiteerin , väga üheselt : This isn't love It's just cheap entertainment The stains on the sheet and the crap on the pavement “ Hingring ” algab arusaamisega inimesest kui universumi keelest , kui keelpilli keelest , mis kuidagi helisema pannakse ( lk <arv> ) , loed ja salatarkus tuleb meelde : What you're looking at could be the end of a particularly terrifying nightmare . It isn't - it's the beginning ! Kareva teine erinevus keskmisest eesti vaimuluuletajast on positiivne ja selgesõnaline õpetus sellest , kuidas jõuda valgustuseni , igal tarkuseõpetajal on oma projekt : This is the time Don't be blind Blind to the signs Adapt to survive Never been in love with no one Sign up ! Join the programme Küllalt sageli on vaimsed projektid askeetlikud , Kareva ei ole selles suhtes mingi erand : Ristiselgeks tõlgin ärtuhullust ( lk <arv> ) . Eelistus on ilmselgelt surmatungiline ja see , mis peab keele helisema panema , on piin - jah , puhas pinev piin , mis pinguldus ja võnkuma lõi mõistatuslik keel kirjutab Kareva ( lk <arv> ) . Valgustava valu motiiv on korduv : Valu annab aega ja teeb ruumi kuulatada valgusheli , kerget kaduma maailmade müras . ( lk <arv> ) , siht saab nähtavaks läbi risti ratta ja roosi ( lk <arv> ) . Haav haaval roomatakse ja palutakse meelepimedust selgeks ( lk <arv> ) , ja veristelt huultelt pühitakse puhast tõtt ( lk <arv> ) , samas lööb tume roositu troostitu okastraattund , nälgkaktused kisuvad ribadeks ( lk <arv> ) ja linn nagu ilmutus , kui nõiavits , mis tühistab tee tühgja tähjani ning kinnisilmi surub süstla veeni . Linn sünge , ähmase , süüst raske südamega , murdmetsikusest toituv , mälust elav , kloaakepidi kobav põhjaveeni - su palavikku põen ( lk <arv> ) . Torkimine on eriti oluline viide salateadustele , õpetaja Jeesust torgiti nii okaspõõsaste kui naeltega , Kalevipoeg sai oma tarkuse siililt , siil sai vastutasuks okkad ja kauge maa targad kirjutavad : No hot love , no worldly goal Inject me , inject me Cut the lights , and shut the doors Use , abuse , take me I'm yours Inject me , inject me ... Vaimuvalguse saavutamiseks vajalik torkimine , on raamatu kandev idee ja väljendatud juba pealkirjas HingRing , kus rõngaks keeratud kosmosekeel on inimesest läbi torgatud nagu rõngas kõrvast , ninast , kulmust , keelest , nabast , huulest ja kindlasti veel kusagilt . Hingega inimene on ilusam kui soomussärgi ja õlakaitsetaga Romeo , ta on ilus nagu Romeo üheksamillimeetrine eridisainiga Rapiir . This is a <arv> Magnum The most powerful handgun in the world And it could blow your head clean off So you've got to ask yourself Do I feel lucky ? Kahju on sellest , et Kareva sõnum ei jõua lugejateni . Väiksema osa lugejaid kohutab eemale massiivne ilusõnalisus , teise , väiksema osa vaimusõbralik , ent inimvaenulik sõnum . Enamusega pole muret , tema loeb seda , mida ta on harjunud lugema ja ei lase ennast millestki torkida : We use the phone when there's no-one home We call long distance but there's no-one there It's due to the fact that we know nobody out there NILS NIITRA Vormel <arv> Prantsusmaa grand prix 'l kihutab Williams Renault , küljel suur küsimärk . Küsimärk paelub tähelepanu eelkõige seetõttu , et tavaliselt on selle asemel Rothmansi sigarettide reklaam , mida nii väga tähelegi ei pane . Prantsusmaal on tubakareklaam keelatud . Esmapilgul tundub sellest hoolimata , et seal on väga palju suitsetajaid . Isegi rohkem kui mujal Euroopas . Järgmise aasta <arv>. jaanuarist nõuab tubaka reklaamimine loomingulisemat suhtumist . Foto Toomas Huik Reklaamiseaduse üks isasid Tiit Made ning selle <arv>. juulil välja kuulutanud suitsumees Lennart Meri ei ole ilmselt tubaka maaletoojate või seda reklaamivate firmadega läbi arutanud , millised perspektiivid avab tubakareklaami ühemõtteline ärakeelamine avalikes kohtades . Need väljavaated ei pruugi hoolimata poliitikute arvamistest sugugi halvad olla . Ehkki reklaamiseaduse rakendamise seaduse vastuvõtmiseni on küllaga aega jäänud , võib juba praegu küsida , kas järgmise aasta <arv>. jaanuarist pannakse Marlboro särgi kandmise eest , mida Philip Morris augustis muide oma reklaamikampaania ajal massiliselt laiali jagab , vangi . Või karistatakse muu hulgas Cameli kaubamärgiga pastakat reklaamivat ettevõtet karmilt ? Sõnaga , reklaamifirmade reklaamikirjutajatele pakub tubakareklaami keelustamine põnevat nuputamist ja huvitavaid fantaasiamänge . Varjatud reklaamil on suur tulevik Swedish Match Eesti aktsiaseltsi , Eesti Tubaka õigusjärglase turundusdirektori Anu Brümmeli kinnitusel seisab reklaamifirmadel ees uus etapp . “ Edaspidi tuleb tubakareklaamijatel kindlasti tegelda väga loominguliste lahendustega , ” lausub Brümmel . “ Ma ei usu , et tubakafirmade turunduseelarve väheneb . See raha kanaliseerub lihtsalt mujale . Et meie emafirma asub Rootsis ja on juba pikka aega töötanud tubakareklaami täieliku keelu tingimustes , kasutame ilmselt ka nende kogemust , ” lausub turundusdirektor . “ Seadusega põhimõtteliselt keelatud varjatud reklaami sättest ei selgu üldse , mida varjatud reklaami all täpsemalt silmas peetakse , ” nendib Brümmel . “ Ilmselt hakkame just seda kummi kõvasti venitama . ” Võibolla tõmbavad näiteks mõned kinnimakstud popstaarid järgmisest aastast lehefotodel suitsu , laual Blendi pakk , vihjab Brümmel . Agent <arv>-l nagu ka maffiategelastel on filmides ikka oma lemmikmark . “ Ma arvan , et varjatud reklaam on tubakareklaamist tunduvalt ohtlikum . Kui noor inimene näeb seltskonnaleheküljel suitsetavat iidolit , on see palju mõjuvam , ” kinnitab Brümmel , kelle arvates on selle võimaluse kasutamine suitsureklaamides isegi üks lihtsamaid lahendusi . “ Poliitikute lühinägelikkus on imestamisväärne . ” Brümmeli hinnangul võib tubaka reklaamimine jõuda vägagi shokeerivate lahendusteni . Sellal kui tubakareklaam on paljudes Euroopa Liidu riikides seoses vastavate direktiividega taas lubatud , peab turunduse asjatundja Brümmel Eesti tubakakeeldu eriliselt räigeks ja ühemõtteliselt sõnastatuks . Ka sel suvel järsult aktiviseerunud tubakatoodete reklaamimine majaseintel ja ajalehtedes on Brümmeli kinnitusel seotud nende avaliku näitamise peatse keelustamisega . Cameli tootjad teevad keeluseaduste tingimuses niinimetatud brand transfer it ehk annavad kaubamärgi nime toetavale tootele , nagu Cameli kellad , saapad ja muu sarnane , mis moodustab firma kogukäibest tegelikult üsna väikese osa . Trendi , Formi ja Rollsi sigarettide maaletooja , aktsiaseltsi Amer-ES <arv>müügijuht Kaido Koppel ei ole veel kaotanud lootust , et reklaamiseaduse tubakat puudutav osa ümber hinnatakse . Zavod kohaneb vastavalt olukorrale riigis House of Prince'i Eesti aktsiaseltsi , täpsemalt Taani Quattro ja Prince'i sigarette reklaamiva Zavodi klienditeeninduse osakonna direktori Erkki Tuisu kinnitusel ei tähenda tubakareklaami keelustamine järgmisest aastast sugugi , et reklaamibürood loobuksid suitsude maaletoojate abistamisest . “ Tuleb mõelda , mida on võimalik teha ja mida ei ole ja kas üldse on võimalik midagi teha , ” räägib Tuisk tubakareklaami võimalikkusest . “ Me kohaneme vastavalt olukorrale riigis . ” Tuisk näeb tubakareklaami jätkumisele kahte võimalust . Et keelatud on ainult tubakatoodete reklaam , ei saa tubakafirma olla tubakatoode . Seega võiks tubakatooteid reklaamida firma nime abil , arvab Tuisk . “ House of Prince Eestit kui maaletoojat võib põhimõtteliselt reklaamida . Aga kui firma toob maale ainult sigarette , on tegu ka tubakatoote reklaamiga . Samas võiks näidata Marlboro kauboid ilma suitsuta - kõik saavad aru , millega tegemist , ” räägib Tuisk . “ Mujal maailmas luuakse tubakatootega ühendatud kaubamärk , nagu näiteks Marlboro Classics , Camel Boots või Prince Jeep , ” seletab Tuisk . “ Keegi ei keela seda reklaamida , ” ütleb Tuisk . Ta tunnistab siiski , et tubakareklaami keeld nagu kogu reklaamiseadus on reklaamifirmadele üsna ebameeldiv . Tuleb mõttetuid kohtuprotsesse Vastaval järelevalveorganil on Tuisu kinnitusel reklaamiseaduse põhjal raske teha ettekirjutusi tubakareklaami juhtude karistamiseks . Ka reklaamiseaduse varjatud reklaami puudutav osa jääb mõne asjatundja hinnangul pisut ebamääraseks , sest varjatud reklaami juhtumit on väga raske , kui mitte võimatu , kohtus tõestada . Kohtuprotsess aga on vastavale sigaretimargile Tuisu kinnitusel tõhus ja tasuta reklaam . Augustis korraldab Zavod House of Prince'i reklaamikampaania , mis võtab tubakakeelu- eelsest ajast viimast . Osaühingu Philip Morris Eesti peadirektori Juhan Kahu kinnitusel ootab ta huviga reklaamiseaduse rakendamise seadust , mis tubakareklaami keelu täpsemalt fikseerib . “ Kui rääkida Rumba reklaamist , siis kas Kuldne Trio saadetakse Eestist välja ? ” viitab Kahu ansambli kasutamisele tänavareklaamides . “ Tõenäoliselt mitte . Kui ei saadeta , tähendab see , et meil on reklaamimisel veel küllalt suured vabadused . Parlament võttis tõenäoliselt vastu seaduse , mida nad ise pole analüüsinud , ” arvab Kahu . Eesti suurima tubakatoodete maaletooja TRC Tubaka aktsiaseltsi tegevdirektori Meelis Jädali kinnitusel paneb tema ettevõte järgmisest aastast ilmselt rõhku firma nimetusele . “ Seda on lubatud reklaamida . Tiit Made ütles , et kui firma nimes on “ tubakas ” sees , siis andke minna - seda ei saa keegi ära keelata . Ta ütles otse välja , et kaupmehed , ainult leidlikkust , sest firma nimi võib jääda , ” räägib Jädal , kes ei oska kommenteerida , miks keelusätet reklaamiseadusesse sellisel juhul üldse vaja oli . Suurbritannias on keeld osaline Briti suursaatkonna kommertssekretär Neve Hõbemägi helistab vastavate Inglise seaduste selgitamiseks Suurbritannia keskinformatsioonibüroosse Londonis ja saab teada , et saarel on keelatud igasugune tubakareklaam televisioonis ja raadios . Reklaam avalikes kohtades on siiski lubatud , tõsi , ohutus kauguses lasteasutustest . Keskinformatsioonibüroost lubatakse , et Inglise tubakareklaami piirangud võivad peagi veelgi karmistuda . “ Muidugi on Inglismaal tehtud varjatud tubakareklaami katseid , aga seal on ka mitmed vastavad kontrollikomiteed , ” räägib Hõbemägi . Reklaamiseaduse sätteid § <arv>. Reklaami põhinõuded ( <arv> ) Reklaami sisu , kujundus ja esitlusviis peavad olema sellised , mis üldsuse tavalise tähelepanu juures tagavad arusaamise , et tegemist on reklaamiga . ( <arv> ) Reklaamis peab sisalduma selgelt eristatav teave reklaami avalikustaja kohta . Selline teave peab reklaamis sisalduma tekstina või Eestis registreeritud kaubamärgi kaudu . § <arv>. Varjatud reklaam ( <arv> ) Varjatud reklaamiks loetakse reklaami , mis , olenemata avalikustamise viisist või vahendist , ei ole üldsuse tavalise tähelepanu juures selgelt eristatav ja grupeeritud muust samal ajal ja samal reklaamikandjal avalikustatavast teabest . ( <arv> ) Varjatud reklaam on keelatud . § <arv>. Tubakatoote reklaam ( <arv> ) Tubakatoote reklaam on keelatud . ( <arv> ) Tubakatooted käesoleva seaduse mõistes on tubakatooted tubakaaktsiisi seaduse tähenduses . § <arv>. Käesoleva seaduse rikkumise eest vastutavad isikud <arv> ) reklaami avalik esitaja , üldsusele näitaja või üldusele ülekandja , juhul kui tema tegevus rikub käesoleva seadusega reklaami avalikustamisele kehtestatud piiranguid ; § <arv>. Juriidilise isiku vastutus reklaamialase tegevuse järelevalvet teostava asutuse kohustuslikus ettekirjutuses sätestatud nõuete täitmata jätmisel ( <arv> ) Käesoleva seaduse rikkumise korral on halduskohtunikul õigus kohaldada järgmisi halduskaristusi : <arv> ) käesoleva seaduse nõuete korduva rikkumise eest rahatrahv kuni <arv> <arv> krooni või vastaval alal tegutsemiseks nõutava tegevusloa tühistamine , keeluga taotleda sellist tegevusluba kahe järgneva aasta jooksul ; § <arv>. Füüsilise isiku vastutus reklaamialase tegevuse järelevalvet teostava asutuse kohustuslikus ettekirjutuses sätestatud nõuete täitmata jätmisel Käesoleva seadusega reklaamile kehtestatud nõuete ja reklaamipiirangute rikkumise eest kannab füüsiline isik haldusvastutust haldusõiguserikkumiste seadustikus ettenähtud tingimusel , korras ja ulatuses . URMAS TOOMING Bilansimahu kasv ligi veerandi võrra tänavu esimesel poolaastal sisendab Eesti Krediidipanga juhtidesse usku , et peale suurpankade on Eestis vaja ka keskmisi ja väikepanku . Tänavu esimese kuue kuuga kasvas Eesti Krediidipanga bilansimaht <arv>,<arv> miljonit krooni ehk <arv>,<arv>% , moodustades <arv>. juunil <arv> miljonit krooni . Esimesel poolaastal teenis pank brutokasumit <arv>,<arv> miljonit krooni , mis on <arv>,<arv> korda rohkem kui mullu samal ajal. Kasum ületas ootused Eesti Krediidipanga president Rein Otsason ütles , et koos bilansimahu kasvuga on pank suurendanud ka klintidele antavaid laene . Tänavu poole aastaga on klientide käes oleva laenuraha hulk kasvanud ligi <arv> miljoni krooni võrra , moodustades praegu <arv> miljonit krooni . See moodustab <arv>% panga bilansimahust . “ Oleme seisukohal , et laenuportfelli osa bilansimahus ei tohi kasvada liiga suureks , kuid ei saa ka liiga väike olla , ” selgitas Otsason . “ Rohkem kui <arv>% bilansimahust ei ole meil laenud kunagi olnud . See tagab pangale piisava julgeoleku . ” Kasumi <arv>,<arv> -kordset kasvu hindas Otsason üllatavalt heaks . Samas ei osanud ta nimetada sellise tõusu ühtegi erilist põhjust . Eesti Krediidipanga põhiline tuluallikas on intressitulu , mis andis esimesel poolaastal <arv> miljonit krooni ( mullu samal ajal <arv> miljonit ) . Tulud finantsinvesteeringutelt olid <arv> miljonit ( <arv> ) ning finantstehingutelt <arv> miljonit ( <arv>,<arv> miljonit ) . “ Võrreldes eelmise aasta sama ajaga kasvasid panga kulud tänavu esimesel poolaastal vaid <arv>% , seega tuludest oluliselt aeglasemalt , ” lisas ta . Aasta lõpuks prognoosib Krediidipank brutokasumiks <arv> miljonit ja puhaskasumiks umbes <arv> miljonit krooni . Et tegelik kasv on siiani kavandatust ees olnud , võib kasum veelgi suuremaks osutuda . Otsason ütles , et Krediidipank nagu enamik keskmisi ja väikepanku ei ole saanud osa riigieelarve rahast . See tähendab , et pank kasutab põhiliselt oma klientuurilt saadud raha . Tähtajalised deposiidid on tänavu kasvanud <arv>% , ulatudes praegu <arv> miljoni kroonini . Juunis sai Krediidipank Tallinna Väärtpaberibörsi liikmeks . Veel sel aastal jõuavad panga aktsiad börsile . Niisuguse otsuse on teinud panga üldkoosolek . Otsasoni sõnul splittis pank sel eesmärgil oma aktsiad . <arv>. juunist on Krediidipanga aktsia nimiväärtus endise <arv> <arv> krooni asemel <arv> krooni , turuväärtus on praegu <arv> krooni . Venemaa väärtpaberid ei ole liiga riskantsed Kui Eesti Krediidipank rohkem kui viis aastat tagasi tekkis , tehti suur osa tehinguid rublatsoonis . Praegu teeb pank konverteeritavates valuutades makseid <arv>-<arv>% ulatuses . Rublamaksete osa on umbes <arv>-<arv>% ning kroonimaksete osa <arv>% . Eesti Krediidipanga hallatavate väärtpaberiportfellide kogumaht on ületanud <arv> miljoni krooni piiri . Finantsturgude osakonna juhataja Meelis Kuusbergi sõnul pakub pank oma klientidele nii portfellihaldamise kui maakleriteenust . Suure osa investorite rahast paigutab pank Läti , Leedu ja Venemaa ettevõtete aktsiatesse , samuti nende riikide ning Ukraina ja Kasahstani riiklikesse ja munitsipaalväärtpaberitesse . Kuusberg mainis , et niimoodi investeeritud väärtpaberite tulusus oli eelmisel aastal keskmiselt <arv>-<arv>% . Mõne portfelli tulusus küündis isegi <arv>-<arv>%ni , kuid oli ka päris nullilähedase tulususega portfelle . Et Venemaa majandus ja finantssüsteem on viimasel ajal stabiliseerunud ning inflatsioon vähenenud , on ka sealsete väärtpaberite tulusus langenud . Praegu ei ületa see enam <arv>% . EPP ALATALU Riigi maa-ameti peadirektor Kalev Kangur ütles , et ei mõista , miks inimesed maareformi edukuse juttude peale muigavad . Praegu räägitakse , et maamõõtja pea maksab sama palju kui juristi tund , lisas ta . Kalev Kanguri sõnul ei ole enam probleeme maade tagastamise rahastamisel , ka erastamise hinnad on väga soodsad . Praegu võib EVP kursi kõikumine maade erastamist küll mõjutada , kuid siin tuleb ikka välja nii , et kes esimesed on olnud , on võitjad , rääkis Kangur . Muidugi on maareformis veel palju tegemata , kuid tema sõnul ei ole töö edukusest rääkimise peale põhjust muiata . Riigikogu on teinud maareformiseadusesse olulisi muudatusi ning iga muudatus on maareformi kulgu mõneks ajaks aeglustanud . Ühed muudatused on just selgeks saadud , kui tulevad uued . Maade tagastamine ja katastrisse kandmine on tänavu hoo sisse saanud . Kangur tõi võrdluseks , et aastail <arv>-<arv> kanti maakatastrisse <arv> <arv> maaüksust ehk <arv> <arv> hektarit , tänavu on aga katastrisse kantud juba <arv> <arv> maaüksust ehk <arv> <arv> hektarit . Ostueesõigusega on aastail <arv>-<arv> erastatud <arv> maaüksust ehk <arv> hektarit ja tänavu juba <arv> <arv> maaüksust ehk <arv> <arv> hektarit . Keskkonnaminister Villu Reiljani sõnul on valitsuse üks prioriteete maareform . Valitsus on toetanud <arv> miljoni krooniga maade tagastamise kiirendamist ja <arv> miljoni krooniga katastri tugevdamist . Reiljani sõnul ei ole saanud keegi välja arvestada , kui kiiresti maareform peaks käima , ja seega ei ole ta nõus Riigikogu liikme Uno Mereste arvamusega , et reform pidanuks eelmisel aastal valmis saama . Kalev Kangur ütles “ Postimehele ” , et ta ei näe praegu ühtegi konkreetset takistust maareformi lõpuleviimiseks . “ Ei saa arvata , et maareformi viivad läbi ainult parimatest parimad spetsialistid , muidugi tehakse ka vigu , ” ütles ta . “ Kuid me ei saa mõelda , et kõike tuleks teha kiiresti , vaid tuleb mõelda , et kõike tuleb teha täpselt , sest kiirustamise vead hakkaksid kohe kätte maksma , ” ütles ta . Kangur soovitas mõelda Tammsaarele , kes kirjutas terve romaani sellest , kuidas kaks naabrimeest teadsid mõlemad täpset piiri . Kui keegi praegu arvab , et teab täpset maapiiri , peaks ta kontrollima , kas ka naabri arvates läheb piir sama koha pealt . ANNIKA PÄRNAT “ Seal on segarand , ” sõnab noor pärnulanna ja seab sammud naiste paradiisi poole . “ Mis need kuradi mehed siia tikuvad , vene ajal me kutsusime miilitsa ja tehti <arv> rubla trahvi , nüüd pole mingit korda , ” kirub aastates tädi ja pöörab naisteplaazhi kuumal liival teist külge . Kui selle nädala viimasel kuumal päeval naiste paradiisi jõudsime , oli päike juba kõrgel taevas ja rand päikesenautijaid täis . Eemalt sarnaneb avanev vaatepilt absurditeatriga - inimestel ei ole mingit eesmärgipärast tegevust , nad lihtsalt on . Mul on väga hästi meeles “ Postimehe ” noore meestoimetaja õpetussõnad , et “ püüa siis natuke mehe pilguga ka vaadata ” , aga ma tõesti ei saa aru , mida huvitavat võiks olla nendes punase-valgekirjudes naisekehades , mida näen . Suurem osa lamab liikumatult , nii et on raske aru saada , kas inimene on kuumarabanduse saanud või teeb lõunauinakut . Veepiiril istub üks last imetav ema , tema lähedal lamab suitsu pahviv neoonbikiinides beib . Neid ümbritsevad igas vanuses ja kehakaalus paljad laterdavad või lihtsalt liikumatult lamavad naised . Mõtestatud tegevust paistab olevat ainult vees sulistavatel ja üksteist taga ajavatel lastel . <arv>-aastane endine pärnakas Urve räägib , et kui ta üksinda randa tuleb , valib alati naisteplaazhi . “ Heidad siin pikali , üks räägib üht , teine teist juttu , sina kuulad vaikselt . Segarannas ikka selliseid jutte ei räägita , teine pool segab asja ära . ” Kutsumata mehepoeg sai tappa Viimasel ajal sattuvat siia üha rohkem mehi , aga keegi ei tegevat neist eriti välja . “ Ükspäev oli küll pull lugu . Kaks riides noormeest , ma ei ütle , et nad purjus olid , aga neil oli hea olla , jalutasid siit läbi . Siin keskel päevitasid noored naised , no üle kahekümne ikka olid , ma nägin , ühel oli lapsevanker . Neist üks oli vist karated õppinud . Ütles poistele mõned kõvad sõnad ja kui ta siis tõusis ja jalaga pani , kukkus poiss pikali , ” räägib Urve itsitades . Räägitud segaplaazhist ei paista esmapilgul jälgegi olevat - rannariba ülerahvastatud keskosa täidavad ainult õrnema soo esindajad . Erinevalt üldplaazhist pole päevitajate mugavustele keegi mõelnud . Pole siin ühtegi müügikioskit ; pinke ja riietuskabiine ei hakka samuti silma , rääkimata lastele mõeldud kiikedest ja liugteedest . <arv>-aastane Pärnu tüdruk Kati seisab rannalina kõrval ja vaatab arglikult ringi . Tema käivat naisteplaazhil sellepärast , et siin on rahulikum ja ei ole õllejoojaid . Kahju ainult , et siin ei saa jäätist osta , vaid pead riidesse panema ja vantsima üldplaazhile või rannast välja kioskisse . Kati ema , <arv>-aastane Valli räägib , et siin on piisavalt ruumi ja saab päevitada “ nii , nagu tahad ” . Kevaditi olevat naisteplaazhil eriti palju rahvast , sest kavalamad praevad ennast siin pruuniks ja lähevad siis segaplaazhile uhkustama . Fotoaparaat pole soovitatav Riietes rannas ringi jalutajaid , ühel kirjaplokk käes ja teisel fotoaparaat kaenlas , vaadatakse kas kaasatundvalt , põlastavalt või uudishimulikult . Pildi peale pole enamik küsitletutest mingil tingimusel nõus jääma . Pilti ei luba endast teha isegi need , kellel bikiinid seljas , isegi näopilti mitte . Siiski tundub , et siiani on meil hästi läinud , sest nii mõnigi fotoaparaadi omanik olevat naisteplaazhil paksude tädikeste käest peksa saanud , olenemata sellest , kas üldse püütigi kedagi pildistada . Millegipärast on enamik päevitajaid kogunenud sajakonnale meetrile paradiisi keskosas , äärtes on ruumi lahedasti . Võibolla on selle põhjuseks asjaolu , et umbes kakssada meetrit enne naiste paradiisi lõpetavat silti algab piirkond , mida ainult naiste paradiisiks küll pidada ei saa . Teisipäeval võtab seal päikest umbes viis paljast perekonda , kaks üksikut vanemat meest ja mõned ujumispükstega või -püksteta noormehed , sekka mõned vähem häbelikud üksikud naised . Kaks mustaverd noormeest istuvad veepiiril ja tunnevad ennast suplevaid naisi piideldes hästi . Seljas neil küll midagi ei ole . Kui neile läheneme ja juttu alustada püüame , kargab üks neist püsti ja hüüatab “ Shtoo , shtoo ? ” , mille peale me põgeneme . Tagasi vaadates näeme , kuidas nad endale ujumispükse jalga ajavad . Kogu perekonnaga paljalt peesitamas Noormeeste lähedal vees sulistavad <arv>,<arv> -aastane Mari-Liis ja tema <arv>-aastane isa Ilmar . “ Mida ? Küsige , küsige , miks ei või siis , ” on Ilmar lahke . “ Olen siin lapse pärast , ise küll nii tihti ei käiks . ” Mari-Liisil on raskekujuline astma ja kahtlustatakse kramptõbe , arst soovitas tüdrukul võimalikult palju rannas ja merevees olla . Küsimusele , miks nad naisteplaazhil on , vastas Ilmar : “ Aga ma olen koos abikaasaga . ” Ilmar olevat sellises vanuses , et teda rannas päevitavad paljad naised ei häiri ega huvita . Meelsasti päevitaksid nad kusagil üksikus kohas , aga perekondadele mõeldud paradiisi Pärnus pole . Naisteplaazhi ja muuli vahele jääb küll tükk eikellegimaad , kuid seal käiakse ujumas koertega ja sellepärast ei saa Mari-Liisiga sinna minna . Ilmar ja Mari-Liis on esimesed , kes on kohe nõus pildi peale jääma . “ Kas sa nukut ka pildistasid ? ” uurib elurõõmus tüdrukutirts ja kallab fotograafi tänulikult veega üle . Kümmekond meetrit eemal pikutab keskealine abielupaar , ainsa kehakattena kummalgi sõrmejämedune kuldkett rinda rõhumas . <arv>-aastane Ene ja <arv>-aastane Peeter on pärit Tartust . Küsija suhtes on nad umbusklikud . “ “ Postimehest ” või ? Mis nimi on ? Millal lugu ilmub ? ” Tartlased käivat siin mõned korrad suve jooksul , sest paljalt ei saa mujal rahulikult olla . Küsimusele , miks nad naisteplaazhil on , vastab naine ruttu , et vabandage , kas siin on naiste plaazh ja vaatab paradiisi lõpetavat silti . Pole kahtlust , et siin on naisteplaazh , sildini on sadakond meetrit . Ene räägib vaikselt , et miks on paradiis ainult naistele , võiks olla üks koht , kus saaks oma mehega rahulikult päikest võtta . Küsimusele , et kas ei häiri , et need naised siin ringi jalutavad , kähvab mees vastuseks , et kui siin oleme , siis järelikult ei häiri . “ Siin on hea olla , kui ei segata , ” lisab ta . Saan vihjest aru ja eemaldun . Paari tunniga pole plaazhi keskosas peaaegu midagi muutunud . Ainult päike on taevakaarel edasi liikunud , päevitajaid on juurde tulnud , vanad olijad veelgi punasemaks põlenud . Üks tütarlaps laseb sõbrataril oma punasele seljale käteräti laotada , aga ära ka ei lähe . “ Ajakirjanikud olid siin , uurivad , et mis need mehed siia tikuvad . Löövad korra majja , panevad trahvid peale ! ” seletab valge mütsilotuga mammi neoonbikiinides beibele hinge tõmbamata . Beib ei tee kuulmagi . URMAS KALDMAA Pärnu jazz '<arv> üritustel lõi kaasa ka helilooja Valter Ojakäär , kes <arv> aastat tagasi musitseeris koos Raimond Valgrega . Tänapäevaks on Pärnu sõjaeelsetest suvedest saanud legend Raimond Valgrest ja tema muusikast . Mis on teil sellest ajast meelde jäänud ? Paigad , kus kees elu ja mängis muusika , olid samad mis praegugi . Kõige peenemaks kohaks peeti Rannahotelli , päris tavaline inimene seal ei käinud . Rannakohvik , kus praegu asub Sunset Club , ja Rannasalong , mis nüüd kannab nime La Perra Vida , olid ka lihtsma rahva jaoks . Ammende villa kandis nimetust Suvekasiino , seal käidi ka vähem , peamiselt olid need natukene kõvema rahakotiga sissesõitnud . Kõige rohkem võis suvises Pärnus näha rootslasi , teine suurem grupp oli soomlased . Minu mäletamist mööda käis kord nädalas Rootsist Pärnusse isegi laev . Rannahotelli ees lehvisid nende riikide lipud , mille kodanikud hotellis elasid . Rootsi lipp oli väljas pidevalt , aga samuti võis näha Saksa , Ameerika , Inglise , võibolla veel mõne riigi lippu . <arv>. aasta ajalehe andmeil veetis Pärnus suve <arv> suvitajat , neist <arv> olid rootslased ja <arv> soomlased . Ajaleht märgib ka , et võrreldes eelmise aastaga oli ligikaudu <arv> suvitajat rohkem . Suvitajate arv suurenes sõja eel kiiresti ja usutavasti võis kasv kahel järgneval aastal olla samasugune . <arv>. aastal välismaalasi Pärnus enam peaaegu näha ei olnud . Rüütli oli tol ajal äritänav , seltskondliku elu keskpunkt asus aga randa viival Supeluse tänaval . Inimestel oli kombeks kõndida tänava ühest otsast teise ja jälle tagasi . Supeluse tänaval õhtuti kõndides võis kindel olla , et kohtad tuttavaid . Turvalisusele mõelda ei tulnud tollal kellelegi pähe , isegi kui oldi üksi ja jäädi hilja peale . Rannas kasutati tunduvalt rohkem kui praegu ranna- ja korvtoole . Bikiine tol ajal muidugi ei tuntud , naiste suurmood oli pikad sinisest villasest riidest püksid . Ma ei tea , kui mugav võis selline riietusese palavusega olla . Kuidas seostub teile Pärnu suvi , Valgre ja muusika ? Rannahotellis ja -kohvikus mängis trio . Kõige rohkem rahvast käis Rannasalongis , see oli suvise Pärnu põhiline tantsukoht . Paaril viimasel aastal enne sõda mängis seal ka Raimond Valgre . Valgre nime tollal ei teatud , sest raadios tema laule ei mängitud , ei mängitud neid aga sellepärast , et tema laulud ei olnud plaatidel . Valgre oli üldse niisugune mees , kes ei toppinud oma lugusid . Kui neid üldse mängiti , siis väikese koosseisuga , mina seda ei tea . Rannasalongi orkestri repertuaaris Valgre lugusid igatahes ei olnud . Valgre ka laulis , kuid põhiliselt ameerika shlaagreid , mitte oma laule . Kui palju on Valgre lauludes teda ennast ? Valgrele Pärnu meeldis . Pillimehed said <arv> krooni kuus , mis oli väga kõva palk . Mäletan , et Valgre käis ühe minu sõbra õega , kes kirjutas “ Muinaslugu muusikas ” ingliskeelse teksti ja valiti Rannamissi võistlustel teiseks printsessiks . Ma aga ei usu , et see oleks olnud elu armastus , nagu filmiga paralleele tõmmates võiks arvata . Neidusid , kes Valgret võisid inspireerida , oli palju . Sunset Club Reede , <arv>. <arv>. Veefestival “ Watergate '<arv> ” : Sunset Club in Party . Kuldsed Lindid , DJ Urmas Kolsar Laupäev , <arv>. <arv>. Kell <arv> rannavolle , rannajooks , purjelauasõit , rannajalgpall Kell <arv> Red Energy rannaaeroobika Õhtul veefestival Watergate '<arv> Sunset Open Air Party Zone . Ottawan + <arv> Quick Start Pühapäev , <arv>. <arv>. Kell <arv> Red Energy rannaaeroobika Õhtul DJ Martti Viira Esmaspäev , <arv>. <arv>. DJ Tiit Juurik Mirage Reede , <arv>. <arv>. Showgirl '<arv> . Õhtut juhib Andrus Vaarik . DJ Toomas Puna Laupäev , <arv>. <arv>. Mirage dance party . DJ Mic Sun &amp; Marko Kiljak Pühapäev , <arv>. <arv>. Pühapäevane lõõgastus . DJ Toomas Puna Esmaspäev , <arv>. <arv>. Meeleolukas esmaspäev . DJ Toomas Puna . La Perra Vida ( Rannasalong ) Reede , <arv>. <arv>. Kell <arv> hispaanialiku tantsupeo “ Sevillanas ” rongkäik Rüütli tänavalt Kell <arv> hispaanialik tantsupidu Laupäev , <arv>. <arv>. Kell <arv> kammermuusika kontsert : Cornelia Lootsmann , Vambo Piknurm Kell <arv> tantsuõhtu Pühapäev , <arv>. <arv>. Kell <arv> esietendus : R. Rodgersi “ Helisev muusika ” . Raeküla kooli keldriteater Chaplini kunstikeskus Kuni <arv>. juulini XI Pärnu rahvusvaheline visuaalse antropoloogia festival Kuni <arv>. augustini IV rahvusvaheline aktinäitus “ Mees ja naine ” Pärnu Linnagalerii Kuni <arv>. augustini Eesti professionaalkunsti näitus “ Kunstisuvi '<arv> ” ALDO MAKSIMOV Raha eest juhtub Eesti jalgpallis enamvähem kõike . Nüüd ilmnes , et algavaks hooajaks meistriliigasse tõusnud Tallinna JK Valli asemel hakkab kõrgemas seltskonnas mängima FC Flora tütaresindus Lelle SK . Ostap Bender tegutseb . FC Flora aitas Valli esiliigasse tagasi FC Flora toimekatel meestel eesotsas Aivar Pohlakuga nutikusest ja pealehakkamisest puudu ei tule . Alles kuu tagasi kolis meistriliigas neljandaks tulnud Lelle SK Viljandisse ja klubi nimeks sai Viljandi Tulevik . No tore , Viljandi on Kehtnaga võrreldes siiski inimasustatud koht ning sealne publik näitas suurt huvi üles juba Eesti-Aserbaidzhaani kohtumisel . Järgmiseks sammuks oli meistriliiga üleminekuturniiril viiendaks jäänud baasklubi FC Lelle upitamine kõrgliigasse . Selleks sõlmiti üleminekuturniiri kaudu meistriliigasse koha võidelnud Tallinna JK Valliga kokkulepe , et Valli omad rahulikult esiliigas edasi mängiksid . Valli eest võtab koha sisse Lelle SK , kes sisuliselt koosneb endise FC Lelle tuumikust . FC Flora eraldas pressiesindaja Tarmo Lehiste sõnul Vallile teatava valuraha ( kinnitamata andmeil seitsmekohalise ) , mis majandusraskustes virelevale klubile pidi olema hädapärasem kui koht meistriliigas . Ühtlasi ei kao Lelle SK kuhugi , tema kodustaadioniks jääb Kehtna väljak . Kõik said aru ? Leping on jalgpalliliidus veel ratifitseerimata , kuid Lehiste ei näe põhjust , miks EJL ei peaks seda tegema : “ Mõlemad meeskonnad on ju kokkuleppele jõudnud . ” Jalgpalliringkondadest kuuldub , et Vallil on meeskonnasiseseid probleeme ning nad ise olid tehingust huvitatud . Eesti ei valmistu MM-finaalturniiriks Kuigi vormiliselt kõik nagu klapiks , jääb ülaltoodust natuke pentsik mulje . Raha eest saab niisiis Eesti jalgpallis peaaegu kõike . Ainus , mida FC Floral viimase kahe hooaja jooksul saada pole õnnestunud , on sportlik edu : ei meistritiitlit ega karikat , muust rääkimata . Teised meistriliiga klubid on avaldanud rahulolematust . FC Lantana peatreener Anatoli Belov muigas maikuus “ Postimehele ” : “ Jääb mulje , nagu valmistuks Eesti meeskond maailmameistrivõistluste finaalturniiriks . ” Tõsi ta on , meistrivõistluste kalender on tehtud sellest lähtuvalt . Näiteks . Kui Eesti koondisel seisab ees MM-valikgrupi kohtumine , peab FC Flora samasse perioodi langeva sarjakohtumise ette . Kevadringis oli FC Flora “ soojendusbändiks ” sobivalt lojaalne Lelle SK , sügisringis ootab sama lojaalne Viljandi Tulevik . Kalender ei ole probleem Juuli lõpus peab FC Flora UEFA karikasarja kohtumisi Iisraeli teise klubi Hapoel Petach Tiqvaga ning augustis MM-mängu Austriaga . Kas on juhus , et sel perioodil on floralaste vastasteks meistriliigas nõrgemate hulka kuuluvad ( ajalises reas ) Tulevik , Jõhvi EP , Lelle SK ja FC Marlekor ? Üks sarjamäng jääb üldse vahele ( kolm päeva enne UEFA korduskohtumist ) . Kuivõrd FC Flora ja FC Lantana oleksid pidanud mängima Euroopa karikasarja avakohtumise ühel päeval , <arv>. juulil kodus , tuli ühel neist mängupaik ära vahetada . Kõlbab ju rahvusvahelisi kohtumisi pidada vaid Kadrioru staadionil . Eelise sai FC Flora , kes esimese kohtumise peab Iisraelis , FC Lantana sõidab korduskohtumiseks Porisse . Samuti juhus ? Loomulikult sätitakse ka arenenud jalgpalliriikides meistrivõistluste graafikut koondise vajadustele vastavalt . Kuid arenenud riikides ei koosne koondis ühe klubi mängijatest . Ja klubide kapriise seal ei arvestata . Ent ettevõtlikkus ei ole ju negatiivne ilming . Kui Eesti jalgpall säärastest toimingutest võidab , on ju kõik lõppkokkuvõttes hästi . Aivar Pohlak ja Co on käivitanud mitmeid jalgpallikoole ning seeläbi palju poisse-tüdrukuid selle ala juurde toonud . Pohlaku initsiatiivil küpseb tasapisi projekt praegune lastestaadion Eesti jalgpalli rahvusstaadioniks ümber ehitada , ka Tartu Ülikooli väljakuga on omad plaanid . Tartu linnapea Roman Muguriga on viimases osas juba mingitele kokkulepetele jõutud . Ülikooli staadion sobivat jalgpallureile hästi , kuigi pisut tuleb teda kohaldada . Heite- ja tõukesektorid saab ju ometi teisaldada ? Kui juba “ kui ” teemat alustatud sai , siis jääb vaid lisada , et kui ka kaheteistkümnest toolist ainult ühes on peidus miskit , siis elukunstnike ostapbenderite jaoks pole see ületamatu takistus . Iga avangardne mõte läbivat Andre Maurois' sõnul kolm etappi võõrastusest omaksvõtuni . Lõpuks imetleme või parastame me ikka produkti , ja kui see on meelepärane , siis ütleme , et aimasime seda juba ammu . MANONA VISNAPUU NBA veteran , läinud hooajal vabaagendiks saanud Los Angelese Lakersi kaitsja Byron Scott allkirjastas <arv>,<arv> miljonit dollarit väärt lepingu Kreeka eliitklubiga Ateena Panathinaikos . <arv>-aastane Scott lootis oma karjääri lõpetada Lakersi ridades , kuhu ta kuulus <arv> hooaega oma <arv> aastat kestnud NBA-karjäärist . “ Tema esialgne plaan oli jääda Lakersisse , ” ütles korvpalluri agent Leigh Steinberg Associated Press ile esmaspäeval oma Kalifornia kontorist , mil avalikustati Scotti leping Panathinaikosega . “ Ja ta tunneb , et osa temast jääb igavesti Lakersisse . Kuid Lakers ei suutnud talle pakkuda sellist lepingut , mis oleks ligilähedanegi Euroopast pakutavale . ” Lakers sai palgalimiidi tõttu pakkuda Scottile vaid <arv> <arv>-dollarilist lepingut ( algavaks hooajaks ) , kuid Steinbergi sõnul ei teinud Lakers Scottile üldse mingit pakkumist . “ Lakersist öeldi , et nad ei saa praegu pakkuda ühtegi kindlat kokkulepet , ja nad ei andnud ka lootust , et suudavad tulevikus seda teha , ” ütles Steinberg . “ Byron oli seda kuuldes pettunud , kuid ta mõistab klubi olukorda . Tema ja Lakersi vahel on ikka veel väga soojad suhted . Ta lahkub Lakersist heade tunnetega . ” Steinbergi sõnul võib Scotti korvpallurikarjäär lõppeda treeneriametiga . Ateena Panathinaikos kindlustab Scotti lisaks palgale ka majutuse ( pole teada , kas korteri või majaga ) ning autoga . Kreeka eliitmeeskond mängib järgmisel hooajal uues , <arv> <arv> pealtvaatajat mahutavas hallis . Scott lendab Kreekasse eeloleval laupäeval , kus ta teeb esmalt läbi füüsisetesti ja vastab pressikonverentsil ajakirjanike küsimustele . Kreeka meistrivõistluste kõrgliiga <arv>-mängulisele hooajale eelnev treeningulaager algab juba järgmisel kuul . Byron Scott mängis Los Angelese Lakersis <arv> hooaega , seejärel veetis kaks hooaega Indiana Pacersis ja ühe Vancouver Grizzliesis . Möödunud aastal naasis ta Lakersisse - oma viimaseks NBA-hooajaks . Kaheksakümnendatel aastatel aitas ta Los Angelese klubi kolm korda NBA meistriks . Lõppenud hooajal osales Scott <arv> põhihooaja kohtumises , kus viskas keskmiselt <arv>,<arv> punkti ( <arv>,<arv> minutiga ) . Kaheksas playoff-mängus kogus ta <arv>,<arv> minuti jooksul keskmiselt <arv>,<arv> silma . Scotti madalaim keskmine punktisaak oli tema <arv>-aastase NBA-karjääri esimesel hooajal , kui ta viskas <arv>,<arv> silma . VEIKO VISNAPUU <arv>. aasta olümpiavõitja Tiit Sokk ( <arv> ) kirjutas eile pärastlõunal kell kolm alla lepingule Euroopa paremikku kuuluva Kreeka tippklubi Saloniki Arisega . Esmalt kreeklaste väljapakutud kaheaastane kontraht muutus eile hommikupoolikul peetud viimaste läbirääkimiste käigus nn üks pluss üks lepinguks . “ Lahtiseletatult tähendab see , et Sokk mängib Arises kuni algava hooaja lõpuni , misjärel Aris võib teha talle ettepaneku jääda meeskonda ka teiseks aastaks , ” selgitas “ Postimehele ” Kreeka klubi jurist . Soku ja Arise vahelise viimase läbirääkimistevooru juures viibis ka korvpallur ise . Kreeka sadamalinnast tagasi Tallinna jõudis Sokk eile õhtul . Esialgne pakkumine kahanes poole võrra Kreeka korvpalliajakirjanike andmeil pakkus Aris Sokule algselt <arv> miljonit drahmi ehk rohkem kui viis miljonit krooni algava hooaja eest . “ See summa kahanes läbirääkimiste käigus ligi poole võrra , ” teatas rahvusvahelise korvpallikuukirja “ FIBA Basketball Monthly ” Ateena-toimetaja Yannis Melissis eile “ Postimehele ” . Usaldusväärsetele allikatele viidanud ajakirjanik ütles Soku palgaks eeloleval hooajal veidi üle <arv>,<arv> miljoni krooni . Arise jurist kinnitas “ Postimehele ” , et klubi annab Soku perele Salonikis elamiseks maja , samuti saab eestlane kasutada autot . Tiit Soku agent ( loe : esindaja ) , algavast hooajast Eesti meeste koondise peatreenerina töötav hollandlane Maarten van Gent nentis , et võrreldes paljude Euroopa tippmängijatega pole Soku palk “ midagi erilist ” , ent “ suurem kui mullu Kalevis ” . Täpsemalt ei soovinud van Gent ajakirjanduses rahast rääkida . Läinud hooajal Tallinna Kalevis teenis olümpiavõitja väidetavalt miljon krooni . “ See oli siiski päris hea variant , ” võttis van Gent Soku lepingu Arisega kokku . Tiit Sokk on Kreekas mänginud ka aastatel <arv>-<arv> , kui kuulus Ateena Panathinaikose ridadesse . Toonane leping ei lubanud tal kaasa teha Eesti koondises - Sokk mängis Panathinaikoses “ kreeklasena ” . Kuidas on nüüd lood ? Maarten van Gent : “ Ebaselged . Kõik sõltub sellest , kuidas Aris Tiidu lepingu Kreeka Korvpalliliidus ära vormistab . Neil on seal omad , päris kummalised reeglid ... ” Kreeka ajakirjanikud teadsid Arise juhtkonna eilsetele avaldustele viidates , et Aris hakkab Sokku mängitama nii maa meistrivõistlusel kui Euroopa karikasarjas . Saloniki Aris võitis tänavu kevadel Radivoj Koraci karikavõistlused - ühe kolmest prestiizhikast eurosarjast - ja oli Kreeka meistrivõistlustel viies . Eelmisel kümnendil oli Arise säravaimaks täheks Kreeka korvpallipubliku ebajumal Nikos Gallis . Uuest hooajast mängib Arises ka serblane Zharko Paspalj - tema aastapalk on umbes kuus miljonit krooni . RAIMO PEIKER Aivar Kuusmaa jätkab ka algaval hooajal Tallinna KK Baltikas . Seda kinnitas eile “ Postimehele ” meeskonna peatreener Heino Rebane . Rebase sõnul mulluse hooaja paremuselt teine võistkond siiski täielikult komplekteeritud pole . Lepingule on seni alla kirjutanud vaid seitse meest : peale Aivar Kuusmaa veel Andrus Nagel , Ivo Saksakulm , Indrek Varblane , Valdo Lips , Margus Tint ning Kert Kesküla . Ilmselt jääb kuni uue aastani pealtvaatajaks ligi kahemeetrine Kesküla , kellel on tõsine põlvevigastus . Kuuldused sellest , et Baltika meeskonnas hakkab mängima Sergei Babenko ei vasta esialgu tõele . Heino Rebane : “ Meile oleks küll üht tsentrit vaja ja see oleks hea uudis , kui Babenkol selline soov on . Mina pole aga talle ettepanekut teinud . Jah , Babenko on üks võimalik variant , sest meil ju keskmängijaid eriti võtta pole . Kuid meil oli esialgu plaanis kedagi nooremat leida . Kui muidu ei saa , peame ühe pikakasvulise mujalt sisse tooma - kas Venemaalt või Lätist , ” arutles Heino Rebane . Aastaid KK Baltikat juhendanud Heino Rebane lisas , et läbi pole räägitud veel Kim-Erik Küttise , Mait Käbini ja Olev Luigaga . Veiko Jurkatamm loobus korvpalliliigas mängimast , samuti ka Kamee staazhikad mängijad Aivar Toomiste ja Harri Drell , kes jätkavad koos esiliigas . Seni harjutab iga mees omaette , sest alles augusti algul algavad ühistreeningud . Heino Rebane oli nördinud , et ei saa midagi pikemaks ajaks ette planeerida , sest pole isegi seda teada , millal Eesti meistrivõistlused algavad või milline on süsteem . “ Selle kohta on liikvel mitmeid versioone . Räägitakse septembri teisest poolest või oktoobri algusest , aga korvpalliliidu president Priit Vilba ja klubide koondise mänedzher Riho Soonik soovivad alustada hoopiski detsembris . Sellega pole nõus jälle sponsorid , kes panevad oma raha pikaks ajaks magama lemmikute mänge nägemata . Isegi kontrollmänge ei saa kokku leppida . Meile on pakutud kohtumisi Soomest , Rootsist ja Lätist ning imestatakse , et me midagi eelseisva hooaja kohta ei tea , ” oli Heino Rebane nõutu . RAIMO PEIKER Eesti Korvpalliliidu peasekretär Märt Kermon ütles eile “ Postimehele ” , et tema andmetel pole peale Tiit Soku kedagi välisklubidesse minemas . Lepingule klubide koondisega Kalev on alla kirjutanud kaheksa meest , teadis ta . “ Gert Kullamäe või mõne teise mängija minek on problemaatiline , sest nad on seotud Kalevi klubiga . Eestist lahkumine nii lihtne pole , sest Kullamäe on kirjutanud eelolevaks hooajaks klubide koondises mängimise lepingule alla . Sellest teatas mulle Riho Soonik . Korvpalliliidule pole selle kohta laekunud ühtegi dokumenti , et keegi sooviks kuhugi ära minna , - kaasa arvatud Tiit Sokk - , sest äraminejad peavad saama meie käest loa , ” valgustas korvpalliliidu poolset nägemust Märt Kermon . Korvpalliliidu peasekretär kinnitas , et lihtsaks pole tehtud ka mängijate liikumist Eesti meeste korvpalliliigas . Iga korvpalluri eest saab nõuda kompensatsiooni , kui ta mujale peaks minema . Märt Kermoni sõnul tahab klubide nõukogu lihtsustada mängijate üleminekut ühest klubist teise , kuid sellega saetakse oksa , millel istutakse . Kui klubisid kaitsev süsteem ära muuta , siis võib see , kellel palju raha , kõik mehed endale osta . Eestist Euroopasse kaks meeskonda Eestist pidi Euroopa sarjades mängima kolm võistkonda - kaks meeskonda ( Tallinna Kalev ja Eesti Näitused ) ning üks naiskond . Nüüd kinnitas Märt Kermon , et naiskonna viimisest Ronchetti karikasarja loobuti , sest paljud staazhikamad mängijad pole nõus regulaarselt harjutama hakkama . Asuti noorematest koondist moodustama , kuid ainult nendega pole lootust läbi lüüa . Balti mere mängud näitasid , et Eesti naiskonnal pole veel Euroopasse asja . Selle asemel osaleb Eesti koondis loodavas Balti liigas , kus mängib kokku kaheksa võistkonda - lisaks Eestile , Läti , Leedu ja Valgevene klubid . Naiste Balti liiga on ametlikult paigas , kuid meeste oma vaid kuulduste tasemel . Eesti kaht võimekat naiskeskmängijat , Signe Sirget ja Karin Murdi pole Märt Kermoni sõnul ammu Eestis nähtud . Meie praegune pikim naistsenter , kahemeetrine Jaana Kotova lahkub Eestist ja läheb USAsse õppima . ALDO MAKSIMOV Balti turniiril jalgpallis järgitakse ettekirjutusi . Kui Eesti koondis kaotas Lätile <arv>. mail koduväljakul <arv> : <arv> , siis eilne mäng ei nihestanud kuidagi eelarvamusi - Eesti kaotas <arv> : <arv> , kusjuures peaosades olid samad tegijad . Skoori avas <arv>. minutil meie edurivimees Marko Kristal . Viigistajaks osutus pooletunnise mängu järel sama mees , kes Tallinnaski - Vladimir Babitshev . Teise poolaja algul tõi Lätile võidu Martins Praharsi värav <arv>. minutil . Nagu valikmängus , mängis Eesti siingi edu maha . Eesti koosseis : Ain Tammus ; Marek Lemsalu ( Rain Nõmmik <arv>. ) , Urmas Kirs , Sergei Hohlov-Simson , Janek Meet ( Kristen Viikmäe <arv>. ) ; Viktor Alonen ( Tarmo Saks <arv>. ) , Meelis Rooba ( Erko Saviauk <arv>. ) , Liivo Leetma ( punane kaart <arv>.m. ) , Marko Kristal , Martin Reim , Sergei Terehhov ( Indrek Zelinski <arv>. ) . Eesti Jalgpalliliidu asepresidendi Mart Tarmaku nägemuse järgi oli Eesti ses kohtumises virgem kui päev varem Leedu vastu . “ Viimased <arv> minutit tuli päris hästi välja , ” kõneles Tarmak . RIHO PAAS Tour de France'i eilsel viiendal etapil muutus paremusjärjestus täielikult . Ligi <arv> kilomeetrit üksi kihutanud prantslane Cedric Vasseur edestas jälitajaid kahe ja poole minutiga , tõustes kokkuvõttes esikohale . <arv>,<arv> km pikkusel viiendal etapil ( Chantonnay - La Charte ) oli peremeheks <arv>-aastane prantslane Cedric Vasseur , kes vahepeal juhtis koguni <arv> minutiga ( ! ) . Võitja aeg oli <arv> : <arv>.<arv> ( keskmine kiirus <arv>,<arv> km/h ) . Kümnemeheline jälitajategrupp kaotas lõpuks <arv>.<arv>ga ning peagrupp , kuhu kuulusid ka endised liidrid Mario Cipollini ( Itaalia ) ja Erik Zabel ( Saksamaa ) , juba <arv>.<arv>ga. Muide , <arv> aastat tagasi võitis Touril esikoha Cedricu isa Alain Vasseur . Gani klubi ratturid said kaksikvõidu . Teisena ületas finishijoone austraallane Stuart O'Grady ja kolmandana hispaanlane Francisco Cabello . Mõlemad Eesti ratturid lõpetasid peagrupis ja kaotasid võitjale <arv>.<arv> , kuid Jaan Kirsipuu oli <arv>. ja Lauri Aus <arv>. Kokkuvõttes on Aus <arv>. ja kaotab liidrile <arv>.<arv> ning Kirsipuu <arv>. ( mahajäämus esimesest <arv>.<arv> ) . Cedric Vasseuri koguaeg on <arv> : <arv>.<arv>. Cipollini teisena kaotab <arv>.<arv>. Järgnevad : <arv>. Zabel <arv>.<arv> , <arv>. Chris Boardman ( Suurbritannia ) <arv>.<arv> , <arv>. Jan Ullrich ( Saksamaa ) <arv>.<arv> , <arv>. Frank Vandenbroucke ( Belgia ) <arv>.<arv>. VIIRE VILLANDI Kolmapäeval pidas Saksa Kultuuriinstituudi , Tallinna Linnaarhiivi ja Baltisaksa Kultuuri Seltsi ühiskoosolekul ettekande tuntud baltisaksa kirjanikust Werner Bergengruenist tema Münchenis elav germanistist tütar N. Luise Hackelsberger . Riias sündinud Werner Bergengruen ( <arv>-<arv> ) on üks kuulsamaid baltisaksa päritolu kirjanikke . Kuulsa sõnameistri paljude teoste tegevustik areneb Baltikumis , osalt otseselt Tallinnas . Eestis on Bergengruen tuntud eelkõige <arv>. aastal “ Loomingu Raamatukogus ” ilmunud novellivalimiku “ Surm Tallinnas ” ( “ Der Tod von Reval ” ) põhjal , mille aluseks on Tallinna ajaloost kõnelevad anekdootlikud müüdid . Bergengrueni Münchenis elav germanistikadoktorist tütar N. Luise Hackelsberger tutvustas ligi paarikümnele kesksuvest hoolimata linnaarhiivi keskaegsesse maalitud talalaega saali kokku tulnule oma isa elu ja loomingut , pöörates eriti tähelepanu kirjaniku seotusele Baltimaadega . “ Tema silmis moodustasid Eesti ja Läti ühise Baltikumi , ühe kodumaa , ” selgitas Hackelsberger . Seetõttu pole imeks panna , et Bergengrueni loomingus on tegevus viidud sageli just Baltikumi ruumi , maadele , mida ta pidas omamoodi imeliseks , aga mille eluolus tema satiiriline pilk tabas palju koomilist . Noorena Riiast lahkunud Bergengruen on elanud Saksamaal , Shveitsis ja Itaalias . Tema viimane kodupaik oli vanamoodne Saksa väikelinn Baden-Baden . “ Kuigi kirjaniku ajalooõpingud jäid poolikuks , olid tema ajaloohuvi tõsine ja teadmised sügavad , ” ütles “ Postimehele ” Hackelsberger . Samas polnud tema ajalookäsitlus kuiv akadeemiline uurimus , vaid inimesekeskne ja loov , tema ajaloonägemises oli palju groteskset ja seetõttu ajatut . Baltisaksa Kultuuri Seltsi Eestis esinaine Sirje Kivimäe nimetas Bergengrueni loomingut omalaadseks baltisaksa entsüklopeediaks , millest saab väga hea ettekujutuse selle rahvusgrupi ajaloost ja tavadest . Bergengrueni võib seetõttu pidada suureks nii baltisaksa kui euroopa kirjanikuna . JAANUS PUTTING Eile Paldiskis alanud Eesti ajaloo suurim sõjaväeõppus Baltic Challenge ei tohiks vaatamata sõjaväelaste arvukusele ning kontrollpostidele linna suunduvatel teedel kuigivõrd mõjutada linna igapäevaelu . Õppuste ajal linna külastada soovijail soovitatakse siiski isikut tõendavad dokumendid kaasa võtta . Paldiski abilinnapea Tarmo Loog kinnitas “ Postimehele ” , et suurõppused mõjutavad Paldiski elu niivõrd , et linn on tugevdatud kontrolli all . “ Kõigil sissesõiduteedel on kontrollpunktid , kus kontrollitakse sõidudokumente ja kui on kahtlusi , siis ka pagasit , ” sõnas abilinnapea . “ Tugevdatud kontroll võib olla mõnevõrra tüütav , aga julgeoleku kaalutlustel on see vajalik , ” märkis ta . Paldiskisse sisenevatel teedel on kuni <arv>. juulini kokku kolm kontrollpunkti . Kaks neist on kahel sissesõiduteel ning kolmas otse linna piiril . Abilinnapea Loog ütles , et linnaliikluses jäävad piirangud sellisteks , nagu need on kogu aeg olnud . Ainult kontrollpunktide piirkonnas on kiirus <arv> kilomeetrit tunnis . Tarmo Loog kinnitas sedagi , et õppuste ajal linnaelanikele mingeid piiranguid tegema ei hakata . “ Mingeid erilubasid kellelegi ei anta . Linna ei suleta , lihtsalt võib tulla olukord , kus politseinik küsib inimeselt isikut tõendavat dokumenti , ” lausus ta , kuid lisas , et võõrastel ei soovitata õppuste ajaks Paldiskisse siiski tulla . Paldiski linnavolikogu otsusega on õppuste ajal kalapüük Paldiski reidil ja lahes keelatud , samuti on keelatud jahipidamine Pakri poolsaarel . “ Paldiski reidil on ka sõjalaevad , mis kindlustavad suurõppuste kaldakaitset . Nende ülesanne on ka jahtidel ja kaatritel liikuvaid uudishimulikke vajadusel korrale kutsuda , ” ütles Tarmo Loog . Linnavalitsuse korraldusel on Paldiski baarid õppuste ajal südaööst suletud , et alkoholi tõttu arusaamatusi ei tuleks . “ Õppustest osavõtjatele on kehtestatud täielik alkoholikeeld , ” sõnas Loog . “ Seepärast püüdleb ka õppuste juht selle poole , et sõjaväelasi linna mitte lasta , ” märkis ta . Õppustel osalevad sõjaväelased baseeruvad põhiliselt rahuvalvekompaniis ja selle ümbruses asuvates välilaagrites . Seepärast ongi üks kontrollpunkt linnapiiril , et sõjaväelased linna ei tuleks , lausus abilinnapea . Ka Paldiski politsei korrapidamisteenistusest kinnitati , et mingit erilist rangust õppuste ajal linnas küll ei rakendata , lihtsalt dokumente võidakse küsida tavalisest sagedamini . Ka rongiga tulijad võivad rahulikud olla - mitte kedagi ükshaaval suurõppuste ajal kontrollima ei hakata . Politseikorrapidaja soovitas inimestel nende endi turvalisuse huvides siiski hoiduda Pakri poolsaare randadest . “ Mere peale kala püüdma ning Pakri saartele praegu minna ei tohi , ” soovitati politseist . “ Ja baarid on meil ka ainult <arv>-ni lahti . Muid keelde ei ole , ka liikluses mitte , ” öeldi Paldiski politsei korrapidamisteenistusest . “ <arv> tooli ” TIIT MERISALU Laupäeval , <arv>. juulil kell <arv>.<arv> Eesti TV “ <arv> tooli ” ( Dvenadtsat stuljev ” ) , NSVL <arv>. Rezhii : Leonid Gaidai Ilja Ilfi ja Jevgeni Petrovi romaan on vene kirjanduse populaarsemaid teoseid . Hiljuti näitas Kanal <arv> raamatu põhjal valminud teatri- ja filmirezhissööri Mark Zahharovi mitmejaolist samanimelist telefilmi . Nüüd pakub ETV suviseks meelelahutuseks vanameister Leonid Gaidai versiooni . Nõukogude Venemaa NEPi-perioodi käsitlev film on viimaste aastate muutuste keskel ehk huvipakkuvamgi kui valmimisajal . Üleminekuaastate putkamajandus , suurte ja andekate kombinaatorite esilekerkimine ning rikkuse poole pürgimine vahendeid valimata on mõlemale ajajärgule iseloomulikud . Gaidai film on kirev sündmusterida kaugetest <arv>ndatest aastatest . Just sündmuste rida , sest Ilfi ja Petrovi raamatu peent ja lüürilist vaimu pole tegijad suutnud filmi üle tuua . Gaidai ( kes on ka üks kahest stsenaristist ) esitab raamatust nö rahvusliku lihtsustatud variandi ning kasutab algallikast erinevalt enamasti otseütlemisi . Kuid ka sellisel kujul pakub film mahlakat nalja . Tegijate auks peab ütlema , et nad on ka omalt poolt toonud sisse arvukalt naljanumbreid ( Ostap Benderi kukkumine pulmalauas nii , et täis klaasist tilkagi kaotsi ei lähe ; põgeneva “ kukekese ” tagaajamine pruudi poolt jmt ) . Suure kombinaatori Ostap Benderi rollis on debütant Artshil Gomiashvili . Välimuse ja välise plastika poolelt pole talle midagi ette heita , küll aga jääb puudu suure kombinaatori hingest . Hea koomik on Sergei Filippov . Tema loodud endine aadlikust elumees Vorobjanin ei sarnane küll väliselt romaani tegelasele , on seda aga kahtlemata oma vaimult ja olemuselt . Tuntud komöödianäitleja Mihhail Pugovkin esitab rahaahne papi rolli kulunud ja üheplaaniliste shabloonide järgi . Sama üheplaaniliseks jääb ka Georgi Vinitsõn joodiku osas . Äsja oma <arv>. sünnipäeva tähistanud Juri Nikulin napsilembese kojamehe Tihhonina teeb oma rolli detailiderikkalt ja väljapeetult . KAIDO FLOREN Ühispanga reklaam Eesti läheb pikkade sammudega edasi . Kihistub . Kuskil asuvad salapärased aia ja turvamehega elurajoonid , baarid ja jõusaalid . Eesti Ühispanga uus reklaam viib kihistumise kõige demokraatlikuma ja üldrahvalikuma nähtuse - raha tasandile . Kindlasti on paljud seda raadioreklaami kuulnud , kui ei ole , siis lugu on järgmine . Juudidoktori häälega Ita Ever räägib , millised nakkushaigused - sügelised , paeluss - rahaga levivad ning soovitab haiguste vältimiseks Ühispanga Visa-kaarti . Reklaami idee pole võibolla kõige halvem , kuid tekitab ebameeldiva tunde . Pangad valitsevad nagunii suveräänselt rahavooge , nüüd tahavad nad ka meie tervist kontrollima hakata . Rahvas jaguneb kaheks . Ühed , Visa-inimesed , on terved , teised , sealhulgas ka mina , potentsiaalsed pisikukandjad , kellest on parem eemale hoida . Inimarengult on Eesti riikide nimekirjas kuskil tagapool , ümberringi on kõik räpane ja nüüd hirmutatakse meid veel haigustega . Eesti Ühispanga ja tundmatu reklaamifirma pärast on mul paha tunne oma rahakotti kätte võtta . Kahtlane on ka reklaami mõjujõud . Negatiivse rõhutamine võib ka tootele märgi külge jätta . Umbes nii , et Visa-kaart...sügelised ... Eesti Ühispank...paeluss , midagi seal nagu oli . Samuti ei müü reklaam mitte Ühispanga kaarti , vaid pangakaarti üldse . Mõni paranoilisem tüüp võiks kahtlustada , et pank nakatab sularaha teadlikult haigustega , sundimaks inimesi pangakaardile üle minema . Narva ootab referendumit Narva linnavolikogu võttis üleeilsel istungjärgul vastu avalduse , milles palutakse oma valijail öelda arvamus Narva linna edasist saatust puudutava referendumi kohta . Avalduses on öeldud , et kuna Eesti Vabariigis on narvalased valimisõigusest , võimalusest lihtsustatud korras Eesti kodakondusse astuda jne ilma jäetud , siis pole volikogul enam teist võimalust . Täna peaks Narvas ja Jaanilinnas viibima Vladimir Zhirinovski . Narvas on nähtud sellesisulisi kuulutusi . Kuidas saadikud puhkavad ? Edgar Savisaar : “ Tegelen osakonna ülesehitamisega , valimiskampaania küsimustega . Puhkan pärast valimisi . ” Toomas Kork : “ Ehitan oma perele kodu . ” Vladimir Lebedev : “ Teen seda , mis varemgi - poliitikat . ” Ülo Nugis : “ Ma ei tee endale illusioone . Tõenäoliselt puhkust kui sellist ei tule . Hea , kui saab paar päeva suvilas põllutööd teha . ” Enn Leisson : “ Päris puhkust ei tulegi . Olen kahe komisjoni liige , meil tuleb Riigikogule seadusandlikke akte välja töötama hakata . ” Mart Laar : “ Tuleb valimiskampaaniaga pihta hakata , samuti tahan lõpule viia magistritöö Jakob Hurdast . ” BIRGIT PÜVE Tallinna firma Poniard ostis juuli alguses Tartus Koreli majas asuva Eesti vanima arvutipoe . Poniardi juhatuse esimehe sõnul kavatsetakse kauplusest teha Tartu ja Lõuna-Eesti arvutikeskus . Praegu on endine Koreli arvutipood suletud , sest firmal on plaanis muuta kaupluse siseilmet . Ivo Suursoo ütles , et tulevases Tartu ja Lõuna-Eesti arvutikeskuses saab ka kohapeal arvutit kasutada . “ Kuigi pind on piiratud , saavad inimesed kindlasti neid arvuteid , mis on väljas , ka kasutada , ” lisas ta . Keskuses hakatakse müüma kõike , mis arvutitega seondub . “ Kaupluse avamisega Koreli majas tahame jõuda selle regiooni klientide teadvusse , ” rääkis Poniardi juhatuse esimees . “ Enne käis töö koostööpartnerite kaudu . Nüüd saame teha operatiivsemat tööd , kaubatarne oleks kiirem , sest firma laod on lähemal . ” Ivo Suursoo sõnul tahab Poniard vastostetud kauplusest teha kogu Lõuna-Eesti regiooni arvutikeskuse . Keskuse nimeks saab Max &amp; Modem , samanimeline arvutisalong on firmal ka Tallinnas . <arv>. aastal asutatud firma Poniard tegeleb lisaks arvutitehnikale ka kontoritehnikaga . MADE LAAS Eelmisel nädalal oli peaaegu üks terve päev elekter kadunud , kolmapäeval läks jälle ära , kurtis Vana-Ihastes elav Erkki , kelle sõnul sagedased elektrikatkestused takistavad tal arvutiga töötamist . “ Mida peaksid tegema need , kellel ei ole gaasipliiti , kas peavad hakkama tuld pliidi alla panema , ” küsis Erkki . Eelmisel reedel tuli elekter tagasi alles hilisõhtul , kui õlilamp oli juba süüdatud . Tartu linnavõrgu vanemmeister Enn Kitsnik ütles , et kolmapäeval oli Ihastes lahklüliti remont , millest anti teada ka Tartu Raadios . Vana-Ihastes pidid inimesed Kitsniku teatel ise tihti elektri välja lülitama . “ Seal on paljudel inimestel juurdepääs kaablikappidele . Meilegi on vahel olnud üllatuseks , kui öeldakse , et elekter on välja lülitatud , ja kui meie mehed kohale jõuavad , on juba liin tagasi pandud . ” Miks seda tehakse , ei osanud Kitsnik öelda . Ta lisas , et Vana-Ihaste elektrisüsteem on üldse kehv , sest võimsused on väikesed . Algselt aedlinnakuks planeeritud linnaosas tahavad alaliselt elama hakanud inimesed elektriga oma maju kütma hakata . “ Liinid ei ole selle jaoks välja ehitatud , ” nentis Kitsnik . Tema sõnul tuleks Vana-Ihastesse ehitada uued elektrivõrgud ja -alajaamad . “ Praegu ei ole seal alajaamadele isegi kohta ette nähtud . ” Linnavalitsuse linnaplaneerimise osakond tegeleb ka Ihaste planeerimisega . Elanikke ootab shokk “ Kommunikatsioonide osas koordineerib linn ostja ja müüja omavahelist suhtlemist , ” kommenteeris elektriliinide ja muude trasside Vana-Ihastesse ehitamist Ilona Merzin , kes on linnaplaneerimise osakonna juhataja asetäitja . Linn toob trassid krundi piirini , kuid sellega ühendamise eest peab inimene trassi valdajale maksma . “ See aeg , kui riik ehitas ja inimene lihtsalt toruotsad ühendas , on möödas . See on väga shokeeriv informatsioon , millest ei taheta rääkida ja millele ei taheta mõelda . ” Merzini sõnul tehakse praegu Ihaste üldplaneeringut - vaadatakse , kus on võimalik hoonestust tihendada , kuhu võiks tulla kool , lasteaed , kui laiad peaksid olema tänavad ja trasside ( vee , kanalisatsiooni , elektri , gaasi ) koridorid . “ Kõik see kommunikatsioon on ostu-müügi asi , võrguvaldajad müüvad ja kliendid-omanikud ostavad . ” Merzin ütles , et tema osakonda tööle võetav tehnilise infrastruktuuri spetsialist hakkab analüüsima ja planeerima , milliseid kommunikatsioone on otstarbekas ehitada ja milliseid mitte . Tuleb pidada läbirääkimisi võrguvaldajatega , selgitada võimalikud liitumismaksud ja küsitleda elanikke , kui palju ollakse võimelised maksma teatud aja jooksul . “ Tuleb selgitada , kas seal on potentsiaalne ostja olemas , kas müüjal tasub seda investeeringut teha . Sest kujutage ette , kui trassid on ehitatud ja keegi ei ole suuteline ühendusmaksu maksma ! Rikka vanema venna taskut meil ei ole , kust raha võtta ja ehitada . ” Merzin oletas , et planeeritavad muudatused võivad tingida elanikkonna ümberjaotumist , sest kõik praegused Ihaste elanikud ei ole ilmselt piisavalt maksujõulised . ILONA LEIB , linnavalitsuse pressiesindaja Linnapea Roman Mugur osaleb tänasest pühapäevani Tartu sõpruslinna Lüneburgi linnapea kutsel Lüneburgi <arv>. linnapeo ametlikel üritustel . Reedel , <arv>. juulil osaleb linnapea ametlikul tervitustseremoonial ning õhtusöögil koos Lüneburgi teiste sõpruslinnade Naruto ja Kulmbachi linnapeadega . Laupäeval osaleb Roman Mugur pidulikul koosviibimisel , mis on pühendatud Kulmbachi ja Lüneburgi sõprussuhete <arv>. aastapäevale , vaatab näitust “ <arv> aastat linnaõigust Lüneburgis ” ja jäätmemajanduse ettevõtet . Mugur kohtub ka Lüneburgis praktikal viibiva tartlase Raul Poomiga . Pühapäeval osaleb linnapea ekskursioonil Lübelnisse , mis on tüüpiline keskaegne ringikujuline sõrestikhoonetega küla . Mugur naaseb Eestisse esmaspäeval , <arv>. juulil . Tartu ja Lüneburg sõlmisid koostöökokkuleppe <arv>. aastal . SIIM KALDER Kolmapäeval kell kolmveerand seitse pidasid kaitsepolitsei töötajad Tartus klubi Illusioon lähedal kinni väljapressijad . Kolm meest , kellest üks jõudis põgeneda , püüdsid kahelt ohvrilt välja pressida <arv> <arv> krooni . Kaitsepolitsei pressiesindaja ütles , et <arv>. juulil tabasid kapo Lõuna-Eesti osakonna töötajad Tartus kolm meest , kes üritasid välja pressida <arv> <arv> krooni kahelt ohvrilt , kelle isikuid pressiesindaja ei soostunud avaldama . Pressiesindaja andmeil peeti kinni Tartu elanikud Roman Gridov ja Igor Savostkin . Kolmandal väljapressijal õnnestus põgeneda . Ära joostes viskas mees , kelle isik on seni kindlaks tegemata , Uuel tänaval põõsasse relva . Leitud TT-tüüpi püstoli päritolu on selgitamisel . Pressiesindaja ei nõustunud juhtumit lähemalt kommenteerima , sest uurimine alles käib . Tema sõnul polnud kapo-meeste sekkumine juhuslik , vaid ette plaanitud . Ka kurjategijatel oli pressiesindaja teada andmeid ohvrite kohta , tegemist polnud juhusliku kallaletungiga . Väljapressimise tagamaid pressiesindaja ei avanud . MARI SARV Kaubahalli toiduosakonnas on kaks turvameest : üks tööl , teine vaba . Vargaid jagub igaks päevaks . <arv>-aastane turvamees Silver räägib , et kõige rohkem võetakse kassade juurest väikseid shokolaade . Maiad ei ole ainult väiksed vargapoisid , vaid ka täiskasvanud , ka rikkad inimesed . Prominendid õnneks mitte . Silver jutustab , kuidas just esmaspäeval oli üks mees <arv>-kroonise vermuti seljakotti pistnud . Seesama mees on Silverile vargusega ennegi vahele jäänud , jaanipäeval juustu võttes . Tookord pääses varas lihtsalt , pühade aeg ju . Maksis ainult kahekordse juustuhinna ja läks . Seekord teatas mees , et tema ei ole midagi võtnud ja viskas vermuti katki . Kinni maksis ikka . Silver ütleb , et enamasti ta näeb , kui midagi pihta pannakse , aga mõnikord talle lihtsalt tundub , et see inimene on võtnud . Siis on hästi piinlik , kui selgub , et inimene on tegelikult süütu . Varastatud asi pistetakse tavaliselt põue või seljakotti . Need , kes poodi sihilikult just vargile tulevad , kannavad palava ilmaga ikka mingit jopet või jakki , mille põue ja varrukasse on hea asju pista . Need tunneb Silver kohe ära . Näod jäävad ka meelde , kes juba mitu korda on vahele jäänud . Ükskord pani üks väikese lapsega naine saiapätsi lapsevankrisse . “ Piinlik oli minna noorele lapsevanemale ütlema , et ta on varas . Aga läksin , ” ohkab Silver . Nädalavahetustel võetakse palju kohvi , seda saab siis turule müüma minna . “ Siis võetakse mitte ühe paki kaupa , vaid pannakse kott täis , et ikka palju saaks müüa , ” räägib Silver . “ Siin , saalis , ajavad inimesed tavaliselt tagasi , ütlevad , et ostsid turult need kaubad . Aga meil on siin hinnasildid , turul ei ole . Tagaruumis tunnistab enamik inimesi kohe üles ja on valmis välja maksma , ” räägib Silver . Kinni tuleb maksta kauba kolmekordne hind , kaup jääb poodi . ILONA LEIB , linnavalitsuse pressiesindaja Eile arutas Tartu linnavalitsus istungiväliselt sihtasutuse Tartu Ülikooli Kliinikum projekti . Diskussiooniks saabusid kohale ka puhkusel viibivad Tartu linnapea Roman Mugur ja abilinnapea Aleks Lenzner . Linnapea rõhutas Tartu linna esindatuse vajadust sihtasutuses Tartu Ülikooli Kliinikum . Linnavalitsus otsustas võõrandada hoone Jaama <arv>a enampakkumise võitjale ASile Vender <arv> <arv> krooni eest ning tagastada majavaldused Herne <arv> , Kroonuaia <arv> ; Munga<arv>/Rüütli <arv> ja Munga <arv> ; Narva mnt <arv>. Linnavalitsus kehtestas eluruumide hulgast väljaarvamise ja mitteeluruumina arvelevõtmise vormistamise teenustasuks <arv> krooni , millele lisandub käibemaks . Linnavalitsus kehtestas linna <arv>%lise osalusega äriühingute nõukogu liikmete töö tasustamise ülemmäärad . Töötasu hakkab igal konkreetsel juhul sõltuma äriühingu majanduslikust olukorrast ja käibest ning see arvutatakse , võttes aluseks vabariigi valitsuse kehtestatud riikliku tunnipalga alammäära . Linnavalitsus tegi muudatusi kohalikus eelarves , vähendades linnamajanduse osakonna kulusid ja suurendades linnaplaneerimise osakonna kulusid seoses muudatustega omavalitsuse ametiasutuste struktuuris . Linnavalitsus eraldas reservfondist <arv> <arv> krooni , sealhulgas <arv> <arv> krooni Tartu Mäe lastekodu filiaali , Kivistiku lastekodu remondiks . Linnavalitsus lubas paigaldada neli müügikioskit Jaama <arv> , Riia <arv> , Puusepa <arv> ja Nõlvaku <arv>. Tartu vallas üleeile <arv>.<arv> Tartumaal Lammiku-Muuge külas tõid poisid koju käsigranaadi RGD-<arv> ning kohale kutsutud päästeameti töötajad avastasid külas kivihunnikust ka poiste poolt peidetud <arv>-millimeetrise soomustläbistava suurtükimürsu . Tartu päästekompanii demineerijad hävitasid lõhkekehad . Annelinnas üleeile <arv>.<arv> Anne tänava üheksakorruselise maja katuselt leiti surnuna <arv>-aastane Alehan , kes oli elanud sama maja liftishahti vintsiruumis , kus tal oli magamisase . Tuberkuloosi põdenud mees suri ilmselt kopsuverejooksu tõttu . Annelinnas üleeile <arv>.<arv> Remmelga tänavas põles puuvooderdusega plekkgaraazh . Tulekahjus hävis sõiduauto VAZ <arv>. Tuli levis ka naabergaraazhi , kus põles ruutmeetri jagu seina ja lage . Karlovas üleeile <arv>.<arv> Tähe tänavas oli põleng kahekorruselises puumajas . Tules olid hoone välissein , köögipõrand , elutoa põrand ja kushett ning lapsevoodi magamistoas . Teisel korrusel põleva korteri kustutamiseks tuli lahti murda selle all asuva korteri uks . Inimesed kannatada ei saanud . Mõlema tulekahju põhjusena kahtlustatakse süütamist . Üleeile teatati , et Jakobsoni tänava maja rõdult on varastatud kirsipunane katkise sadulaga ratas , mille raamil kiri “ Born to bike ” . Teateid selle ratta kohta ootab kesklinna politsei telefonil <arv> <arv>. Euroopa Komisjon otsustas eile soovitada Euroopa Liidul alustada liitumisläbirääkimisi Eesti , Poola , Ungari , Tshehhi , Sloveenia ja Küprosega , ütles komisjoni juhtiv ametnik Reuterile . “ Otsus on viis pluss ühele , ” ütles tundmatuks jääda soovinud ametnik , pidades silmas viit Ida-Euroopa riiki ja Küprost . Tema informatsiooni kinnitas ka üks teine Euroopa Komisjoni ametnik . Eesti suursaadik Euroopa Liidus Clyde Kull ütles eile õhtul , et Euroopa Komisjoni selline otsus on kõrgem hinnang Eesti reformidele , kui oodata oli . “ See otsus tuli meile avansina , Euroopa Komisjon on seisukohal , et Eesti ja Sloveenia peavad tegema veel teatud pingutusi , mis on vajalikud Euroopa Liiduga ühinemiseks , ” märkis Kull . “ Eesti käes on kõik shansid ning need tuleb ära kasutada . ” Kulli sõnul annab Euroopa Komisjoni loodetav toetus Eestile hea aluse ühinemisläbirääkimisteks Euroopa Liiduga . “ See on see , mille põhjal ELi liikmesmaad hakkavad uusi kandidaate kaaluma , ” rääkis Kull . “ Stardipositsioon on Eestil hea . ” Eesti suursaadik Euroopa Liidus lisas , et Euroopa Komisjon pole ametlikku otsust oma eelistuste kohta veel avaldanud . “ Kui Euroopa Komisjon oma sellised eelistused ametlikult avalikustab , hakkavad sellega tegelema veel ka Euroopa Liit liikmesmaad , ” tähendas Kull . “ Ma olen mõõdukalt optimistlik , kõike võib veel juhtuda . ” Lõpliku otsuse Euroopa Liidu laienemise suhtes teeb Euroopa Komisjon järgmisel teisipäeval Strasbourg'is , kolmapäeval avaldab komisjon oma hinnangu ametlikult Euroopa Liidu liikmesriikide valitsustele . Suursaadiku sõnul pole üllatav , et Euroopa Komisjon tõi ainsana Balti riikidest esile Eesti . “ Nende tähelepanekud on tehtud mitme viimase aasta jooksul , seega ei saa siin juhust olla , ” sõnas Kull . Eilne Euroopa Komisjoni otsus tuli kogu päeva kestnud arutelu järel , mille jooksul Euroopa Komisjon soovis lahendada erimeelsused oma <arv> liikme seas , kas võtta Euroopa Liitu esimeses laines vaid Poola , Tshehhi , Ungari ja Küpros või ka Sloveenia ja Eesti . ANTI EINPAUL Eile keskpäeval avati Viljandi Linnakapelli esinemisega Viljandi vanamuusikafestival . Eile keskpäeval kuulutati Eesti vanima vanamuusikaansambli Viljandi Linnakapelli helide saatel vanamuusikafestival avatuks . Foto Ain Protsin Kultuuriminister Jaak Allikul oli eile vanamuusikafestivali avades raskusi selle vanuse määramisega . “ Viljandi vanamuusikafestival on juba nii vana , et keegi ei mäleta enam , kui vana ta on , ” tunnustas kultuuriminister oma avakõnes festivali järjepidevust . Festivali kunstilise juhi Neeme Punderi andmetel korraldatakse vanamuusikafestivali Viljandis juba viieteistkümnendat aastat . “ On suurepärane , et meile on saanud tulla esinema sellised maailmakuulsad muusikud nagu maailma parimaid vanamuusikuid , viiuldaja John Holloway , tshellist David Watkin Cambridge'i St Catherine'i kolledzhist , klavessiinimängija Lars Ulrik Mortensen Taanist , lautomängijad Paul Beier Milanost ning Paolo Pandolfo Baseli vanamuusikaakadeemiast , ” avaldas oma heameelt peakorraldaja Tiit Jõgi . “ Ka kõik eesti nimekamad vanamuusikaga tegelevad kollektiivid on esindatud . Viljandi festival on oluline kõigile nendele inimestele , kes siia kokku tulevad , ” märkis Jõgi . Minister Allik arvas , et on meeldiv toetada sellist üritust , kus esinevad niivõrd kõrgetasemelised interpreedid . Festivali pearahastajad on kultuuriministeerium , Viljandi linnavalitsus , Kultuurkapital ja Viljandimaa omavalitsuste liit . Esimesed kontserdid olid juba kolmapäeva õhtul , kui kolmel kontserdil astusid üles Paolo Pandolfo , Soome koor Lumen Valo ning sel sügisel oma <arv>. sünnipäeva tähistav Hortus Musicus . Festivali peaesineja Trio Veracini esines eile õhtul Viljandis vastavatud suurepärases esinemispaigas Köömneaidas . “ Selle aasta festivali pearõhk on itaalia muusikal . Sellega on seotud pea kõigi esinejate programmid . Viljandi kesklinnas muuseumi õuel on avatud itaalia hoov . Festivali lõpuüritus Köömneaidas on pühendatud teemale “ Veracini , Vivaldi , vein ja Viljandi , ” rääkis Neeme Punder . Täna on soovijatel võimalik osaleda ka suurepäraste meistrite korraldavatel meistrikursustel , tihe kontserdiprogramm jätkub kuni laupäeva õhtuni . VEIKO VISNAPUU Olümpiavõitjast Tiit Sokust ( <arv> ) sai eile pärastlõunal Euroopa paremikku kuuluva Kreeka tippklubi Saloniki Arise mängujuht . Esialgu kreeklaste väljapakutud kaheaastane kontraht muutus eile hommikupoolikul peetud viimaste läbirääkimiste käigus nn üks pluss üks lepinguks . “ Lahtiseletatult tähendab see seda , et Sokk mängib Arises esmalt kuni algava hooaja lõpuni , misjärel Aris võib teha talle ettepaneku jääda meeskonda ka teiseks aastaks , ” selgitas “ Postimehele ” Saloniki Arise jurist . Kreeka korvpalliajakirjanike andmeil pakkus Aris Sokule algselt <arv> miljonit drahmi ehk rohkem kui viis miljonit krooni algava hooaja eest . “ See summa kahanes läbirääkimiste käigus ligi poole võrra , ” kinnitas rahvusvahelise korvpallikuukirja “ FIBA Basketball Monthly ” Ateena-toimetaja Yannis Melissis eile . Usaldusväärsetele allikatele viidanud ajakirjanik ütles Soku palgaks eeloleval hooajal veidi üle <arv>,<arv> miljoni krooni . Saloniki Aris võitis tänavu kevadel Radivoj Koraci karikavõistlused - ühe kolmest prestiizhikast eurosarjast . Tiit Sokk on Kreekas mänginud ka aastatel <arv>-<arv> , kui ta kuulus Ateena Panathinaikose ridadesse . Loe ka “ Sokk sai lubatust poole vähem ” ALO LÕHMUS TOOMAS MATTSON Jaan Tõnisson oli aastail <arv>-<arv> Eesti peaminister , <arv>-<arv> ja <arv>-<arv> riigikogu esimees , <arv>-<arv> ja <arv> riigivanem ning <arv>-<arv> välisminister . Vaheaegadega aastast <arv>-<arv> oli “ Postimehe ” peatoimetaja ning ühtlasi ka väljaandja . Ta oli ka mitme partei esimees . NKVD arreteeris Tõnissoni <arv>. aasta detsembris ning tema edasise saatuse kohta pole andmeid . Sõjaeelse Eesti Vabariigi ühel silmapaistvaimal riigitegelasel ning kunagisel riigivanemal Jaan Tõnissonil oli aastail <arv>-<arv> kontakte NKVDga seotud isikutega , selgub Eesti Riigiarhiivi valdusse jõudnud NKVD toimikutest . Riigiarhiivi osakonnajuhataja Indrek Jürjo kinnitab , et kontaktidest ei saa veel järeldada , et Tõnisson oli venelaste agent . Kuidas kommenteerite siseminister Robert Lepiksoni vihjet Jaan Tõnissoni kontaktide kohta NKVDga ? Kas sel on mingit alust ? Mingisugune alus sellel on , aga seda küll ei saa väita , et Tõnisson oleks olnud NKVD agent . Eesti Riigiarhiiv sai juuni alguses riigikantseleist ajaloolisi dokumente Nõukogude luure tegevusest sõjaeelses Eesti Vabariigis . Neid on kokku <arv> toimikut . Sügiseks saavad dokumendid sellisesse korda , et neid on võimalik ka uurijatele kasutada anda . Ühes toimikus on tõesti Tõnissonist juttu . Mis toimik see on , kas mingi Tõnissoni isiklik toimik ? See on NKVD Tallinna residentuuri kirjavahetus Venemaaga . Seal on juttu kohtumistest ühe Tjoskaga , kes , nagu tuleb välja , on Jaan Tõnisson . Tõnisson läheb läbi umbes toimiku keskelt . Sealt selgub , et Jaan Tõnissonil oli kontakte Nõukogude luurega . Tal olid selleks ilmselt mingid omad eesmärgid . See on iseenesest huvitav dokument ja ajaloolased peaksid seda põhjalikult analüüsima . Oletada võib , et Tõnissoni kohta võis olla ka mingi eraldi toimik , üldtoimik . See võib ju kusagil Venemaa arhiivides olla . On ikka kindel , et Tjoska all mõeldakse Jaan Tõnissoni ? Jah . Nime ei ole mainitud , kuid seal kirjeldatakse tema vanust , teda kui poliitikut ja omanikku . Räägitakse tema poja Ilmar Tõnissoni surmast , mis teda oli väga vapustanud . See on <arv>% Jaan Tõnisson . Kas on mainitud ka tema teist poega Heldur Tõnissoni ? Jah , möödaminnes . On öeldud , et Jaan Tõnissoni vapustas poeg Ilmari surm , sest ta nägi temas oma poliitilist mantlipärijat . Aga et teine poeg Heldur ei ole poliitikaga tegelenud , on kommersant ja et temast ta oma mantlipärijat ei lootnud . Mis aastast alates Jaan Tõnissoni kontaktid NKVDga algasid ? Täpselt ei saa seda öelda . Dokumentides on ainult ühe kohtumise kirjeldus , tegelikult on neid rohkem , kuid need ei asu Eestis . Võib arvata , et kontaktid algasid alates <arv>. aasta sügisest , mil Eesti ja Nõukogude Liit sõlmisid baaside lepingu . Kas on teil aimu nende kontaktide iseloomust . Mida Jaan Tõnisson venelastelt ootas , mida neile pakkus ? Ega see neist pabereist täpselt välja ei tule . Ta andis mingit informatsiooni , oli kriitiliselt meelestatud Pätsi-Laidoneri rezhiimi suhtes . Oli veel plaanis , et Soome Talvesõja ajal sõidaks Tõnisson Rootsi , kuid see sõit vist ei saanud teoks . Mis eesmärgil pidanuks Tõnisson Rootsi sõitma ? Seda ei ole täpselt kirjas . Võib oletada , et võibolla oli see seotud rahuläbirääkimistega Nõukogude Liidu ja Soome vahel . Võibolla tema pidi midagi vahendama . Jääb mulje , et see on seotud kogu toonase kriitilise olukorraga . Rootsi retke kulude katmiseks pakuti Tõnissonile ka raha , kuid ta keeldus sellest , soovides hoida distantsi . Ka see näitab , et ta ei olnud agent - üldjuhul kaasneb agendistaatusega ka rahaline hüvitus . Üldiselt jääb kõik see võrdlemisi hämaraks , selle põhjal ei saa midagi definitiivset väita . Kuid need kontaktid olid regulaarsed ? Jah , tal oli neid korduvalt . See ei olnud ainus . Paberites on viidatud juba varasematele kohtumistele . Ka enne <arv>. aastat ? Ei . Dokument kirjeldab vestlust , mis toimus Tõnissoniga <arv>. aasta veebruaris . Seal on mainitud ka <arv>. aasta sügisest kohtumist . Aga varasematele kohtumistele mingeid viiteid ei ole ning ma ise arvan , et varasemad kontaktid ei ole ka eriti tõenäolised . Niisiis ei saa nende säilinud dokumentide põhjal väita , nagu oleks Jaan Tõnisson teadnud sellest , et tema kontaktipartneriks on Nõukogude Liidu luureteenistuse esindaja ? Jah , seda ei tea täpselt tõesti . See ei tule üldse välja , kes selle raporti saatis . Ta esineb pseudonüümi all , ta viibis siin Eestis mõned nädalad . See ei tule välja , kas ta oli diplomaadina või näiteks ajakirjanikuna . Ta paistis päris hea tuttav olevat , vestlus ei olnud kuigi formaalne ja kestis päris kaua aega . Nii et pole teada , millise katuse all see isik esines ? Seda ei ole teada , vähemalt selle toimiku põhjal üksi ei ole võimalik seda kindlaks teha . Isiku nime ei ole mainitud . Mis võis olla Tõnissoni motivatsioon ? Oskate teha oletusi ? Üks oletus võiks olla Tõnissoni soov teha mingit poliitikat toonases uues olukorras - pärast baaside lepingut . Võibolla soovis ta pinda sondeerida Nõukogude Liidu edasiste plaanide suhtes . Võibolla pidas ta silmas ka enda karjääri poliitikuna . Võibolla ajendas teda selliseid kontakte sõlmima opositsiooniline hoiak Pätsi suhtes . Nendes dokumentides ei ole Tõnissoni kirjutatud teksti , me ei tea täpselt , mida ta mõtles . Aga mislaadilist informatsiooni Tõnisson venelastele ikkagi andis ? Ta mainis midagi Laidoneri kohta , iseloomustas Eesti poliitilist situatsiooni . Ega ta minu teada mingeid saladusi välja ei rääkinud , ega ta vist ei teadnudki neid . Ta oli ise sel ajal ju poliitikast juba kõrvale tõrjutud . Arvan , et see on küllaltki oluline ja põnev tekst . Sügisepoole saab materjalid korda ning siis saab nad ehk tervikuna publitseerida , see võimaldaks ajaloolastel neid analüüsida . Eks siin või olla eriarvamusi , sest need dokumendid jätavad rohkem küsimusi lahtiseks , kui neile vastuseid annavad . Kas Tõnisson tegi venelastele mingeid ettepanekuid Eesti tuleviku suhtes ? Sellest dokumentides juttu ei ole . Kõik see jääb spekulatsioonide tasemele . Kas lisaks Tõnissonile on neis dokumentides mainitud veel Eesti toonaseid riigitegelasi või tuntud isikuid , kellega oli venelastel kontakte ? Ma ei ole neid pabereid ka ise jõudnud nii palju vaadata . Olen neid pisut uurinud ning sirvinud . Varsti hakatakse neid fondeerima ja korrastama . Seal on mitmesuguseid nimesid mainitud , näiteks igasugu Laossonid ja sellised , Neeme Ruus ... Tuntud Eesti riigitegelasi seal agentidena ei ole . Mainisite , et ehkki Tõnissonil oli kontakte NKVD esindajatega , ei saa teda pidada agendiks . Nendes dokumentides ei ole kusagil mainitud , et teda oleks värvatud . Nii et see küsimus jääb õhku rippuma . Mis Robert Lepikson oma vihjetega tegi , on pisut insinueeriv . Üldse on väga imelik , kuidas see materjal Lepiksonini jõudis , miks need toimikud nii kaua kusagil ringi tiirlesid ning alles nüüd arhiivi jõudsid . Tegelikult oleks nad pidanud ju palju varem siia jõudma . Meile anti nad üle riigikantseleist , sisuliselt Toompealt . Mul jääb mulje , et Toompeal on nii üks kui teine saanud neid vaadata , võibolla ringlevad isegi mingid koopiad . Vähemalt meie arhiivist ei ole Lepikson küll neid saanud , need on tema käsutuses olnud juba varem . Ning Lepikson kasutab neid , nagu te ise väga hästi teate , mitte mingisuguse ajaloolise uurimise eesmärgil , vaid oma isiklike arvete õiendamiseks . Mis ei ole minu arust just eriti kohane ajalooliste dokumentide kasutamise viis . Mis asjaoludel , kelle saatekirja ja allkirjaga need toimikud lõpuks nende õigesse asupaika , riigiarhiivi , jõudsid ? Need andis meile üle riigikantselei koordinatsioonidirektor Eerik-Niiles Kross . ( Kross koordineerib Eesti salateenistuste tööd - toim. ) Kas seejuures ka kuidagi põhjendati , kust need toimikud äkitsi ilmusid , kust nad on pärit ja millal nad on kusagilt saadud . Sellest täpsemalt juttu ei olnud . Toimikud olid riigikantselei käsutuses , kui kaua nad seal olid , ma ei tea . Kaks aastat tagasi saime ühe osa analoogsetest dokumentidest . Nendest <arv> toimikust ei räägitud meile varem midagi . Me ei teadnud üldse , et sellised dokumendid olemas on , kuni Kross helistas meile juuni alguses ja ütles . Ta rääkis , et nende koht oleks arhiivis , ja pärast seda käis üleandmine juba kiiresti . See oli <arv>. juunil . Teil ei ole seega mingit aimu sellest , kuidas need materjalid Eesti riigivõimu kätte sattusid . Ei ole . Niipalju tuleb välja , et nad saadeti Venemaalt siia Eesti NSV KGBsse <arv>ndatel aastatel ja ilmselt olid kogu aja siin ning ei ole tagasi läinud . Kuidas nad Pagari tänavalt kuhugi said ... ei tea . Eestile ametlikult üle antud KGB materjalide nimistus neid toimikuid igatahes ei olnud . Teil ei ole ka informatsiooni selle kohta , kes millal ja mis asjaoludel võis neile toimikutele ligi pääseda enne seda , kui nad arhiivile üle anti ? Ei ole , kuid ma sain aru , et nendega on mitmed isikud tutvunud . Sealhulgas ka kui mitte Lepikson isiklikult , siis keegi tema lähikonnast . See võis olla isegi varem , kui Lepikson sai siseministriks . Ilmselt oli see Jaan Tõnissoni asi juba varem teada ja neid huvitas Heldur Tõnissoni aspekt . Niisiis mitte ajalooline huvi , vaid huvi kellelegi sisse sõita . Te oletate , et isikuid , kes tutvusid nende materjalidega enne seda , kui nad olid teile üle antud , huvitas Heldur Tõnissoni aspekt . Ma arvan , et sellega on tutvunud ka teistsugused inimesed , kes on neutraalsed . Ma ei tea ... või professionaalsed huvid ... Või professionaalsed . Seda toimikut oli vaadatud varem ja nad ei olnud ainult kuskil kapis seisnud . Kas on ka kusagil mingil lehel fikseeritud , kes ja millal on neid vaadanud ? Nendes toimikutes seda küll ei ole . Seal on vaid KGB märkmed . Hilisem liikumine ei ole kusagil fikseeritud . Mida sisaldavad ülejäänud <arv> toimikut ? Ülejäänud materjal on põhiliselt varasemast perioodist , üks toimik on veel aastatest <arv>-<arv> sõjaväeluure kohta . Muidu on need materjalid alates aastast <arv> ja kajastavad seda , millega Nõukogude luure siin tegeles , mis teda huvitas . URMAS PAET Rahvusvahelistele sõjaväeõppustele “ Baltic Challenge '<arv> ” oli eilseks Paldiskisse saabunud <arv> sõjaväelast . Õppustel osaleb kokku <arv> sõjaväelast kaheksast riigist . Ligi pooled osalejatest on USA sõjaväelased . Seni suurim Eestis läbiviidud sõjaväeõppus algab ametlikult <arv>. juulil ja kestab <arv>. juulini . Õppuste kaasülem ja kaitsejõudude peastaabi operatiivosakonna ülem kolonel Oskar Mark ütles eile “ Postimehele ” , et <arv>.-<arv>. juulini on õppuste ettevalmistamise viimane etapp . <arv>.-<arv>. juulini kogunesid õppuste Eesti-poolsed osavõtjad ning <arv>. juulist hakkasid Paldiskisse saabuma teiste riikide sõjavägede esindajad . Margi sõnul oli eriti tähtis eilne päev , mil saabus enamik Ameerika väekontingendist . Tallinnas maandus eile kaks USA sõjaväetranspordilennukit , mis tõid Eestisse varustust ja USA sõjaväelasi . Eile saabus Paldiski reidile ka kaks USA sõjaväe <arv> meetri pikkust transpordilaeva Obregon ja Kocak , mis tõid kohale suurema osa õppuste varustusest . Eilseks oli Paldiskisse saabunud ligi <arv> sõjaväelast , kokku osaleb õppustel <arv> inimest USAst , Rootsist , Taanist , Norrast , Soomest , Leedust , Lätist ja Eestist . Täna jõuavad Paldiskisse Läti , Leedu , Norra ja Rootsi sõjaväelased ning homme viimased USA väeüksused . <arv> Eesti kaitseväelast Eesti kaitseväest osaleb õppustel <arv> inimest ning Balti rahuvalvepataljoni ( Baltpat ) Eesti osa . USAst on osalejaid pisut alla <arv>. Kolonel Oskar Mark rääkis , et õppustel osalevad nii maa- , mere- kui õhuväed . “ Eesti , Läti ja Leedu on esindatud kõigi kolme väeliigiga , kuigi meie võimalused on kindlasti tükk maad väiksemad kui Ameerika Ühendriikidel . Meie osaleme ühe lennuki ja kahe helikopteriga . Eestist osaleb ka üks laev ning piirivalve jõude . Põhiline osa õhu- ja mereoperatsioonides on Ameerika Ühendriikidel , ” selgitas Mark . Rääkides saabuvate sõjaväelaste majutamisest , ütles kolonel Märt Tiru , et rajatud on kaks suurt välilaagrit . Ühes on Baltpat <arv> mehega ning teises ligi <arv> USA merejalaväelast . Ämaris on umbes <arv> lennuväelast , ülejäänud on endises Vene allveelaevnike õppekeskuses , rahuvalve uues kasarmus ning endises sõjaväehospidalis , mille ameeriklased ehitasid ümber kasarmuks . Tiru nentis , et õppuste ettevalmistamisel pole Pakri poolsaare elanikega arusaamatusi olnud . “ Peaprobleem on hoopis see , et kõikide meie ohvitseride ettevalmistus pole veel see , mis peaks olema . Probleem on ka selles , et meil on vähe ohvitsere . Näiteks USA ohvitserid , kes tegelesid “ Baltic Challenge'iga ” olid alates eelmise aasta novembrist oma põhitööst vabastatud . Meie seda ei saanud lubada . Probleemiks on ka inglise keele oskus , ” rääkis Tiru . Märt Tiru rõhutas , et õppuste ajal ei ole Pakri poolsaar suletud . EPP ALATALU Jaan Tootsi kaitsja vandeadvokaat Simon Levin ütles eile , et siseministeeriumi kantsleri ametist vabastamise järel ka politseiameti peainspektori ametist vabastatud Jaan Toots kaebas ministeeriumi kohtusse kindla sooviga peainspektorina tööle tagasi saada . Siseministeeriumi endise kantsleri Tootsi ja siseministeeriumi vaheline kohtuprotsess lükkus septembrisse , sest Tootsi kaitsjad soovivad lisadokumente . Toots esitas Tallinna halduskohtule mai lõpus kaebuse siseminister Robert Lepiksoni <arv>. mai käskkirja peale , millega Lepikson tühistas oma varasema käskkirja Tootsi määramise kohta politseiameti peainspektoriks kaks päeva varem . Esialgses kaebuses nõuab Toots peainspektoriks määramise käskkirja tühistamise ebaseaduslikuks tunnistamist ning hüvituseks poole aasta palga väljamaksmist . Tootsi esindajad , vandeadvokaadid Simon Levin ja Andres Aavik , esitasid eile kohtule taotluse lükata kohtuistung edasi , sest kaebuse täpsustamiseks on vaja tõendit , milliseks oli kavandatud peainspektori töötasu koos lisatasudega ja kui pikk on Tootsi avaliku teenistuse staazh . Ühtlasi soovivad Tootsi esindajad saada Lepiksoni käskkirja koopiat politseiameti peainspektori ametikoha koondamise kohta ning siseministeeriumi seletust kaebuses märgitud asjaolude kohta . Kohus rahuldas kaebaja esindaja taotluse . Levin ütles , et pärast nende dokumentidega tutvumist täiendavad nad esitatud kaebuse järelduste osa , et kas taotleda kaebaja peainspektorina tööle ennistamist või maksta talle kui vähemalt kümneaastase avaliku teenistuse staazhiga isikule aastapalk ametikoha kaotamise kompensatsioonina . Senist siseminister Robert Lepiksoni kohtule saadetud seletust Tootsi kaebuse kohta nimetas Levin “ lugupidamatuse tipuks ” , ka kohtunik Elle Kask leidis , et siseminister ei ole seletuses andnud nõuetekohast seletust kaebuse asjaolude kohta . Kohus arutab Tootsi kaebust siseministeeriumi vastu <arv>. septembri pärastlõunal . Sama päeva hommikul arutab sama kohtunik , Elle Kask , Jaan Tootsi kaebust Eesti valitsuse vastu . VILLU PÄäRT Täna avatakse Tartus Rahumäe kalmistul krematoorium-leinamaja , esimeseks tuhastuseks on krematoorium valmis järgmisel nädalal . Krematooriumi annab Tartu linn <arv> aastaks rendile aktsiaseltsile Tallinna Krematoorium . Leinamaja ehitus algas mullu septembris , hoone ehitas Tartu Ehitus . Krematoorium-leinamaja läks koos projekteerimis- , heakorratööde ja kommunikatsioonidega linnale maksma <arv>,<arv> miljonit krooni . Tallinna krematooriumi juhatuse esimees Rein Piilpärk ütles , et segaduste tõttu Amsterdami sadamas jõudis ahi hilja kohale , seadistamine kestis veel eile õhtulgi . Tartus on kasutusel samasugune ahi nagu Tallinnaski . Ahju pikkus on <arv>,<arv> -<arv>,<arv> meetrit , see on mõeldud korraga ühe surnukeha tuhastamiseks . Ahju köetakse maagaasiga , temperatuur ahjus on <arv> kraadi ringis . “ Tartu teeks Eesti pooleks , Põhja-Eestit teenindaks Tallinn . Aga võibolla toodaks isegi kaugemalt surnuid siia , Tartus on tuhastamine odavam , ” ütles Rein Piilpärk . Tallinnas maksab tuhastamine <arv> krooni . Tartus hakkab maksma <arv> krooni . ” Tuhastamise eel kirjutavad lahkunu omaksed krematooriumiga alla tuhastamislepingu , milles kinnitatakse , et kadunul pole südamestimulaatorit ega silikoonrindu . Neid ei või ahju panna , plahvatavad . Kuldhammastega on nii , nagu omaksed tahavad , need hävivad ahjus , aga need võib ka enne ära võtta , ” ütles Piilpärk . Tuhastamisele läheb surnu pappkirstus . Leinamajas on tammepuust kirst ärasaatmiseks . Keskmiselt võtab tuhastamisprotseduur aega <arv>-<arv> minutit . Omaksed saavad tuhaurni kätte umbes nädala pärast . Tartu linnavalitsuse linnamajandusosakonna haljastusteenistuse peaspetsialist Andres Pool arvas , et krematoorium hakkab tööle järgmisel nädalal , kui midagi vahele ei tule , siis teisipäeval . Tema sõnul võetakse krematoorium-leinamaja täna vastu , alles pärast seda saab linn maja rentnikule üle anda . Eelmisel nädalal tuhastati Tallinnas <arv> kadunut , tavakoormus on umbes <arv> tuhastamist nädalas . “ Mingi suitsev liinibuss saastab ka <arv> korda enam kui see ahi , siin tõuseb korstnast ainult kuuma õhku , ” rõhutas Rein Piilpärk tuhastamisprotseduuri keskkonnasäästlikkust . EPP ALATALU ÜRO säästliku arengu konverentsil “ Rio pluss viis ” osalenud keskkonnaminister Villu Reiljan sai kutse sõita Uruguaisse . Ministeeriumi kantsler Rein Ratas ütles selgituseks , et Uruguai kuulub piirkonda , kus on säästlikule arengule pööratud kõige enam tähelepanu . “ Postimehe ” küsimusele , mida saaks Eesti keskkonnaminister Uruguaisse sõites õppida , vastas Ratas , et selle piirkonna majandus- ja kaubandustegevuses sisaldub alati keskkonnaplokk . “ Vee ja eriti õhu kvaliteeti peetakse väga tähtsaks , seda on õppida , ” rääkis kantsler . Eesti keskkonnaministri sõit säästlikult arenevasse Uruguaisse ei ole praeguseks otsustatud . Varem on minister Reiljan tutvunud tema haldusalasse jäävate kalandusküsimustega sellistes kaugetes riikides nagu Uus-Meremaa ja Lõuna-Aafrika Vabariik . ENE PAJULA Haapsalu on sel suvel saanud rikkamaks veel ühe kultuuriasutuse poolest : ajaloolise jaamahoone restaureeritud imperaatoripaviljonis avati raudteemuuseum . <arv>. aasta sügisest võimul olnud Haapsalu linnavalitsus on otsinud ja leidnud raha jaamahoone remontimiseks nii oma eelarvest kui ka väljastpoolt ja juba uskumatuks muutunu on saanud teoks - jaamahoone särab järjest rohkem oma endises ilus . Mida pessimistlikumaks on raudteeliikluse suhtes muutunud Eesti raudteevalitsus , seda uhkemaks on läinud Haapsalu jaamahoone . Ja kuigi läänlased pole reisirongiliikluse lakkamisega veel kaugeltki leppinud , tuleb restaureeritud jaamahoonele leida uut rakendust . Keila-Haapsalu raudteeharu ehitati valmis <arv>. aastal ja avati liikluseks <arv>. novembril <arv>. aastal . Raudteeühenduse loomist Peterburi ja väikelinna Haapsalu vahel toetas ka Vene imperaator isiklikult . Vastupidiselt Venemaal valitsenud tavale ehitada jaamahooned tüüpprojektide järgi telliti keiserliku perekonna huvitatuse tõttu Haapsalu jaamahoonele ainuprojekt . Rõhutati Haapsalu kui kuurortlinna tähtsust ning vajadust võtta vastu kroonitud päid . Hoone koosneb neljast osast : reisijatehoonest , nn imperaatoripaviljonist , neid ühendavast katusealusest ja ülipikast , <arv> m pikkusest kaetud perroonist . Haapsalu vaksal on linna üks omapärasemaid hooneid ja see , et tal aastakümneid lihtsalt laguneda lasti , häiris nii arhitektuuriloolasi kui ka kohalikke elanikke väga . Raudteemuuseumi ei tahtnud keegi Kui Eesti Raudtee <arv>. aastal oma <arv>. aastapäeva tähistas , avati Balti jaamas ka asutusesisene ühiskondlikel alustel raudteemuuseum . Selle viimane juhataja Mihkel Reinup meenutab , et muuseumi ümber koondus mitmeid raudteehulle , tänu kellele täienes ekspositsioon ja tehti uurimistööd . Kitsarööpmelise raudtee uurijate hulka kuulusid praegune Lavassaare kitsarööpmelise raudtee muuseumi juhataja Mehis Helme ning Jüri Loog , laiarööpmelise raudtee ajaloo jäädvustamisega tegeles Mihkel Reinupi kõrval ka Ilmar Adamson ja mitmed teised põlised raudteelased . Mihkel Reinup on kolmandat põlve raudteelane , tema vanaisa ja onu olid teemeistrid ja ema raudtee kaubaametnik . Ta ise töötas sidetehnikuna , kuni talle muuseumi juhatamise ettepanek tehti . “ Võibolla sellepärast , et ma kõike oskasin . Muuseumi ainsa palgalise ametnikuna pidin kõike tegema - eksponaate remontima ja puhastama , pildistama , ekspositsiooni kujundama , ekskursioone juhtima , ” meenutab ta . Ta lisab , et pole ime , et taastatud Eesti Vabariigi aegne raudteevalitsus enam muuseumist ei hoolinud . “ Turumajandus , ” arvab Mihkel Reinup . “ Kõik see , mis süle ja seljaga raha sisse ei too , tundub kasutu . ” Mihkel Reinup pakkus muuseumi varasid ajaloomuuseumile , kuid sinna oleks võetud ainult hinnalisemad eksponaadid . Raudteemuuseumi mehed aga ei pidanud sellist varade laialipillamist õigeks . Ettepanek muuseum üle võtta tehti ka Tallinna raudteekoolile - sinna vanasse majja oleks see Mihkel Reinupi sõnul hästi sobinud , ent kooli juhtkond soostus varasid võtma ainult koos poole miljoniga , mida aga ei leitud . Õnnelik juhus viis Mihkel Reinupi kokku Haapsalu linnajuhtidega . “ Haapsalus on nii toredad inimesed , ” on raudteeveteran rahul . “ Muuseumi kestmisele on korralik alus pandud . ” Põnevad eksponaadid Haapsalu raudteemuuseum on linna munitsipaalomanduses ja kuulub kultuurikeskuse juurde . Konkursi korras valiti juhatajaks füüsikaõpetaja haridusega Vambola Parksepp , kellel on nii teadusliku töö kogemus kui ka tehniline ettevalmistus , mida raudteemuuseum vajab . Ekspositsiooni koostas ja pani üles Läänemaa muuseumi teadur Ülla Paras , kelle jaoks see oli raske ja huvitav töö , sest tal puudus varasemast raudteega igasugune kokkupuude . Hinnalisemate eksponaatidena nimetas ta kolme tsaariaegset kella , mis olid kingitud tublidele raudteelastele ja <arv>. sajandist pärit raamatut , mis annab ülevaate tollasest Balti raudteest . Praegu mahub muuseum ära nelja ruumi , andes raudtee ajaloost ja arengust siiski põneva pildi . Kohale on jõudnud ka <arv>. aastal Zhdanovi tehases ehitatud auruvedur , mis enne eksponeerimist tugevat iluravi vajab . Tulemas on mitmesuguseid vaguneid . Ülla Paras usub , et kui vaatajate jaoks tehakse korda ka depoo ja veetorn , siis suudetakse pakkuda vägagi atraktiivset vaatepilti . Raudtee annab võimaluse mitmesuguseid meeleolukaid asju teha , kasvõi eri aegadest pärit dresiinide võidusõite , arvavad muuseumi rajajad . Esialgu on Haapsalu linnavalitsus kulutanud raudteemuuseumi rajamisele <arv> <arv> krooni . Linnapea Urmas Sukles arvab , et tegu on aruka investeeringuga . “ Eesti on olnud kõrge raudteekultuuriga maa , raudtee ajaloo säilitamine on meie meelest kultuurilooliselt tähtis . Teiseks võib olla inimesi , kes tulevad Haapsallu ainult raudteemuuseumi pärast ja kolmandaks oleme leidnud jaamahoone ühele osale hea rakenduse . Pealegi näitavad meie arvestused , et muuseum peaks edaspidi ots-otsaga kokku tulema . ” MALLE TOOMISTE Viljandi baptistikogudus ehitab korraga endale uut kirikut ja taastab tagastatud palvemaja . Täna Viljandis algava üle-eestilise baptistide suvekonverentsi kolmandal päeval pannakse kirikule sümboolne nurgakivi . Viljandi baptistikogudus jõudis alustada bussijaama taga Uue tänava ääres <arv> kohaga kiriku ehitust , enne kui tagastati neile Uku tänava palvemaja . <arv>. aastal lammutati Viljandis Tallinna ja Uue tänava nurgal väidetavalt linna planeeringule ette jäänud baptistikirik ( nüüd asub seal taksopeatus ) . Kogudus ehitas kohe endale uue palvemaja Uku tänav <arv>. Niipea kui maja valmis sai , võeti see kohtuotsusega käest . Majas töötas tänavu kevadeni lastenõuandla . Alles möödunud aasta sügisel tühistas riigikohus Viljandi rajooni rahvakohtu <arv>. juuni <arv> otsuse , millega võeti baptistikoguduselt õigus oma majale . Tänavu <arv>. aprillil andis Viljandi haigla Uku tänava maja kogudusele tagasi . Lastenõuandla kolis tervisekeskusesse . Viljandi maakohus lõpetas juunikuus baptistikoguduse maja tagastamise kohtuasja , sest <arv>. mail võttis maavalitsus õigusjärglasena tagasi omaaegse Viljandi Rajooni RSN Täitevkomitee hagi baptistikoguduse Uku tänava krundi hoonestuslepingu tühistamise kohta . Aastakümneid adventistidega ühe katuse all teenistusi pidanud baptistid taastavad nüüd lastepolikliinikuna tuntud , kuid omal ajal palvemajaks ehitatud maja taas koguduse tarbeks . Viljandi baptistikoguduse pastor Aamo Remmel ütles , et maja ümberehituseks kulub umbes sada tuhat krooni ja see loodetakse saada annetustest . Täna algava , <arv> kogudust ühendava Eesti Evangeeliumi Kristlaste ja Baptistide Koguduste Liidu suvekonverentsi teema on “ Mina ja mu pere , meie teenime Issandat ” . Viljandi pastori Aamo Remmeli sõnul tahetakse sellega väärtustada perekonna tähtsust ja eriti kristlike põhimõtete osa . Viljandi suvekonverentsi avajumalateenistusel reede õhtul Ugala suures saalis kõneleb Toronto Eesti baptistikoguduse pastor Jüri Puusaag . Kolmel päeval toimuvad kontserdid , kirjandusõhtud ja teenistused lauluväljakul ja lossimägedes , maavalitsuse ja raekoja saalis ning Koidu seltsimajas . Pühapäeval kell kümme hommikul pannakse sümboolne nurgakivi baptistikoguduse uuele kirikule Maramaa puiestee <arv>a . Kolumbia kividest ja torniga kiriku projekteeris Viljandist pärit arhitekt Priit Kaljapulk . <arv> miljonit maksva kiriku ehitust jätkavad praegu koguduse enda töömehed . Sügiseks loodab kogudus kiriku katuse alla saada . AIVAR AOTÄHT Lääne-Viru maakonnas Kadrina vallas elav naine mattis oma sõnul maha vastsündinu , kuna see oli surnult ilmale tulnud . Kohalik vallavalitsus palus politseil juhtunusse selgust tuua . Politsei sai laiba kätte prügihunnikust . Kadrina valla teade laekus Lääne-Viru politseile kolmapäeval . Vallavalitsus omakorda oli saanud infot läbi kohaliku sotsiaalameti , kuhu oli helistanud naise tööandja , kes oli juhtunust teada saanud naise enda käest . Nagu ütles eile Lääne-Viru uurimisbüroo uurija Peep Lindlo , pole juhtunu kohta veel täit selgust . Vaiatu külas elav <arv>-aastane naine rääkis politseile , et ta oli sünnitanud oma kodus <arv>. juuli öösel poisslapse , kes sündinud surnult . Naine väitis , et järgmisel öösel oli ta lapse maha matnud , kuid <arv>. juuli öösel surnukeha matmispaigast tagasi toonud . “ Politseile ta matmiskohta ei näidanud , keeldus sellest , ” sõnas Peep Lindlo . “ Meile andis ta lapse laiba prügihunnikust , laps oli koti sisse pandud . Ta ei tahtnud meid ka prügihunnikule väga ligi lasta . ” Lindlo märkis , et politsei viis lapse surnukeha lahkamisele , ekspertiis peab selgitama , kas laps sündis tõepoolest surnult või mis oli lapse surma tegelik põhjus . Ekspertiisitulemused Tallinnast peaksid laekuma uurija sõnul nädala jooksul . “ Siis selgub , kas tuleb kriminaalasi või mitte , ” märkis uurija , lisades , et tõenäoliselt peab tegema ekspertiisi ka naisele tema vaimse tervise uurimiseks . Uurija Peep Lindlo nentis , et seni pole naine eriti palju juhtunust rääkinud . “ Vahepeal oli ta kadunud , varjas ennast ühe öö , ” lausus Lindlo . Uurija andmeil elab naine koos oma abikaasaga , tal on varemast ajast neli last , kellest üks on täiskasvanud . Kadrina valla sotsiaalameti juhataja ning valla arst Ilmar Merisalu ütles naist ja tema perekonda iseloomustades , et see on tavaline asotsiaalne pere . “ Midagi püüavad nad jõudumööda teha , mees hakkas toas remonti tegema , ” sõnas Merisalu . “ Aga tarvitavad alkoholi ja ... Muud ei oska me öelda . ” MARKO MIHKELSON , Madrid NATO Madridi tippkohtumine on nüüdseks ajalugu . Summit , mida meedia juba ammu ette suursündmuseks tituleeris ning kohati isegi ülemütologiseerima kippus , vääris tõepoolest suurt tähelepanu . Ja seda ka meie , eestlaste vaatevinklist . Diplomaadid on üksmeelselt kindlad , et teist seesugust rasket ja närvesöövat tippkohtumist on raske meelde tuletada . Pingelised vaidlused kestsid mitte üksnes tippkohtumise eelõhtul erimeelsusi siluvate ametnike hulgas , vaid teravad sõnasõjad jätkusid kuni viimase minutini ka riigipeade kohtumisel . Kui NATO liikmesmaade liidrid kogunesid <arv>. juulil oma esimesele töökohtumisele , seisis deklaratsioonis kuus põhimõttelist lünka . Esimene ja tähtsaim puudutas mõistagi seda , keda ikkagi kutsutakse NATOga ühinema . USA , kes toetas allaandmatult kolme uue riigi kutsumist , langes Euroopa seitsme liitlase terava kriitikatule alla . Seejuures oli ründajate esivõitlejaks Prantsusmaa president Jacques Chirac . Clinton teadis täpselt , et tema varasematest lubadustest taganemine oleks põhjustanud NATO laienemisakti ratifitseerimise läbikukkumise Senatis ja see võinuks kogu protsessi oluliselt pidurdada . USA veto läks läbi , kuid sellega polnud vaidlused ammendunud . Pärast riigipeade ja/või valitsusjuhtide esimest töökohtumist tulid teisipäeva lõuna ajal kokku liikmesmaade välisministrid , et kooskõlastada deklaratsiooni tekst . Kõige enam vaidlusi tekitas seejuures lõppdokumendi <arv>. paragrahv , mis käsitleb nn. avatud uste poliitikat . Välisministrid ei jõudnud kokkuleppele ning kõik jäi taas NATO riikide liidrite otsustada . Sõna-sõnalt ja koma-komalt arutati läbi alliansi tulevast laienemist puudutav alalõik . President Chiraci eestvõttel kirjutati dokumenti sisse tulevase laienemise peakandidaatidena Sloveenia ja Rumeenia , rõhutades samas kogu Euroopa kagupiirkonna strateegilist tähendust alliansile . Kuid sellega Clintoni ja Chiraci kompromiss ei piirdunud . Just siis tulid ootamatult uue nõudmisega välja Põhjamaad . Norra , Taani ja Island tegid omalt poolt ettepaneku ka Euroopa põhjatiiva esiletõstmiseks , asetades põhirõhu kolmele Balti riigile . Just tänu väikeriikide aktiivsusele ning USA toetusele kirjutatigi Madridi kommünikeesse sisse Balti regiooni riikide ( teiste sõnadega Eesti , Läti ja Leedu ) liitumisvõimalustele osutav lõik . NATO surus end nurka Tõepoolest , keegi ei uskunud , et NATO laseb Madridi lõppdokumendis läbi ühe või teise riigi nimetamise tulevase laienemise peakandidaatidena . Arvati , et piirdutakse selge ja kindla “ avatud uste poliitika ” rõhutamisega . Paraku olid aga vastuolud NATO liidrite vahel sedavõrd teravad , et kompromiss nõudis diplomaatilisest reeglistikust taganemist . Ühtede äramainimisega ja teiste väljajätmisega tegi NATO endale sõna otseses mõttes karuteene . Juba teisipäeva õhtul , NATO peasekretäri Javier Solana pressikonverentsil ilmnes Slovakkia ja Bulgaaria ajakirjanike nördimus . Solana tõrjus küll küsimused mittemainimise kohta väitega , et Kagu-Euroopa haarab endasse just need riigid , kuid see ei veennud . NATO surus end nurka , muutes taganemistee väga ahtaks . Madridi deklaratsiooni hakatakse Brüsselile kahtlemata meelde tuletama . See omakorda ennustab edaspidigi ägedaid vaidlusi . Et Balti riigid on võetud NATO edasise laienemise esijooksjate sekka , on fakt . Keegi ei saa seda eitada ning sellepärast on Balti diplomaatidel alati õigus Madridi lõppdokumendile vihjata . Seda , et meist siiski veel eriti ei peeta , tõestas Saksamaa liidukantsler Helmut Kohl oma kohtumisejärgsel pressikonverentsil . Ta ütles , et näeb <arv>. aastal peetava uue laienemisarutelu peapretendentidena eelkõige Sloveeniat ja Rumeeniat . Kohl koguni väitis , et need kaks riiki on olnud reformides edukamad kui näiteks Balti riigid , kelle jaoks kantsleril kiidusõnu ei jätkunud . Kuid kuidas ka ei paistaks Balti riikide väljavaated praegu , on ülimalt oluline siiski rõhutada meie liitumissoovide kõige kõrgetasemelisemat tunnustamist NATO poolt . Seejuures on väga tähtis märkida , et kui Sloveenia ja Rumeenia langesid esimese ringi kandidaatide hulgast välja , siis Balti riigid tõusid teise ringi kandidaatide hulka . Venemaa jäi täiesti kõrvale Madridi tippkohtumisel ei tõusnud kordagi teravalt üles Venemaa teada-tuntud vastuseis NATO laienemisele . Esiteks aitas seda ära hoida <arv>. mail Pariisis sõlmitud põhiakt NATO ja Venemaa vahel , mistõttu oli Madridi tippkohtumiseks alliansi üks raskeim diplomaatiline probleem lahendatud . Nähtavasti aitas pingeid madalal hoida ka Venemaa presidendi Boriss Jeltsin i puudumine Madridis , kes pidas targemaks puhkusele jääda . Hallivõitu asepeaminister Valeri Serov koos asevälisministri Nikolai Afanasjevski ga ei äratanud Madridis kuigi suurt tähelepanu erinevalt Ukraina presidendist Leonid Kutshma st , kes saabus alla kirjutama NATO-Ukraina erihartat . Küll ei jätnud Moskvas pressikonverentsi andnud Venemaa välisminister Jevgeni Primakov ütlemata , et NATO laienemisotsus on suurim viga pärast Teist maailmasõda . Täpselt sama meelt oli ka näiteks Venemaa välispoliitika üks ajusid Sergei Karaganov . Venemaa presidendiks pürgiv kindral Aleksandr Lebed väitis aga seda , et NATO laienemine ei kujuta ohtu tema kodumaale . Lebediga on päri nii endine välisminister Andrei Kozõrev kui tuntud amerikanist Georgi Arbatov . Küll oli aga Lebed skeptiline Eesti , Läti ja Leedu liitumisvõimaluste suhtes . “ Neil on ju odavam aidata Venemaal rekonstrueeruda kui valmistuda sõjaks , ” andis Lebed üheselt mõista , et Balti riikide NATOga liitumist ei suudaks Venemaa ära seedida . Kui uskuda “ Washington Timesi ” eilset kirjutist , siis märtsi lõpul ja aprilli algul leidnud Venemaal aset sõjaväeõppused , kus olevat harjutatud NATO võimaliku invasiooni tagasilöömist . Venemaa kaitseministeerium on selle teate tagasi lükanud . Ja lõpetuseks . Madridi kohtumise eel ja ajal rõhutati korduvalt , et nüüdsest alles algab NATO laienemisprotsess . Madridi deklaratsioon annab selleks tõesti lootust . Vähem kui kahe aasta pärast , NATO järgmise tippkohtumise aegu <arv>. aasta aprillis peaks olema selge , kui edukas ja efektiivne on olnud laienemise esimene ring ning mis saab edasi . NATO intriig jätkub . NATO laienemisprotsess <arv>. juuli <arv> NATO Madridi tippkohtumisel kutsuti Põhja-Atlandi Alliansiga ühinema Poola , Tshehhi ja Ungari . Juuli-detsember <arv> NATO ametnikud peavad iga liitu kutsutud riigiga eraldi kõnelusi , mis haaravad endasse küsimused alates alliansi sõjalisse juhtimisstruktuuri sulandumisest kuni ruumide eraldamiseni NATO peakorteris . Detsember <arv> NATO välisministrid kirjutavad Brüsselis alla uute liikmesmaade vastuvõtmise dokumendile . <arv> NATO <arv> liikmesmaa parlamendid peavad ratifitseerima uute riikide liitumislepped . Suurimat heitlust ennustatakse USA Senatis . <arv>. aprill <arv> Möödub <arv> aastat Põhja-Atlandi Lepingu sõlmimisest Washingtonis <arv> asutajamaa poolt . Selle sündmuse tähistamise aegu loodetakse lõpetada NATO külma sõja järgse laienemise esimene ring ja vaadata üle uue laienemise kandidaadid . MAREK LAANE Lisaks kogu maailma tähelepanu köitnud laienemisotsusele kirjutati NATO Madridi tippkohtumise ajal alla ka erihartale Ukrainaga . See annab Kiievile õiguse konsultatsioonideks NATOga , kui riik tunnetab teda väljastpoolt ähvardavat ohtu . Eriharta sarnaneb mingil määral mais Pariisis alla kirjutatud NATO-Vene põhiaktiga , kuigi mitmed analüütikud on hinnanud seda nõrgemaks . Samas on Ukraina võimud pidanud seda oma võiduks , sest sellega on NATO tunnistanud Ukraina erilist rolli Euroopas , eriti selle idaosas . Ukraina-poolset tähenduse omistamist näitab kasvõi asjaolu , et erihartat allkirjastama sõitis president Leonid Kutshma . Kutshma hinnangul tähendab eriharta Euroopas uue julgeolekuarhitektuuri loomist . Tema arvates läheb Madrid ajalukku linnana , kus kadusid Euroopa eraldusjooned . President rõhutas eriti kaht paralleelset ja jätkuvat protsessi Euroopas : NATO põhjalik muutumine ja Ukraina demokraatlik areng . Ukraina on seni Venemaa ja NATO vahel laveerides suutnud üsna osavalt mõlemaga häid suhteid hoida . NATOsse astumist ametlikult kaalutud pole ( erinevalt Euroopa Liidust , mille liikmelisus on seatud lähituleviku sihiks ) , kuid mitmete ametiisikute , eriti Ukraina Rahvusliku Julgeoleku Nõukogu sekretäri Volodimir Horbulin i suu läbi on viimasel aastal siiski mõista antud , et mingi aja möödudes seda ei välistata . Ka president Kutshma rõhutas Madridis tungivalt vajadust mitte lõpetada NATO laienemist . Euroopa julgeolekule tuleb ainult kasuks , kui valitseb teadmine , et paokil uksed ei sulgu kohe esimese laienemislaine järel . Mäletatavasti sai Ukrainast N Liidu lagunedes <arv>. aastal maailmas võimsuselt kolmas tuumariik , kuid vastavalt USA ja Venemaaga sõlmitud lepingutele loobuti tuumarelvadest . Esimese SRÜ maana ühines Ukraina NATO programmiga “ Partnerlus rahu nimel ” , mille edukus leidis äramärkimist erihartaski . Eriharta sisu Erihartas väljendab NATO toetust Ukraina suveräänsusele ja territoriaalsele terviklikkusele , toetab riigi demokraatia ja majanduse arengut , mittetuumariigi staatust ning piiride puutumatust . Ukraina kinnitab oma vankumatut tahet jätkata sõjaväereformi ning tugevdada demokraatlikku tsiviilkontrolli relvajõudude üle . Ühtlasi määrab harta kindlaks Ukraina ja NATO konsultatsioonide ja koostöö valdkonnad . Käsitluse alla kuuluvad poliitilised probleemid , sealhulgas julgeolekuküsimused , piirkondlike konfliktide vältimine , tuuma- , bioloogilise ja keemiarelva leviku takistamine , relvastuskontroll , relvaeksport ning koostöö kosmosetehnoloogia alal . Kaks korda aastas tuleb kokku NATO-Ukraina komisjon , mis töötab välja konsultatsioonimehhanismid piirkondlike kriiside puhuks . Tõsi , see on madalama staatusega kui NATO-Vene leppes ettenähtu - puudub alaline sekretariaat . Kord kuus aga on kavas kohtumised suursaadikute tasemel . Brüsselisse asutatakse osana Ukraina NATO-missioonist Ukraina sõjaväeline sidemissioon ning NATO jätab endale õiguse asutada Kiievis oma sõjaväemissioon . Kindlasti aga võib tekitada probleeme eriharta punkt , mis käsitleb sidemete tihendamist Põhja-Atlandi Assamblee ja Ukraina Verhovna Rada ( parlament ) vahel . Ukraina parlamendi mõjukad kommunistlikud saadikud eesotsas spiikeri Oleksander Moroz iga jõudsid juba enne harta allakirjutamist väljendada tõsist pahameelt nii selle kui üldse NATO laienemise üle . Õnneks pole erihartat vaja parlamentides ratifitseerida ja see muudab Ukraina vanameelsete protesti märksa hambutumaks .