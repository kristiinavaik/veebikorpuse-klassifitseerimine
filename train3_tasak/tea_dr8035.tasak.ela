kirjak	tea_dr8035.tasak.ela	Mario Rosentau Juhendajad : prof. Raul Narits prof. Eero Loone Tartu <arv>  Käesolev dissertatsioon on õigusest ja filosoofiast ning üritab teostada kahesuunalist kommunikatsiooni - filosoofiast õiguse teooriasse ja õiguse teooriast filosoofiasse . Dissertatsiooni kesksed väited ja hüpoteesid on järgmised : <arv> ) Õiguse sisu on avaldatav kindlate juriidiliste funktsioonidena ning funktsionaalsel alusel on liigitatavad ka õiguse põhilised entiteedid , õigusnormid . <arv> ) Juriidilised funktsioonid on sõltuvuses nendest sotsiaalsetest vajadustest ( ehk erilistest sunnifaktoritest ) , mille rahuldamiseks ( ehk sunni kõrvaldamiseks ) on juriidilised vahendid õigusloome protsessides tekkinud . Sellisena õigus ei saa olla puhtalt positiivne ega ka loomulik . <arv> ) Õiguse funktsioonid on tehislikud ja algoritmilised , ehkki õiguse esmane tekkimine ei ole taandatav selge intentsiooniga õigusloome sammudele ; õiguse esmased funktsioonid vastavad teatud tegevusskeemide täpsustamise ja kindlustamise vajadustele . <arv> ) Õiguse funktsioonide hulgas leiduvad sellised , mis on analoogsed etteprogrammeeritud ja signaalselt vallanduvatele algoritmilistele tegevuskavadele ; see tähendab , et lisaks autoritatiivsetele käskudele toimivad õiguses ka programmeeritud käsud ( algoritmilised sammud ) . <arv> ) Õiguse funktsionaalses käsitluses ehk juhtumil , kui esineb vajadus tõlgendada teatud õigusnormide hulka juriidilise vahendina mingi ülesande täitmiseks , võib kõnesoleva normisüsteemi struktuurist abstraheeruda funktsioneerimisviisi mõiste abil ; funktsioneerimisviis osutab süsteemi sisemistele funktsionaalsetele seostele ja komponentidele , kuid ei kirjelda süsteemi struktuuri . <arv> ) Õigusel on funktsioone , mis pole lihtsalt moraalselt hinnatavad , vaid mille olemus ( efektid ja toimimise viisid ) on eetiline . Selline seisukoht avab õiguse funktsionaalsele käsitlusele uue perspektiivi : õigus ei ole moraalineutraalne vahend , millele tuleb eetilised atribuudid " külge pookida " , vaid õiguse otstarve ( funktsioonid ) määravadki õiguse eetilise väärtuse . Õiguse olemuslik funktsioneerimisviis on episteemiline . Käesolevas käsitluses leiame hulga vihjeid õiguse epistemoloogiale , kuid õiguse funktsioneerimise epistemoloogiline analüüs on väljakutse edasisele uurimistööle . Mitte-episteemilised komponendid , nagu näiteks füüsiline sund ja vägivald , võivad abivahenditena tagada õiguse toimimist , kuid eraldi võetuna ei kujuta need endast üldse õiguslikke entiteete . Metafoorselt öelduna : infoühiskonna õigusriigi õigust ei tunne me omal nahal , vaid õiges usus . <arv> . <arv>. Õiguse mõistest <arv> . <arv>. <arv>. Mis on õigus ? Kui sellise küsimusega mõeldakse õigust kui suurt ja kauget , ühiskondlikku ja abstraktset asja , siis pole paljude inimeste jaoks sellele vastamise raskustel erilist tähtsust : elu läheb edasi ka sellele mõtlemata ning isegi enamik juriidilisi päevaprobleeme saab selge vastuseta lahendatud . Kui aga inimesel tekivad küsimused , et millised on tema õigused , kuidas hoiduda liigsetest kohustustest , kuidas kõige kindlamalt korraldada üht või teist tehingut , siis on ta sunnitud pöörduma selle suure , kauge ja tundmatu õiguse poole . Üllatav küll , aga vaatamata raskustele nii lihtsale ja üldisele küsimusele vastamisega , isiku õiguslikult koormatud probleem saab reeglina edukalt lahendatud . Miks nii ? Aga sellepärast , et niiviisi on asjad ka teiste inimese loodud suurte , kompositsiooniliste ja süsteemsete asjadega : näiteks , kui me kasutame Internetti mingi teabevajaduse rahuldamiseks , siis pole meil vaja teada , mis asi on Internet ja mida kõike muud seal olla võib ; või kui me pistame voolupistiku seinakontakti , pole meil mingit vajadust minna juhtmeid pidi otsima elektri allikaid ; või kui me seilame laevaga üle mere , pole meil reeglina mingit huvi selle vastu , kuidas laev on ehitatud , miks see rauamürakas vee peal püsib ja kuidas tüürimees õige kursi leiab . Kuid veidigi järele mõeldes on igaühele selge , et kõigi nende suurte asjadega on seotud suured hulgad inimesi , kellele sellised fundamentaalsed küsimused on elukutseliselt tähtsad . Ja neid küsimusi kroonib tavaliselt küsimus " mis see on ? " , ehkki vastusel võib olla pigem tunnetuslik kui praktiline väärtus . Seepärast ka õiguse teoreetikud , alustades suuremaid arutlusi õiguse teemal , esitavad kõigepealt lihtsa küsimuse " mis on õigus ? " Tõsi küll , enamik õigusest mõtlejaid sõnastab esmaesituse järel selle küsimuse ümber , lisades filosoofilist sügavust , näiteks : " Mis on õiguse olemus ? " <arv> Sellise ümbersõnastusega saab ühtlasi tõstatatud küsimus piirist tavaarusaama ja mingi rafineerituma käsituse vahel , ehk selle vahel , mida inimesed õigusest esmapilgul näevad ja selle vahel , mida metoodiliselt järjekindlad analüüsid , üldjuhul mingid teooriad ja nende rakendused - kontseptsioonid - võiksid nähtava tagant paljastada . Küsitakse ka " Mis on õiguse alused ? " <arv> ning küsimust peetakse oluliseks ennekõike selle pärast , et vastusest sellele sõltub , kuidas kohtunikud lahendavad keerulisemaid , mitterutiinseid asju . <arv> Kuid nii saab siingi ülesandeks seatud millegi sellise avastamine , mida argiselt rutiinses tegevuses otseselt ja silmnähtavalt ( prima facie ) ei nähta , kuid mis peitub kusagil sügavamal või taamal , argiselt nähtava all või taustal . ( Siin võib küsijalt endalt ennatlikult küsida , et kas silmaspeetav taust või alus peab samuti kuuluma õiguse valdkonda või võib see olla õiguseväline või koguni õigusest täiesti puutumatu ? Ja sedagi , et kas lepingut sõlmides peavad pooled arvestama sellega , mida kohtunik lepingust arvata võiks , või pigem sellega , mida nad lepingu abil teha tahavad ? ) " Mis on õigus ? " küsib õigusteoreetik ning osutab varasema uurimistööga antud vastuste sisulisele ühekülgsusele . <arv> Samas asendab ta selle üht laadi ühekülgsuse teadlikult teistlaadi ühekülgsusega , keskendudes õiguse mõistuspärastele ( ratsionaalsetele ) omadustele . <arv> Võib öelda , et metodoloogiline reduktsioon on nii ontoloogiline kui ka episteemiline paratamatus , sest kirjeldus ei saa asendada kirjeldatavat . Esiteks selle pärast , et kui " mudel " dubleerib üksüheselt eeskuju , siis on tegemist asja teise eksemplariga , mitte mudeliga ; teiseks selle pärast , et kui kirjeldus esitab nähtusi , mida loovad suured inimhulgad , või nähtusi , millest iga inimene on suuteline hoomama vaid kaduvväikest fragmenti , ei saa ühele inimesele , st üksikule lugejale-vaatajale adresseeritud kirjelduse ( füüsiline ) maht olla ligilähedaseltki võrreldavas suurusjärgus kirjeldatava asja mahuga . Kuid uurija valikud reduktsiooni teostamisel võivad olla üpris erinevad , seda nii sisult kui mahult . Esimene võimalik reduktsioon on sellist tüüpi , et seda võiks nimetada substantsiaalseks reduktsiooniks . See seisneb uuritava nähtuse taandamises mingitele olemuslikele , relevantsetele ja selgelt eristatavatele alustele . Näiteks , teadmine kui inimlik hüve <arv> on olemuslik , sest me räägime teadmistest , püüdleme teadmiste poole , jagame teadmisi jne ; teadmine on ka asjakohane ( relevantne ) õiguse suhtes , sest juura õppimine tähendab teadmiste omandamist õiguse ja kohtumõistmise kohta ning õiglase kohtuotsuse tegemiseks peab kohtunik saama teada asjakohased tõigad . Ehkki teadmise täpne määratlemine võib nõuda pingutavat analüüsi ning mitte alati pole teadmine ka intuitiivselt ja otsekoheselt äratuntav , on teadmine ometi küllalt selgelt eristatav , sest me oskame eristada teadvaid inimesi ignorantsetest ja kindlalt teadaolevaid asju kaheldavatest asjadest . Substantsiaalne reduktsioon üldiselt peab niisiis paljastama uuritava nähtustekompleksi alused , puhastama need nii juhuslikest asjaoludest kui ka otsitavate aluste tekitatud pealmistest , varjavatest kihtidest ning tooma esile loogilised või kausaalsed seosed aluste ja konsekventsete nähtuste vahel . Näiteks , Finnis üritab seostada õiguse olemusega selliseid ilmseid ja selgeid nähtusi , mida tavaliselt ei peeta õigusesse või õiguse juurde kuuluvateks , kuid mille teenistuses õigus on . See on substantiivne reduktsioon : õiguse aluseks on inimeseks olemine , olgu peale , et 'inimene' on defineeritud antud epohhi kohaselt . <arv> Teist reduktsioonitüüpi võiks nimetada kontseptuaalseks . Selle olemuseks on üksikmõistete klassifitseerimine ja kategoriseerimine , eesmärgiga suurendada kirjeldavate mõistete mahtu ja selle läbi neid lihtsustada , vähendamaks kirjelduse üldist ( füüsilist ) mahtu . Seega sellise reduktsiooni eesmärk on sisuliselt episteemiline : suurendada kirjelduse seletusjõudu ja lihtsustada arusaamist . Sest mida suuremat hulka nähtusi mõiste märgib , seda lihtsam see on ( arusaamise lihtsus ei tarvitse olla sellega korrelatsioonis , pigem nõuab lihtsamate mõistete mõistmine suuremat ettevalmistust , eelkõige teostatud reduktsiooni olemuse mõistmist ) . Kontseptuaalse reduktsiooni eritüüp on loogiline ( et mitte öelda logitsistlik ) reduktsioon , mille puhul reduktsioon teostatakse sel viisil , et erinevate mõistetega interpreteeritud lausefunktsioonid defineeritakse loogiliselt ekvivalentsetena ehk asendatavatena . Tüüpilisim näide on õiguslike pidamismõistete ( kästud , keelatud , lubatud jmt ) defineerimine deontiliste operaatoritena : selle tulemusena näiteks lausefunktsioon 'on kästud p' , milles 'on kästud' esineb modaalse operaatorina , on ekvivalentne lausefunktsiooniga 'ei ole lubatud mitte-p' . <arv> Deontilise loogika täielikkuse probleemi jätame käesolevas töös kõrvale , kuid märgin , et deontilised operaatorid , mis on vajalikud üksikute normilausete korrektseks formuleerimiseks , pole samastatavad õigusnormide funktsioonidega , sest esiteks , selline reduktsioon tingib väärtusdimensiooni eiramise , ja teiseks kaasneb semantiline mahuviga . Paljud nüüdisaegsed õiguse teooriad on eelkõige kontseptuaalsed reduktsioonid . Käsu- , efektiivsuse , realistlikes jpt õiguse teooriates taandatakse õiguse eriilmelistele komponentidele osutavad mõistestikud mõnedele baasmõistetele : ähvardustega tagatud käskudele , kohtunike tegevusele õigusemõistmises , õigusliku korralduse käitumuslikule reaktsioonile , jne. See on kirjeldusvahendite reduktsioon - kirjeldatavate nähtuste hulka sellise reduktsiooniga tavaliselt ei vähendata . Kontseptuaalsel reduktsioonil on kaks halba tagajärge . Esiteks , osa õiguse komponentidest pole allesjäänud mõistetega üldse kirjeldatavad või pole küllalt edukalt kirjeldatavad . Teiseks , seda hoomates võetavad uurijad ette allesjäänud mõistete kirjeldusjõu suurendamine - tulemuseks on keerulised , vastuolulised ja argimõistetega mitteühilduvad " kategooriad " . Erinevus substantsiaalsest reduktsioonist seisneb eelkõige selles , et viimase puhul elimineeritakse just kirjeldatavaid nähtusi kui sekundaarseid või aktsidentsiaalseid , ja üritatakse eksplitseerida selline teoreetiliste alusmõistete komplekt , millest on tuletatavad või mille abil on seletatavad mistahes muud , baaskäsitlusest ( justkui ajutiselt ) redutseeritud mõisted . Kolmas mõeldavatest reduktsioonitüüpidest on temaatiline : see seisneb uurimisobjekti rekonstrueerimises või modelleerimises läbi ettevõetud temaatiliste piirangute . Selline lähenemine näib olevat enam õigustatud siis , kui uuritava asja kohta on olemas väljakujunenud koolkonnad ja teooriad , ent ponnistustele vaatamata esinevad vastamata küsimused . Nii näib olevat ka õigusega - on olemas põhjalikud ja tõepärased teooriad ja nende järgi joonduvad koolkonnad , ent üha võib küsida " Mis on õigus ? " Kui nii , siis on kaks võimalust : <arv> ) õiguse mõiste on keeruline kompleksmõiste ( nagu 'elu' bioloogias ) ja õiguse käsitlused lähevad mõistete taandamisega liiga kaugele , või <arv> ) 'õigus' on hägus , täpselt määratlematu mõiste . Käesolev uurimus lähtub temaatilisest reduktsioonist . Ettevõetud ja piiratavateks teemadeks on vajadus õiguse järele , õigusvahendite otstarve ( funktsioon ) kui rahuldav vastus vajadusele ning õiguse teadmispõhine ( episteemiline ) funktsioneerimisviis . <arv> . <arv>. <arv>. Õiguse kategooriast Mis siis õigusega lahti on ? Miks peab järjekindlalt küsima , mis see on ? Lihtne kodanik teab , et varastada ei tohi , ja ta on kindel , et see , mida ta teab , on osa õigusest . Uurija teab , millised tunnused peavad tegevusel olema , et seda saaks kvalifitseerida vargusena . Kohtunik teab , millised karistused on varguse eest ette nähtud ja milliseid tavaliselt määratakse . Seadusandja teab , milliseid tegusid ja milliseid tagajärgi tahab ta ära hoida , kui keelab karistuse ähvardusel varastamise . Hart teab , et õiguse olemasoluks ei ole küllaldane , et on antud käsk , mida enamus täidab , ja on tekitatud ähvardus nende jaoks , kes ei suvatse kuuletuda . Dworkin teab , et ühte ja sama seadusesätet võib tõlgendada erinevalt ning lõplik kriteerium ühe tõlgenduse eelistamiseks teistele on otsustus " see on parim ! " . Finnis , Freeden ja paljud teised teavad , et õigus kaitseb inimlikke hüvesid , kaitseb inimeseks olemist üldse ja see on küllaldane põhjus õiguse olemasoluks senikaua , kuni keegi inimeseksolemist ähvardab . Raz teab , et õigust tehakse süsteemselt ja süsteem on tehtud elementidest : õigust mõista ning õigust tõlgendada ja otsuseid argumenteerida saab üksnes õiguse allikatest , olgu nendeks seadused või kohtupretsedendid , eritüübilisi norme ammutades . Ta kasutab , nagu paljud teisedki , laia kontseptuaalset haaret , haaramaks argipilgule nähtavad killukesed - õigusnormid - ühte suurde struktureeritud tervikusse . Küsimus on selles , kas mõisteid koondav kategooria on tõeline või on tegemist kategooriaveaga . Kui me üritame laeva olemust kirjeldada liikide 'kaubalaevad' , 'tankerid' ja 'sõjalaevad' , või 'galeeride' , 'purjekate' ja 'aurikute' kaudu , siis me eirame nõudmist substantsiaalse kirjelduse järele ( mis on laev ? ) ja hüppame klassifitseeriva kirjelduse juurde . Klassifitseeriv kirjeldus on väga vajalik , kuid see nö parasiteerib instantsikirjelduste ja instantse võrdlevate kirjelduste abil saadavatel tunnustel . Klassifitseerimine kui meetod toimib kas uurimise alguses ( bioloog tuvastab ja esmakordselt liigitab väliste tunnuste alusel metsas leiduvaid taimi ) või kaugele jõudnud teooria rakendamisel ( esialgse taksonoomia ja evolutsiooniteooria alusel saab taimed juba palju täpsemalt , seejuures ülem- ja alamklassidesse liigitada , ning luua ka genealoogiliste seoste süsteemi , nn põlvnemispuu ) . <arv> Kui me aga otsiksime laeva olemust laevastikust ( sellise eksimuse tõenäosus näib väike ) või laeva koosteosadest ( selline eksimus tundub aga üsna levinud olevat ) , siis oleme rinnutsi kategooriaveaga . <arv> <arv> . <arv>. <arv>. Õiguse mõisted Õigusemõistete probleem on vähemalt kahetasemeline . Esimene tase puudutab kehtiva õiguse mõisteid , st mõisteid , mida kasutatakse õigusallikate tekstides õigusnormide formuleerimiseks ja juriidilistes otsustes õigusnormi rakendamise formuleerimiseks . Mõisteprobleemi allprobleemideks on muuhulgas tavakeele mõistete ja juriidiliste mõistete konnotatsiooni ja eristamise probleem ning mõistete märkimise ja kasutatavate sõnade valiku ehk terminoloogia probleem . Teise taseme mõisteprobleem puudutab kõrgema abstraktsiooni ja üldistustasega mõisteid , millega kirjeldatakse õiguse üldisi fenomene ja õigust kui kompleksset sotsiaalset nähtust , samuti määratletakse või seletatakse kehtiva õiguse mõisteid . Seega teise taseme probleemid puudutavad teoreetilisi ja metateoreetilisi mõisteid . Problemaatika osaks on ka kategooriaprobleem , mis käsitleb kõige üldisemaid , mõisteklassidele või tüüpidele osutavaid mõisteid , ning käsitleb kategooriavigu õiguse teoorias ja õiguse filosoofias ( kategooriaveast oli juttu eelmises alapeatükis ) . Nimetatud probleemitasemed on omavahel mitmeti seotud , võibolla isegi niiviisi , et osa kategooriaprobleeme läbib mõlemaid tasemeid . Näiteks , kui me leiaksime , et õiglus polegi väga üldine ( mahukas ehk ekstensiivne ) üksikmõiste , vaid ( lisaks ekstensiivsusele ) ka väga tähendusrikas ehk intensiivne kategooria , mille tähendus on kompositsiooniline , määratud paljude mõisteklasside tähendustest , <arv> siis - arvestades , et õigluse mõistet kasutatakse nii kohtumõistmises , õigusfilosoofias kui ka sotsiaalsetes distsipliinides - on õigluse kategooria probleemid mõlemaid tasandeid siduvad ja läbivad . Õiguse mõistete kui juriidiliste funktsionaalsete entiteetide juurde naaseme funktsioonide käsitluses ( vt <arv>. <arv>. <arv>. <arv> ) . <arv> . <arv>. <arv>. Õiguse rajad Me teame , et varastada ei tohi . Meist paljude elus on olnud ajastu , kus me ei teadvustanud , et arvutiprogrammi kopeerimine ja kasutamine tegijatele maksmata on vargus . ( Või kas oligi ? ) Hiljem vahetus see epohhiga , millal teadvustati tegevuse varguse-laadsust , kuid põhimõtteliselt hukkamõistetav tegevuse leiti praktikas olevat põhjendatud sellega , et see pole siiski nagu päris vargus ( kui kasutaja poleks seda proget muidu niikuinii ostnud , ei jäänud ka programmeerijad millestki ilma ; <arv> tarbijatel polnud tihti valikut - arvutitööstus tekitas nõudluse tehnika järele , kuid ei varustanud seda tarkvaraga ; maksmine kusagile ülemere pangaarvele oli kallim kui ostetav proge ise ; esialgu ei andnud ka seadusandlus selget vastust , millega siis ikka on tegemist , jne. ) Teised põhjendasid tegevust tarkvarategijate põhjendamatu hinnapoliitika , ülisuurte kasumite ja monopoolse seisundiga ( seega oli nende arvates tegemist osalt protestiga ja osalt ebaloomulikus olukorras toimuva loomuliku kohanemisega ) . St nad teadsid , millega on tegemist , kuid nad eirasid seda teadmist . Kolmandad , kel oli võimeid ja võimalusi väljendada seda protesti seaduslikes piirides , asusid looma alternatiivseid tarkvarasüsteeme , mille eest kasutajad tõesti ei pidanud maksma . Neljandad on need , kellele tarkvaravargus ei tundu mingi vargusena selle kõrval , millega nad igapäevaselt elatist teenivad ... Tarkvaravargusel on veel üks joon , mida tavapärases varguses ei kohta : varastatud vara jagatakse teatud kohtades tasuta kõigile soovijatele ( need kohad on virtuaalsed - Internetis ) . Mis on sellise tegevuse täpsed motiivid , on raske öelda . Ja ega tarkvarategijate pooltki kõik korras polnud : näiteks jaotasid nad oma loomingut jaosvarana , kuid selle jaotuse reeglid olid sageli vastuolus normaalseks peetavate tarbijakaitse printsiipidega . Tarkvarategijad on olukorrale loomulikult reageerinud , eriti nende sihtgruppide huvides , kes nö objektiivsetel kaalutlustel tarkvara " tasuta haarasid " : mitteärilistele kasutajatele müüakse odavamaid akadeemilisi litsentse ja kärbitud versioone , kasutajatele on antud võimalusi legaliseerida juba kasutuses olevaid " musti " koopiaid , jaosvara kasutamist piiratakse sageli pigem moraalse kaaluga meeldetuletustega kui enesetunnet ja arvutit halvendavate tehniliste trikkidega , jmt. Mida kirjeldatud ( objektiivsed ) seisundid ja ( subjektiivsed ) hoiakud iseloomustavad ? Esiteks , ühiskonna arengus toimub muutusi , millele kehtiv õigus ei ole suuteline otsekohe rahuldavaid lahendusi pakkuma . Siiski saavad murranguliste muudatuste järel edasised arengusuunad üpris hästi nähtavateks . Nii on arengud infotehnoloogias ( selle laias , sotsiaal-kultuurilises mõttes ) praegu palju selgemini näha , kui paar aastakümmet tagasi ; sama võib öelda loodus- ja keskkonnakaitse kohta . See ei tähenda , et probleemid on lahendatud , kuid praegu on juba võimalik prognoosida nendes valdkondades tekkivat konkreetset vajadust õiguse järele . Teiseks , inimmõtlemises - inimlikes ideedes ja inimestevahelistes suhetes - toimub muutusi , mida õigus üldse ei kajasta või millega konservatiivne õigusmõte on otseses vastuolus . Kolmandaks , õigust võib teada ja õigust võib mitte teada , käitumise õiguspärasus võib üksikjuhtumitel teadmisest sõltuda ja võib ka mitte sõltuda , kuid ilmselt õigus saab toimida üksnes läbi mingisuguse teadmise - teadmise õigusest enesest ja õigust pälvivast tegevusest või sündmustest . Õigust andval aktil on üldine nimetu adressaat ja konkreetne vastuvõtja . Üldise , nimetu auditooriumi jaoks toimib õigusakti formulatsioon käitumisnormi allikana . Samas konkreetse isiku kui teate vastuvõtja suhtes toimib akt performatiivse õigusteatena . Samuti nagu romaan avaldatakse üldisele nimetule lugejaskonnale , kuid iga konkreetse lugejani jõuab teos ainult lugedes . Kui õigus on kellelegi suunatud , siis õiguse toimimise koha pealt on oluline , kuidas tegelik adressaat õigust näeb , vastu võtab ja reageerib . Õigusteate tegelik vastuvõtmine sõltub , esiteks , teate erilistest , kommunikatiivsetest omadustest ( äratuntav vorm , arusaadav sõnastus , teksti hulk , esitamise viis ) , teiseks , vastuvõtja kommunikatiivsetest omadustest ( saab tekstist aru , teab ja tunneb juriidilisi vorme , valdab erinevaid tõlgendamisoskusi , saab vajadusel professionaalset abi jne ) . Õiguse tegija peab õiguse kuulutamisel nendega arvestama . Kui selline küsimuseasetus paika peab , kas siis pole ületeoretiseeritud või lihtsalt asjatu otsida seda , mis on õiguse " taga " või " all " , selle asemel et vaadata lähemalt , kuidas õigus selle erinevatele kasutajatele ja rakendajatele välja näeb ? Võibolla õigus ongi see , mis õigusena paistab ? <arv> . <arv>. <arv>. Õiguse argimõiste Harti visandab järgmise haritud inimesele intuitiivselt tajutava skeemi õigusest : <arv> Esiteks on olemas normid , mis keelavad või käsevad karistuse ähvardusel kindlaid käitumise tüüpe ; teiseks on normid , mis nõuavad inimestelt nende poolt [ teatud viisil ] tekitatud kahjude hüvitamist ; kolmandaks on normid , mis määratlevad , kuidas teha testamente , lepinguid või teisi õigusi loovaid ja kohustusi tekitavaid korraldusi ; neljandaks on olemas kohtud , mis peavad kindlaks tegema , millised on olemasolevad normid ja millal neid on rikutud , ja määrama rikkumiste eest karistused või hüvitused ; ja viiendaks on olemas seadusandlus uute normide tegemiseks ja vanade tühistamiseks . Need oleksid justkui pertseptuaalsed faktid . Paraku on sellisest tervele mõistusele apelleerivast miinimumist lootusetult vähe õiguse analüüsi alustamiseks . Esiteks , tegemist ei ole pelgalt empiiriliste faktidega , need on sotsiaalsed faktid ; sotsiaalsete faktidega seotud episteemilised mehhanismid ehk sündroomid - need mis tekitavad meis uskumusi ühiskondlike suhete ja seisundite kohta - on aga oluliselt erinevad pertseptuaalsete faktide sündroomidest . Teiseks , nimetatud faktid näitavad õiguse legaal-dogmaatilist olekut ( kui selline on üldse määratletav ja tuvastatav ) : haritud inimesele pakuvad palju mõtlemisainet õigusest ka sellised talle õpetatavad distsipliinid , mis otseselt õigust ei puudutagi , kuid mis käsitlevad õigusvajaduse tekitajaid ( infotehnoloogia , geenitehnoloogia jmt ) . Paratamatult tuleb meil läbi kogu uurimuse kasutada sõna 'õigus' , ehkki me arutlustes just selle sõnaga märgitava üldmõiste sisu ja mahtu otsimas olemegi . Üritan siinkohal võtta seisukoha sõna 'õigus' eesti keeles segadust tekitava mitmetähenduslikkuse suhtes . <arv> Tavaliselt tähistab 'õigus' nelja kategooriat või nähtust : ( <arv> ) Õigus kui ajalooliselt muutuv ühikondlik nähtus ja üldine sotsiaalne kategooria selliste kõrval ja nendega seostes , nagu ühiskond , riik , majandus , kultuur jne. ( <arv> ) Õigus kui antud ühiskonnas selle liikmete suhtes kehtiv , või rahvusvaheliste või rahvusüleste subjektide suhtes kehtiv õigusnormistik ; samuti õigus kui konkreetne õiguse allikate süsteem , nt Eesti Vabariigi õigus , Briti Common Law , rahvusvaheline kaubandusõigus ; selle kategooria alla käib ka üldine õigusallikate jaotus , nt seadusõigus , pretsedendiõigus , ius respondendi jne ; ( <arv> ) Õigus kui üksik instituut ehk teatud juriidilise keskmõiste ümber koonduv normistik ( nt autoriõigus ) ; ( <arv> ) Nn subjektiivne õigus , mida eriti interdistsiplinaarses kontekstis oleks mõistlik nimetada subjekti õiguseks , sest epistemoloogilises või psühholoogilises terminoloogias tähendab subjektiivne mõneti erinevat asja . <arv> Olen üritanud käesolevas töös kasutada sõna 'õigus' selliselt , et üksikuna märgib see alati kategooriat ( <arv> ) ning igal muul juhul täpsustab seda mõni grammatiline täiend : Eesti õigus , anglo-ameerika õigussüsteem , inimõigused , autoriõigus , autori õigus jne. <arv> Ma leian , et õiguse mõistega - niisiis selle kategoriaalses tähenduses ( <arv> ) - on sama lugu nagu elu mõistega . Bioloogid ja bioloogiateadusi uurivad filosoofid ei ole suutelised defineerima elu mõistet , mis oleks täielik , st kõiki elusolendeid hõlmav , ja täpne , st elusolendite hulgast kõiki teisi , sh neile väga sarnaseid asju eristav . Kuid nad on suutelised ära tundma ja kirjeldama elusaid asju ehk organisme , liigitama ja süstematiseerima neid , seletama organismide kooselulisi seoseid , kirjeldama ja defineerima organismide üksikuid omadusi ( atribuute ) , seletama nende eluspüsimise ja käitumise olulisi seaduspärasusi , seletama ( kasvõi hüpoteetiliselt ) liikide tekkimise mehhanisme , süstematiseerima ja seletama oma teadmise allikaid eluslooduse kohta . Nii ka õiguse mõiste ( <arv> ) selgub : a ) õiguse entiteetide äratundmises ja kirjelduses , b ) õiguse entiteetide süstematiseerimises , c ) seletustes õigusliku multisubjektsuse tekkimise ja koosseisu kohta , d ) õiguse entiteete iseloomustavate üksikute oluliste tunnuste ( atribuutide ) kirjeldustes ja definitsioonides , e ) avastatud oluliste seaduspärasuste formuleeringutes , mis käsitavad õiguse entiteetide teket , muutumist ja toimimist , f ) üldistes hüpoteesides ja teooriates õiguse entiteetide kui sotsiaalsete nähtuste klassi tekkimisest , g ) juristide ja õigusteadlaste analüüsides , süstematiseeringutes ja seletustes oma teadmiste allikate kohta . Neil kaalutlustel lisaksin Harti poolt nimetatud faktidele rea täiendavaid sotsiaal-ajaloolisi seiku , ehkki mööndusega , et ma ei riski nimetada neid kõiki faktideks , vaid osa neist on tõepärased oletused või postulaatid ning teine osa on pigem käesoleva arutluse etteruttavalt esitatud järeldused . <arv> ) Õigusel on algus ja õigusel on ajalugu , st õigus on ajas muutuv oma sisult ja mahult . <arv> ) Õigus on enamikul juhtudel arenev , komlitseeruv ja sotsiaalseid muutusi põhjustav nähtus : õigus on autorefleksiivne ja retrospektiivne , st õiguses esinevad sellised komponendid , mille funktsiooniks on hinnangu andmine õiguse entiteetidele nii aktuaalse kui ka ajaloolise kogemuse taustal ning selle hinnangu kasutamine struktuuri- ja funktsioonimuutuste tegemiseks meetoditega , mis ulatuvad lihtsast katse-vea meetodist sügavate mõisteliste sünteesideni . <arv> ) Üldjuhul on ühiskondades kaldutud seaduspäraste korralduste üleskirjutamisele , ent alati on olemas ka kirjutamata reeglid ja moraalsed kohustused , millele kirjalikud seadusetekstid otsesõnu viitavad või kontekstuaalselt toetuvad , ja mille aluseks on praktikates väljakujunenud tegevusskeemid . <arv> ) Ühiskonda ilmub varakult suurimat jõudu käsutav korralduste andja ja vaidluste lahendaja , kellele allub järelevaatamise ja karistamise organisatsioon . Tavaolukorras seisneb suurem jõud selliste ressursside valdamises , mis võimaldavad pidada üleval sunniaparaati , demonstreerida selle võimeid ning veenda olulist hulka inimesi kehtiva korralduse mõttekuses ja otstarbekuses või möödapääsmatuses . Sellisteks ilminguteks on näiteks sõjaväe paraadide korraldamine , kindluste ja kirikute ehitamine , usuõpetuse jagamine , ametlik riigiusk jmt. Konfliktsituatsioonides avaldub suurem jõud ülekaalukate inimhulkade sihikindlas solidaarsuses ning ülekaalukate materiaalsete ressursside ( ära ) kasutamises . <arv> ) Sotsiaalne organisatsioon on üldjuhul arenenud selliste ühiskondlike suhete kompleksi suunas , mida predikteerivalt ja hüpoteetiliselt klassifitseeritakse , defineeritakse , preskribeeritakse ja institueeritakse õiguslikeks suheteks . Sotsiaalse organisatsiooni ja õigusliku regulatsiooni komplitseerumine esitavad uusi nõudmisi õigusloomingule . Suur osa õiguse tegemise ja rakendamise aktiivsusest koondub edaspidi sotsiaalsesse organisatsiooni , mida tuntakse riigina . <arv> Tekib riigi ja võimukandjate õigus . Riiki iseloomustav riigivõim on kontseptsioon ühiskonna koondatud suurimast jõust . <arv> ) Ühiskonda ilmuvad õigusametnikud ja vabakutselised juristid , <arv> kes erinevat laadi koostöös võimukandjate , ametnike ja kodanikega loovad , tõlgendavad ja rakendavad õigust . <arv> ) Ühiskonnas toimub õigusemõistmine ja kohtuotsuste täideviimine , millelt tavaliselt oodatakse mõistuspärast korrelatsiooni formuleeritud õigusallikatega . Kuid selline korrelatsioon ei ole paratamatu . Teisalt esineb ühiskonnas selgelt hoomatavad nähtusi ( nt õiguskuulekas käitumine perekonnasuhetes , vahetusprintsiipide järgimine kaubanduslikes suhetes jmt ) , mis osutavad õigusliku ettekirjutuse toimimisele ilma kohtumõistmiseta ja võibolla ka ilma igasuguse nn õigusteadvuseta . Sellistest fenomenide seletustest tulenevad õiguse kehtivuse ja legitiimsuse probleemid . <arv> ) Õigusele eelnevad , nii ajalooliselt kui igapäevaselt , teatud õigusest sõltumatud inimsuhted , mis küll pälvivad õiguslikku tähelepanu , ent saaksid ( vähemalt põhimõtteliselt ) eksisteerida ka ilma õiguseta . Näiteks , toidupala andmine selle koheseks ärasöömiseks saab toimuda ka siis ja seal , kus õigust pole ; retroduktiivselt võib küll öelda , et õigus ( fakt ) tekib kohe , kui leiab aset vastav tehing - see muutub otsekohe kinkimiseks , kuid hilisem analüüs peaks näitama , et selline retroduktsioon ega õigustermini kasutus pole tarvilik nende transaktsioonide tegelikuks sooritamiseks , kuid võib olla ( ja reaalses inimühiskonnas ongi ) vajalik nende ennetavaks või järgnevaks kaitsmiseks ( vt <arv>. <arv> ) . <arv> ) Õigusel on regulaarsed objektid ( nt inimese vabadused kui üldised või konkreetsed eeldused teha midagi mõistlikku ; laenamine kui otstarbekas ja sihipärane tegevus ; intellektuaalne omand kui omaniku töö vili ja vahetuskaup ) , variaablid subjektid ( isik , kes andis laenu , muutub õigustatud subjektiks ja laenaja muutub kohustatud subjektiks , laenu lõpetamisel vaadeldav subjektsus kaob ) ja iseäralikud , taandamatud deontilised modaalsused ( on lubatud raha laenata , on kästud raha tähtajaks tagasi maksta , on keelatud laenuandja nõusolekuta asendada laenatud asi teise samaväärsega ; seejuures kaks viimast - vastav käsk ja keeld - on kohustuse sisulisteks komponentideks muude tarvilike kõrval , jne ) . <arv> . <arv>. Kuidas õigus paistab ja mis on teispool nähtavat ? <arv> . <arv>. <arv>. Õigus de re ja de dicto Eeltoodu valguses võiksime küsida , mis on õiguse tähistaevas ehk empiiriline nähtavus ja mis on õiguse universum ehk teoreetiline mõeldavus ? Kuna õigus on eeldatavasti tehisasi vähemalt samas mõttes , nagu seda on sipelgapesa või inimkeel , <arv> ning kuna õigust tehakse olulisel määral keeleliste vahenditega ja seda kirjeldatakse peaaegu eranditult keeleliste vahenditega , siis on vaja küsimust mõneti kohandada . Seepärast küsime : mis on õigus de re ehk tunnetuse esemest lähtuvalt , ja mis on õigus de dicto ehk sellest räägitavast lähtuvalt ? Õiguse olemine de dicto on eitamatu empiiriline fakt : me räägime õigusest igal sammul , nii argi- kui teoreetilisel tasandil . Kuid õiguse kui tunnetatava asja ( de re ) määratlemine mõistelistes kirjeldustes on osutunud küllalt raskeks . Õiguse eeldatavasti tähtsaim entiteet - õigusnorm - on leidnud koha kord õiguse empiirilises tähistaevas , kord ideede ja teooriate universumis . Võimalik , et õigus on olemas suhteliselt püsiva entiteedina de dicto , aga õigust konkreetse asjana polegi olemas , st räägitavale õigusele ei saa ammendavalt ja vastuoludeta osutada sel lihtsal põhjusel , et pole osutatavat invarianti . Siiski on olemas mingi hulk erinevaid , varieeruvaid õiguse asju , millele saab osutada : lihtsaimal juhul seadustele , kohtuotsustele , kommentaaridele , lepingutele ja muudele enamvähem üksmeelselt tõlgendatavatele tekstidele , kuid selle mööndusega , et kõik need kokku pole veel õigus . Lisades tekstidele teatud teod , saame õiguse olemasolu järgmises üldises mõttes . On olemas a ) õiguse laused : õigusnormide formulatsioonid , legaaldefinitsioonid , faktikirjeldused , selgitavad laused jmt ; b ) laused õigusest , sh laused õiguse lausetest : seaduste kommentaarid , kohtuotsuste motiveeringud , õigusteoreetiliste uuringute väited jne ; c ) õigust pälvivad ehk õiguse juhiste ( reeglite ) <arv> alusel hinnatavad teod : <arv> ) õiguspärased teod : õiguse reeglite järgi sooritatud õigustatud teod ja õiguse reeglitele mittevasturääkivad teod ; <arv> ) õiguse reegleid eirates või rikkudes sooritatud õigusvastased teod ; d ) õigusloome : õigusnormide formuleerimine ja kehtestamine , nende alusel kohtuotsuste tegemine ning kohtuotsuste kasutamine järgnevate otsuste tegemisel ja seaduste andmisel ; e ) õigusemõistmine : eelnevate reeglite , lausete ja tegude üle otsustamine konkreetse isiku konkreetsete tegude suhtes ning sellel alusel normatiivsete sanktsioonide rakendamine . Kuid ikka jääb üks küsimus : miks ja kuidas käitume me õiguspäraselt ka siis , kui me õigusnorme vaevalt tunneme , ning miks osa meist käitub õigusvastaselt just norme hästi tundes ? Seega on olemas mitmeti ja varieeruvalt osutatav entiteet 'õigus' , ent iga osutuse korral jääb hulk olulisi küsimusi vastamata . Inimsuhete ühiskondlik korraldus ning inimindiviidide käitumine kinnitab või kummutab õiguse ideid . Iga nähtava fenomeniga kaasneb mingi mõeldav fenomen : selle nimi , mõiste ja märk . Meil on võimalik pingutada oma tähelepanu ja eristusvõimet kahele poole tavalist asjade nägemist . Esiteks võime liikuda oma kaemuses tooremate meeleliste tajude suunas : keskenduda just nähtavas konkreetses valgusfooris selle välisele kujule , värvile , tulede just nähtavale loitele jne. Veel kaugemale minnes aga võime keskenduda neile aistingutele , mida foori metallosad ja vilkuvad lambid meis tekitavad , ja oma kehalisele tegevusele aistingute püüdmiseks . Teiseks võime liikuda kaemuses abstraktsemate mõistete suunas , mõeldes valgusfoorist kui elektro-tehnilisest seadmest , või kui signaliseerimise vahendist koos nende signaalidega , mida fooriga edastatakse . On ilmne , et liikudes tooremas , naturaalsemas suunas , võime heita minema kõik mõeldava , lõpuks isegi värvide ja metallide nimed . Liikudes teises suunas , tuleb meil teha vastupidist - haarata kaemusse üha uusi mõisteid ja abstraktsioone : käsitades foori signaalide tähendusi , ei pääse me kuidagi mööda liikluseeskirjadesse kirjutatud mõtetest . Milline on see terve mõistuse lõiming naturaalsest ja abstraktsest reaalsusest , mis juhib meid argises tegevuses ? Kas me eemaldume sellest juhtlõngast aegajalt ühele ja teisele poole selleks , et asjadest paremini aru saada , või hoopis selleks , et ennast lõbustada ? Õigus de re on ühiskonna reeglipärane korraldatus ehk ühiskondlik kord nii kogu nähtavas ulatuses kui ka iga indiviidi käitumises ( nagu taevalaotus ja taevakehad ) . Ühiskonna korraldatus on täitmist nõudvate juhistega kehtestatud individuaalsete ja ühistegevuste selline regulaarsus ehk korduvus , mis teeb inimtegevuse ennustatavaks , prognoositavaks . Õigus de re on nähtav , faktuaalne reaalsus : seaduste tekstid , kohtuotsused , politseinike tegevus , karistuste täideviimine , vangimajad , rahalised maksed ja hüvitused , reaalne kuritegudest hoidumine jne. Kuid ka parima pingutuse korral näeme me sellest reaalsusest ühekorraga , ühe pilguheitega üksnes fragmente . Õigus de dicto on õiguse ideed , millele reeglid on rajatud - üksiku seadusesätte lähimast semantilisest mõttest , millest arusaamiseks piisab tavalisest keeleoskusest ja minimaalsest elukogemusest , kuni ülevate ideedeni õigusest kui õigluse ja headuse teenrist või hea ja õiglase kunstist . Paratamatult sisalduvad õiguse ideed ka määrangus de re : inimsuhete korraldatus ja regulaarsus on samuti üldised , õigusest rääkimiseks vajalikud ideed . Õigus nähtavuses on kantud õiguse ideedest . Õiguse ideed võimaldavad meil näha suuri tervikuid , õigust ennast . Ja samas need ideed ühtlasi loovad seda õigust , mida me näeme . <arv> . <arv>. <arv>. Õiguse kompositsiooniline tähendus Õiguse epistemoloogiline analüüs peaks näitama , et õiguse olemine ei ole selle skaala kummaski otsas . Tõepärase võimalusena õigus on kompleksmõiste nii sisult kui mahult , ning õigust tehakse ja õigust tunnetatakse nii de dicto kui ka de re . Õigus on kompositsiooniline mõiste ja sellisena ( vähemalt piirjuhtumitel ) hägus mõiste . Mida kompositsioonilisus tähendab <arv> ja mis sellest järeldub ? Vastamaks küsimusele , mis on õigus , peaksime me olema suutelised osutama millelegi ja ütlema " See on õigus ! " Kellegil pole vist kahtlust , et selline osutus pole lihtne ega ühekordne , vaid nõuab osutamist mitmetele erinevatele asjadele : " See ja see ja see seal kõik kokku on õigus ! " . Mõni ütleks skeptilisemalt " See ja see ja see seal kõik kokku on see , mida me tavaliselt nimetame õiguseks ! " ja lisab " Kuna kord jääb üks asi puudu ja teinekord jääb teine asi üle , siis õigust ühes ranges tähenduses polegi olemas ! " Õigus koosneks justkui väga paljudest komponentidest , kusjuures need komponendid võivad üksteisest kardinaalselt erineda ( nt nii , et nende kirjeldustes pole ühtegi ühist terminit ) ja moodustada erineva mahu ja koostisega kombinatsioone ( nt nagu suhkur ja kakao võivad maiustuses olla korraga , eraldi või sootuks puududa ) . Kompositsiooniline lähenemine tähendaks näiteks seda , et tavaõigus ja rahvusvaheline õigus ei ole " hälbivad " õigusnähtused , nagu neid tihti on nähtud , vaid võrreldes siseriikliku õigusega lihtsalt erinevatest komponentidest koosnevad õigused . Tegelikult on õigusfilosoofidele vähemalt XX saj. jooksul selgeks saanud , et ka siseriiklik või rahvuslik õigus pole homogeenne ega püsiv kategooria : õigussüsteemid on teinud läbi ajaloolisi transformatsioone ja evivad selliseid kultuur-regionaalseid erinevusi , et üsna mõttetu näib otsida nende kirjeldamiseks ühtset definitsiooni või ühetaolist semantilist skeemi . Ja kui keegi ikka veel hellitab lootust avastada õiguse ühetaolist ja terviklikku kategooriat , siis käesoleva töö üks paljudest eesmärkidest on näidata selliste lootuste alusetust . Ent kui õigusnähtused ( või need , mida me võtame nii nimetada ) , koosnevad osadest , mis ei ole definiitselt seotud üheks tervikuks , seisame jätkuva probleemi ees : kas need koostisosad on üldse mingi tervikliku nähtuse komponendid , või on tegemist mingite iseseisvate fenomenidega , mida me lihtsalt nimetamisi , või praktilistel kaalutlustel , või doktrinaalselt kokku seome ? Näiteks nii , et õigus on enamvähem kõik see , mida kodanikud intuitiivselt õiguseks peavad , lisaks see , mida juristidele õigusest õpetatakse ja millega nad igapäevatöös tegelevad , lisaks seadusandluse ja õigusemõistmise tulemus , ja lõpuks see , mida õigusteadldased ja -filosoofid õigusest ütlevad ja kuivõrd öeldu kõike eelloetletut mõjutab . Ent kui nii , siis mis seob erinevad koostisosad üheks tervikuks ? Kas J. Razi õigusnormide " süsteem " , mis peaks vastama õiguse eksistentsi , identiteedi , struktuuri ja sisu küsimustele , <arv> või J. Finnise " inimlikud hüved " , mida õigusinstituudid on seatud kaitsma ja mille ümber need koonduvad ? <arv> Või moodustub õigus nagu jalgratas nendest osadest , millest ta on koostatud ? Õigus kui fakt , mis on empiirilis-positiivselt tuvastatav , sõltumata meie hinnangutest , milline õigus peaks olema või milline oli enne selliseks koostamist ? Sellist lähenemist tunneme me õiguspositivismina , mis üsna loomulikult alustab uurimist " nähtavast " - mida me tavaliste juristidena näeme , teame ja arvame õigusest . <arv> Või on õigus nagu draamanäidend , mis ühel hetkel valmis kirjutatuna on justkui lõplik , ent milles iga lugeja ometi leiab midagi uut ja erilist , milles iga põlvkonna kriitikud avastavad midagi kaasaegset ning mida ikka ja uuesti teatrilavale tuuakse , sest lavastajate arvates saab seda paremini või vähemalt uutmoodi tõlgendada ? See , mida autor kirjutades mõtles , polegi enam nii oluline - olulisem on , millist elu elab teos pärast avaldamist . Nii on Dworkini arvates ka õigusega - määrav pole see , mida seadusandja seadust luues täpselt mõtles , vaid kuidas seaduse rakendaja seda tõlgendab . <arv> Metafoorselt vaadates , kompositsioon on nagu mäng kirjaklotsidega : me võime võtta mängu kõik klotsid või osa neist , ehitada neist torni või kirjutada lauseid . Torni ehitades vaatame klotse ja sellest moodustuvat torni , kirjutades vaatame tähti ja neist moodustuvaid lauseid . Vastavalt mingile eesmärgile , nt lausele tähelepanu tõmbamiseks või selle tähtsuse rõhutamiseks võime me ehitada torni , mis ühtlasi moodustab ka lause . Seal kus kõrvaltvaatav täiskasvanu näeb segamini paisatud klotse , näeb neid paigutanud laps mänguks sobivat labürinti . Kord tahame kirjutada pika-pika lause , kuid klotse jääb vajaka ; teinekord on lauses nii palju " a " -sid , et " a " -ga klotse jääb puudu . Kord plaanime nii kõrget torni , et see ei seisa püsti , teinekord lõpevad klotsid enne kui vundament valmis saab . Ja teistpidi , meil võib olla mõttes üks lause , mida tahame kirjutada , aga klotside küllus kutsub kirjutama kümmet ja nii meie esialgne , võibolla väärtuslikum mõte kaob sellesse " küllusse " . Need on kompositsiooni loomulikud piirid . Just nendes piirides - mille määravad ühelt poolt olemasolevate klotside hulk ja " märgilised väärtused " , teiselt poolt meie võimed tunda tähti , osata sõnastada lauseid , meie lausetesse kätketud teadmised , ja lõpuks meie tahtmised midagi teha - on meile koos klotsidega antud mingi mõistlik , käegakatsutav miinimum , millega me selle suhtelisele piiratusele vaatamata saame midagi enamat või vähemat korda saata . Kahtlemata on juriidilisse " komponeerimismängu " kaasatud ka moraali ja eetika " klotsid " . Kompositsiooniline käsitlus teeb moraali ja õiguse seosed aga märgatavalt lihtsamaks : nagu jalgrattal peab olema vähemalt mõni ratas , peab ka õiguses leiduma vähemalt mõni moraalikomponent ; kuid nagu katsetuslikel , eriotstarbelistel või kurioossetel jalgratastel on olnud erinev hulk erinevaid rattaid , nii võib ka õiguses olla täiesti erinevaid ja erinevas kombinatsioonis moraalikomponente . ( Loomulikult pole seejuures määrav komponentide ametlik nimetamine . ) Mõistega õigus osutatakse paljudele ühiskonnaelu nähtustele või sotsiaalsetele faktidele , samuti hulgale ideedele olemasolevate nähtuste kohta ja ideedele , mis kutsuvad neid nähtusi esile või omavad potentsiaali neid esile kutsuda . Osa neist nähtustest ja ideedest on tarvilikud õiguse olemasoluks ja defineerimiseks , kuid see osa on varieeruv - teatud kombinatsioonis moodustab õiguse olemasoluks küllaldase tingimuse üks komplekt tarvilikke tingimusi , teises kombinatsioonis aga oluliselt erinev komplekt . Iseenesest triviaalne , aga me tõepoolest räägime teatud juhtudel " tühjast õigusest " , " moraalitust seadusest " ( arvan , et ka " moraalitust õigusest " saab rääkida ) ; teisalt võime kindlalt ja otsustavalt näidata seaduse tekstile ja selle alusel tehtud kohtuotsusele ning öelda : " see on kehtiv õigus ! " Kuid triviaalsus haihtub , kui küsime näiteks keskaegse " rusikaõiguse " kohta - on see kehtiv õigus või õigusetus ? Või vaatame orja seisundit Antiik-Roomas : seal esines vasturääkivus Rooma juristide seisukoha , et kõik inimesed on ius naturale järgi sünnilt võrdsed , ja ius gentiumi's formuleeritud printsiibi vahel , et inimolendid jagunevad vabadeks inimesteks ja rääkivateks asjadeks ( instrumentum vocale ) . Võimalik , et selline vasturääkivus väljendas sügavat vastuolu inimmõtte vaba arenemise ja ühiskondlik-majandusliku tegelikkuse vahel . Selline vastuolu ei jäänud üksnes deklaratsioonide tasemele . Teada on ühelt poolt üpris ulatuslikke orjade vabastamisi , eriti testamendiga , mis osutab paljude orjandus-suhete isiklikule laadile , teiselt poolt valitsuse katsed sellist praktikat õiguslikult piirata . Kristlaste tagakiusamise otsene ajend oli nende keeldumine ametlikust imperaatori jumalikustamisest ja kultusest , kuid pole välistatud , et tagakiusamise taga olidki intuitiivselt tunnetatud ideoloogilised põhjused : jutlustas kristlus ju inimeste võrdsust ( muuhulgas ligimesearmastusena ) ning tähtsustas loova ja auväärsena ka füüsilist tööd . Vastuolu oli sügavam , kui mistahes õigussüsteem või isegi riigisüsteem suudaks lahendada , sest inimeste võrdsuse idee realiseerimisel õiguskorras korral oleks ühiskond tõenäoliselt anarhiasse ja hävingusse langenud . ( Ja võibolla langeski - Rooma ju igatahes hukkus ... ) Ent kui Roomas eneses oli välja öeldud , et inimesed on sünnilt võrdsed , seejuures vähemalt ühest sisemisest , nimelt ius naturale rakendajate vaatepunktist , siis on meil täielik alus öelda ( mitte üksnes tänapäevasest , vaid isegi antiigi enese vaatepunktist ) , et Rooma õigus oli amoraalne kõiges selles , mis puudutas orje ja orjaseisust . <arv> Teatavasti on loomuõiguse pooldajad kunagi väitnud , et ebaõiglane seadus polegi seadus ( lex iniusta non est lex ) , <arv> seega ei tunnistanud nad ka amoraalse õiguse eksistentsi . Näiteks stalinistliku Nõukogude Liidu õiguses on piisavalt palju selliseid seadusi , mille alusel võib ( vähemalt retrospektiivis <arv> ) hinnata nõukogude õiguse amoraalseks õiguseks : esiteks , karistusõiguse ja repressioonisüsteemi ebainimlikkus hõlmas ühel või teisel viisil kogu õigussfääri ; teiseks , eraomandi puutumatuse eitamine ja igasuguse vaba ettevõtluse keelamine on küllaldane , et hinnata ka tsiviilõigus ebamoraalseks . Me võime muidugi öelda , et nõukogude õigus polnudki õigus : tõepoolest , isegi selle seadustatud , karmi ja julma karistussüsteemi raames oli ikka veel ruumi tohutus ulatuses valitsevale õigusetusele ja seadusetusele . <arv> Kuid siis tuleb meil saada hakkama tõsiasjaga , et nõukogude riik eksisteeris , sealhulgas rahvusvahelise õiguse tunnustatud subjektina , ja teatud õiguskord , näiteks abielu ja kodakondsuse instituutidena , samuti eksisteeris . Seega arvan , et amoraalse õiguse eksistents on mõeldav ja see on ka ajalooline fakt , kuid kas amoraalse õiguse eksistentsile on mingeid mitte-amoraalseid õigustusi , on hoopis iseküsimus . Kõik humanistid ja demokraadid teavad , et viimasele küsimusele tuleb anda eitav vastus . <arv> Õiguse kompositsioonilisus tähendab ka seda , et õigus võib olla kompaktsem , homogeensem ja rangemalt süsteemne , aga võib olla ka hajusam , diferentseeritum ja nõrgalt süsteemne . Spetsiifilisemalt väljendub see õigusloome ja õigusallikate tsentraliseerituse astmes , õigusloome keskuste ja erinevat tüüpi õigusallikate hulgas , õiguse vahendlike entiteetide ( normide , instituutide , instrumentide ) hulgas ja nende mitmeotstarbelisuses , õiguse nö suurte ja väikeste funktsioonide jagunemises üksikute normide , instituutide , instrumentide ja praktikate vahel . Polüfunktsionaalsus ja funktsioonide jaotus tähendab , et üks juriidiline vahend võib täita mitut funktsiooni , mitu vahendit võivad täita ühte ja sama funktsiooni üheskoos või eraldi , ja ühe üldise funktsiooni täitmiseks koondatud vahendite hulga üksikvahendid võivad täita kindlaid osafunktsioone ( vt <arv>. <arv> ) . Õigusvahendite puhul tuleb teha vahet õiguse instituudil ( nt abielu ) ja juriidilisel instrumendil ( nt nn. legal due diligence ) . Erinevus seisneb selles , et instituut on seadusandlikus protsessis konstrueeritud ja legaalselt konstitueeritud abstraktne , normatiiv-funktsionaalne entiteet , instrument aga on juriidilises praktikas konstrueeritud ja sellisena kasutatav praktilise töö vahend . Instrumendi ja instituudi seosed võivad olla väga erinevad ; näiteks , mõni instrument on konstrueeritud ühe legaalse instituudi efektiivseks ärakasutamiseks , mõni rajaneb mitmele instituudile , mõnel instrumendil aga pole seost ühegi instituudiga . Õigus on teatud mõttes sageli polütsentriline . <arv> Näiteks Rooma õigus oli polütsentriline nii territoriaalselt ( vallutatud provintsides jäi sageli kehtima kohalik õigus ) kui ka õigusallikatelt ( näiteks ius respondendi , imperaatori volitatud juristide ametlikud vastused õigusküsimustele evisid õigusallika staatust ) . Kaasaegne Lääne õigus on samuti polütsentriline , eriti anglo-ameerika õigusruumis . Kontinentaalne õigus on formaalselt tsentraliseeritud seadusõigus , kuid tõlgendamisse haaratud abistavate allikate ( näiteks seaduste tunnustatud kommentaarid või teatud nõuandvate organite otsused ) mõttes ei piirdu faktilised allikad seadusandlike aktidega . Õiguse polütsentrilisus ei tarvitse siiski olla õiguse paratamatu omadus . On mõeldav , et ka tsentraliseeritud õigussüsteemis võib olla mitu ( domineerivat ) õiguseallikat , näiteks nii esinduskogu kui ka riigipea normatiivaktid ; selline süsteem on kahtlemata tsentraliseeritud õigusloomega . Mõeldav on ka ühele domineerivale õigusallikale , nt kohtupretsedendile rajatud õigussüsteem : selline on ilmselt detsentraliseeritud , ent pole polütsentriline . Antud problemaatika suhtes on huvitav ja õiguse mõistmise seisukohalt oluline küsimus sellest , kas leping võib õigust luua , ja kui võib , siis millistel tingimustel . Sest kui leping loob õigust , siis on vaadeldav õigussüsteem kahtlemata polütsentriline . Seega õigus ei ole selgete piirjoontega üheselt osutatav terviklik entiteet . Õigus on normatiivsete vahendite faktiline kompositsioon , mille ühikuid süstematiseeritakse , kodifitseeritakse ja tõlgendatakse , seda nii legaal-dogmaatiliselt ( rakendusseadustega ) , praktilis-dogmaatiliselt ( juristide-praktikute töödes ) kui ka teoreetilis-doktrinaalselt ( õigusteadlaste kommentaaridega ) . Õigus ( süsteem ) ei moodustu ühetaolistest ja püsivatest komponentidest . Nagu <arv>. osas näeme , õigus ei ole ühetaoline ka funktsioonidelt . <arv> . <arv>. <arv>. Õiguse uurimise kaks taustsüsteemi Teadlane loob maailma sündmusi ja asjade seise uurides neist erinevaid mudeleid . Mudelitega ühtlasi täiustab ta olemasolevat , kõigi samalaadsete uuringute taustsüsteemi . Avangardne uurimus võib luua ka täiesti uue taustsüsteemi . Kas on võimalik eristada mingeid väga üldiseid õiguse teadusliku käsitlemise taustsüsteeme ? Või millised taustsüsteemid võiksid õiguse uurimisel olla mõeldavad ? Kõige üldisemalt võib näha kahte sellist taustsüsteemi : ( <arv> ) õiguse ja õigusnähtuste , samuti õigusega seotud nähtuste , nagu riigi ja ühiskonna uurimise enese- ehk õigusekeskne taustsüsteem ; ( <arv> ) õiguse kui teatud vajadustest tingitud ja neile vajadustele rahuldavat lahendust pakkuva vahendi uurimise taustsüsteem . <arv> . <arv>. <arv>. <arv>. Õigusekeskne taustsüsteem Õigusekeskset taustsüsteemi selle kõige äärmuslikemates väljendustes võib nimetada õiguslikuks fundamentalismiks . Fundamentalistlikes doktriinides on õigus iseseisev kategooria , " asi iseeneses " , või üksnes riigiga ( riigivõimuga ) seotud mõiste ja nähtus . Mõõdukamat õigusekeskset uurimistausta võib nimetada õigusrefleksiivseks või autorefleksiivse õiguse doktriiniks . <arv> Nimetatud doktriinid ei ole igal juhtumil õigusekesksed , kuid on seda siis , kui ei arvesta õigussüsteemi sisemise kommunikatsiooni kõrval süsteemi-välise kommunikatsiooni ja tagasisideme mõistetega ning sotsiaalsete vajaduste sunnifaktoriga . Autorefleksiivsete komponentide olemasolu õiguses on tõepärane : sellisteks võivad olla rakendusseadused ja üldse sekundaarsed normid ( Harti mõistes ) , pretsedentiloova kohtuotsuse motiveering , Euroopa Liidu direktiivide kommenteerivad sissejuhatused , <arv> jne. Kuid nende osakaal õigust väljastpoolt mõjutavate tegurite kõrval on siiski väike nii mahult kui mõjult . Seaduste kommentaarid ja mõjukad õigusteooriad omavad õiguses samuti suurt mõju , seda nii otsustajate otsustustegevusele vahetult kui kogu õiguskultuurile juriidilise erihariduse kaudu . Kuid neid ei saa pidada õiguse " päris-komponentideks " , sest ei kuulu õigussüsteemi , vaid on süsteemi-välise ja tagasisidestatud kommunikatsiooni vormid . Samuti evivad suurt mõju praktikas väljakujunenud tavad , seda eriti juriidiliste instrumentide kaudu . <arv> Seega on küsitav , kas õiguse enesepeegeldamise võime võiks täita teadusliku doktriini või kontseptsiooni tingimusi . Kui me vastaksime jaatavalt , siis tähendab see ( vähemalt implitsiitselt ) , et õigusteadus ja õiguse teooriad on kehtiva õiguse komponendid ( ajalooliselt on selline näide olemas : Rooma õiguses tuntud ius respondendi , volitatud juristide vastamisõigus , oli ühtaegu juriidiline ekspertarvamus ja õigusallikas ) . Esmapilgul võiks selline asjade seis , arvestades nimetatud komponentide mõju , olla isegi vastuvõetav . Kuid probleemiks on võistlevad teooriad - kui kehtivas õiguses esineks nii palju erimeelsusi ja vasturääkivusi , kui leidub õiguse teooriates , siis oleks õigus üsna raskesti realiseeritav . Õigusrefleksiivne doktriin , seadmata õigust ainsaks ühiskonda loovaks teguriks , taotleb siiski kõigi ühiskonna nähtuste õiguslikku tõlgendamist : mistahes ühiskondlikud suhted on " õigusest koormatud " . Kui eksisteerivas ühiskondlikus korralduses muud õigust pole , siis on vähemalt tavaõigus või " rusikaõigus " . Fundamentalistile tundub mõeldamatu , et mõni kogukond või ühiskond võiks eksisteerida õiguslikult reguleerimata vormis , või et mõni vähegi keerulisem inimsuhete süsteem võiks toimida õigusliku rezhiimita . See tähendab , et definiitselt pole võimalik ühiskondlik seisund , milles puudub õiguskord . Teisalt , just õigusekeskses taustsüsteemis asetatakse küsimus ebainimlike rezhiimide õiguskorrast radikaalselt : neis rezhiimides õigus kas eksisteerib amoraalsena , või amoraalse õiguse mõeldamatuse korral ei eksisteeri seda üldse . Vahepealsed kombinatsioonid eetilistest ja ebaeetilistest õiguse komponentidest , samuti eetilistest ja ebaeetilistest rakendustest , mille puhul valitsejad kas rikuvad kehtivat õiguskorda , või hoopis loovad mulje õiguskorrast , mida tegelikult ei eksisteerigi ( viimase drastiliseima näitena stalinistlik NL ) , ei tuleks nagu kõne allagi . Ehkki õigusekeskne hoiak on ( õnneks ) realiseeritav piiratud mõttes , reeglina üksnes õigusteaduste raames , võib juristide praktiline hoiak minna siiski palju kaugemale : jurist-praktik võib näha kõiges , mis ühiskonnas toimub , üksnes õiguslikult tõlgendatavaid nähtusi ning järelikult - sellest seiukohast lähtudes - peaks seadusandja ( seadusi ettevalmistavad juristid ) üritama õigusliknormatiivselt reguleerida ühiskonnas toimuvat nii palju kui võimalik , nii sügavuti ( sisuliselt , detailselt ) kui ka laiuti ( mahuliselt , kõikehaaravalt ) . Selline hoiak võib huvitaval kombel väljendada juristide professionaalset huvi - annab see ju tööd ja leiba mitmel rindel ! <arv> Õigusekeskse taustsüsteemi postulaadid on disjunktiivses kompositsioonilises seoses , st neid peab kõnesoleva tausta moodustamiseks esinema rohkem kui üks , kuid eraldivõetuna pole ükski neist tarvilik ega küllaldane . Lühidalt on need postulaadid ja nende tagajärjed järgmised . ( <arv> ) Õigus on eneseküllaldane : õiguse alused on õiguses eneses , mistõttu on võimalik õiguse täielik autorefleksioon ; see tähendab , et kehtiv ( formaalne ) õigus ja sellest lähtuv juristika moodustavad täieliku ja küllaldase õiguse uurimise objekti . Inimest ja ühiskonda , kodanikku ja riiki ning nendevahelisi suhteid vaadeldakse kehtiva õiguse taustal , üksnes läbi juriidilise mõistestiku ja kontseptsioonide . Lisaks , õigus on paratamatult vajalik suhete korraldatus mistahes arenenud kogukonna jaoks ning õiguslikud nähtused esinevad kõikjal , kus esinevad ühiskondlikud suhted . ( <arv> ) Õigussuhe ja juriidiline fakt on primaarsed : a ) mitteõiguslikud suhted on õiguse suhtes irrelevantsed ning ei tule õiguse käsitlustes ega õiguse tõlgendamisel arvesse ; <arv> b ) materiaalne fakt on kas juriidiline fakt või pole seda õiguse jaoks olemas . ( <arv> ) Olgu õigus kas loomulik ( inimloomule olemuslik ) või positiivne ( faktuaalne sõnas ja teos ) , õiguse tehislikkus ( artefaktuaalsus ) kavatsusliku funktsionaalsuse mõttes pole oluline . ( <arv> ) Õigus on terviklik mõiste või kategooria - nii nagu riik . Riik ja õigus on lahutamatult seotud , ehkki seisukohad nende tähtsusastmest , vastasmõjust ja algupärast lahknevad . ( <arv> ) Õiguse mõiste on primaarne inimsuhteid iseloomustavate mõistete ( lubadus , au , kohustus jmt ) ees : kõikjal , kus eksisteerib õigus , toimivad muud nimetatud mõisted õigussuhteid iseloomustavate mõistetena . <arv> ( <arv> ) Õigusekeskne taust on sallimatu kehtiva õiguse sisemise kriitika suhtes - küsimus " milline peaks õigusnorm ( tegelikult kehtivaga võrreldes ) olema ? " on õiguse rakendamisel lubamatu ja mittelegitiimne , lubatud ja legitiimne küsimus " milline on ( kehtiv ) õigusnorm ? " Nii saab ja tuleb õigust selle rakendamisel käsitleda lahus õiglusest , sest õigluse probleemid tuleb lahendada seadusloome etapil . Välimine kriitika ( õigusteadlase väited ą-la " kehtiv seadustik on auklik ja vastuoluline " , " selle sätte realiseerimine tekitab ebaõiglust " ) ei oma rakenduslikku tähtsust , vaid üksnes seadusandjale nõuandvat tähendust . Esmamulje järgi kuuluvad õiguse uurimise õigusekesksesse tausta ennekõike loomuõigusõpetused . Näiteks ratsionalistlikke loomuõigusõpetusi on kokkuvõtvalt iseloomustatud järgmiselt : a ) loomuõigus on igavene , muutumatu ja universaalne , nagu on mõistus ( pärasus ) ; b ) loomuõigusnormide ammendav süsteem on loogilise deduktsiooniga tuletatav ühest või mõnest alusprintsiibist ; c ) loomuõigus on siduv ennekõike riikliku seadusandja jaoks , sellega saab loomuõigus ka positiveeritud . <arv> Kuid ka õiguspositivismi erinevates versioonides esineb fundamentalistlikke jooni : kõige üldisem neist on õiguse normiallikate käsitlemine ühe ja keskse allikana , olgu selleks positiivne seadus , <arv> õiguse süstemaatiline mõistestik <arv> või ühiskondlikud eesmärgid . <arv> Õiguse uurimise õigusekeskne taust ei ammendu ega piirdu õiguse loomu- , positiivsete ega dogmaatiliste käsitlustega . Küsimusele õiguse alustest - kas õigusel on olemas universaalsed ja invariantsed alused ? - vastab õigus-fundamentalism jaatavalt ning asub optimistlikult neid otsima ja tuvastama . Samas ei tähenda käesolev kriitika , et õigusekeskne käsitlus oleks läbinisti paha ja seda tuleks vältida . Tegemist on reduktsiooni teatud tüübiga . Näiteks , rahvusvahelise kaubanduse transaktsioonide ( siis sisuliste tehingute , erinevalt nende juriidilisest vormist ) kirjeldamine 'asjaõiguste vahetamisena'<arv> on õigusfundamentalistlik reduktsioon , mille puhul käivet ei vaadelda materiaalse ega funktsionaalse ühiskondliku suhete kompleksina , vaid puhtjuriidilise , nö postlegaalse tegevusena . Selline " legalistlik " reduktsioon võib olla kasulik rahvusvahelise äriõiguse dogmaatiliseks uurimiseks ja käsitlemiseks , kuid ei tarvitse sobida rahvusvahelise ärikäibe õiguslike vajaduste väljaselgitamiseks - viimase jaoks on vaja vaadelda just ärisuhete mittejuriidilisi , nö prelegaalseid ja funktsionaalseid omadusi . <arv> . <arv>. <arv>. <arv>. Ekstsentriline taustsüsteem : õigus kui vajalik vahend Intuitsiooni järgides võime arutlust teist tüüpi taustsüsteemist alustada mõttest , et mingil eesmärgil on vajalik inimsuhete teatud tüüpi regulatsioon ning õigus ongi see vahend , mis sellist vajadust rahuldab . Sellega hakkame looma õiguse uurimine taustsüsteemi , milles pole keskne mitte õigus ise , vaid vajadus õiguse järele ning õiguse kui vahendi omadused , mis teatud viisil tekitavad nimetatud vajadusi rahuldavaid tagajärgi ( funktsionaalseid efekte ) . Lähtekohaks on normatiiv-regulatiivset kindlustamist vajavad inimsuhted indiviidide , gruppide ja grupiliikmete vahel nende kõiksugustes kombinatsioonides ja mastaapides . Vajadusel õiguse järele on kaks aspekti ja staadiumi . Ajalooline ehk prelegaalne õigusvajadus on mistahes õiguskorrale eelnev , tärkava sotsiaalse või kommunitaarse ühiseluvormi sünnitatud vajadus selle vormi säilitamiseks ja kohandamiseks muutuvates tingimustes . Selline vajadus tingib kõigepealt normatiivse regulatsiooni kui sellise tekkimise üldse , hiljem aga , protoõiguse tingimustes põhjustab uute õigusharude tekkimise nendes valdkondades , kus õiguslik regulatsioon veel puudub . Arenenud ühiskonna eksisteerivas õigussüsteemis esineb vajadus õiguse järele kui õiguse realiseerimise - pidamise , kasutamise või rakendamise - nõue : kehtivad õigusnormid nõuavad teatud sotsiaalsete faktide käsitamist juriidiliste faktidena , samas näevad ette ja õigustavad ametnike või eraisikute teatud reaktsioone nendele faktidele . Fakte , milliste suhtes sellised nõuded kehtivad , on nimetatud pälvimisfaktideks . <arv> Kui vajadus õiguse järele võib olla nii prelegaalne kui ka postlegaalne , siis õigust pälvivate faktide olemasolu on võimalik üksnes postlegaalselt : kehtiv õigus peab andma aluse ( põhjendatavuse ja põhjenduse ) tõlgendada relevantset fakti ( asjade seisu , sündmust või tegu ) juriidilise faktina . Kehtiv õigusnormistik transformeerib teatud tüüpi materiaalsed faktid norme pälvivateks faktideks . Pälvimisfaktide juurde naaseme allpool ( vt lk <arv> , <arv> , <arv> ) . Lisaks sellele , juba eksisteeriv õigus sünnitab uusi õigusvajadusi : tarvis on reguleerida seadusandja , õiguskaitsjate , otsuste täideviijate jt ametnike tegevust ; rakendusseadustega rahuldatakse muuhulgas legaalse tõlgendamise vajadusi ; menetlusseadustega rahuldatakse tõendite ja tõendamise usaldusväärsuse tagamise vajadusi , jne. Selliselt vajadus õiguse järele on üldistus kogukonna või ühiskonna konkreetsetest vajadustest organiseeritud ühistegevuse järele , vajadusest normeerida tarbimist ja reguleerida käivet , vajadusest kaitsta inimlikke atribuute ning karistada ja pakkuda rahuldust nende ründamise korral , lõpuks vajadusest protseduuride ja praktikate järele , millega luua juhiseid ja sunnivahendeid eelnimetatud preskriptsioonivajaduste rahuldamiseks . Õiguse uurimise õigust vajavate ja õigust pälvivate inimsuhete ekstsentrilise taustsüsteemi omadused on järgmised . ( <arv> ) Õigus ei ole paratamatult vajalik mistahes inimkogukonna tegelikuks , kuid samas õiguslikult väärtustamata eksistentsiks . Arvan , et röövellikke , tugevama õigusele rajatud ühiskondasid on ajaloos hulga olnud ning mingite üksikute tavaõiguslike elementide olemasolu ei tee neist veel õiguslikult korraldatud ühiskondasid . Teisalt , arvan , et õigus pole tarvilik ka moraalselt väärtustatud inimlikuks eksistentsiks . Selline võimalus kuulub küll utoopiate valda , kuid väiksemad kogukonnad on turvalise ümbruse korral saanud hakkama õiguseta , takerdumata röövellike suhete võrku . ( <arv> ) Inimene avastab esmase ja leiutab teisese vajaduse õiguse järele enda ja oma kogukonna ( ühiskonna ) loomuse tõttu , et elada paremat ja väärikamat elu tingimustes , kus vajadused ületavad võimalusi , väärtused ning võimed ja ressursid nende hankimiseks jaotuvad ebaühtlaselt ning kui leidub kasvõi üks indiviid , kes oleks valmis oma vajadusi rahuldama teistele kannatusi tekitades . Õigus pole asi iseeneses , vaid vahend teiste asjade parendamiseks , neile teatud eriliste omaduste ( kindluse , ennustatavuse , funktsionaalsuse ) lisaja . ( <arv> ) Eelmisest postulaadist järeldub , et põhimõtteliselt võib eksisteerida ( arenenud ) inimkogukondi , milles ei eksisteeri õigust või kus õigussuhete kõrval eksisteerivad olulised mitteõiguslikud regulatiivsed suhted ( näiteks kaasaja subkultuurides ) . ( <arv> ) Õigussuhe ja juriidiline fakt on sekundaarsed või derivatiivsed - mõlemad on juriidilise tõlgendamise ja kehtestamise resultaadid ; primaarsed on ühiskondlik suhe ja materiaalne fakt ; õigus eelnevalt klassifitseerib <arv> teatud faktid õigust pälvivateks ning järgnevalt ( post factum ) kvalifitseerib need juriidilisteks faktideks . ( <arv> ) Õigus on tehisvahend , mille kavatsuslik funktsionaalsus ja nö sisseehitatud funktsioneerimisviis on olulised õiguse olemuse mõistmiseks . ( <arv> ) Õigus ja riik tekitavad üksteise komponente ning tingivad vajadusi nende loomiseks üksnes osaliselt ; mõlemal on teisi tekitajaid ning veel olulisem - mõlema tekkimist tingivad algselt mitteõiguslikud ja mitteriiklikud vajadused . ( <arv> ) Õiguse mõiste pole primaarne - primaarsed on inimsuhete , sh tootmissuhete baasmõisted ( lubadus , käsk , kohustus , vahetus , ootus jmt. ) ; õiguse baasmõisted on viimaste suhtes derivatiivsed : pealepandud ehk kästud kohustust ei saa tekkida enne käsu mõistet ( vt <arv>. <arv>. <arv>. <arv> ) , nii nagu võetud kohustust ei saa tekkida enne lubaduse mõistet ( vt <arv>. <arv>. <arv>. <arv> ) . <arv> ( <arv> ) Inimsuhete-keskne taust õiguse käsitlemisele on oluliselt sallivam kehtiva õiguse sisemise kriitika suhtes : praktiline küsimus sellest , mis on ( kehtiv ) õigus , on lahutamatu teoreetilisest küsimusest selle kohta , milline õigus peaks olema . Kahe küsimuse seos on vältimatu siis , kui küsime õigusnormide ja -vahendite funktsioonide järele . Kui näiteks leiame , et inimõiguste funktsiooniks on kaitsta inimlikke atribuute , siis ei saa me vältida kahte lisaküsimust : a ) kuidas see kaitsefunktsioon toimib ( küsimus funktsioneerimisviisist ) ja b ) kas toimib ( küsimus efektiivsusest ) . Õiguse vajaduse ja pälvimise taustsüsteem ei eita õiguse institueerivat , loovat-kehtestavat olemust ega väida , nagu oleks õigus pelk " mittejuriidiliste " ühiskondlike suhete ripats . Õigus nagu mitmed muudki ühiskondlikud tegurid ( faktorid ) - eelkõige suhtlemiseks kasutatav keel ja suhtleva käitumise reeglid - transformeerivad materiaalseid , meeleliselt tuvastatavaid fakte ühiskondlikku tähendust evivateks sotsiaalseteks faktideks . Mõlemad faktitüübid on empiirilised ehk kogemusele antud , kuid sotsiaalne fakt on tunnetuses alati tõlgendatud ühiselu normide ja väärtuste alusel . Fakti " ühiskondlik tähendus " on muidugi liiga üldine ja hägus mõiste , kuid see märgib kõiki neid faktidega seostatavaid inimlikke omadusi ja vajadusi , mis sunnivad meid teatud juhtudel enda ja teiste heaks töötama , üksteisega suhtlema ja lobisema , avalikkusele kirjutama , uudiseid kuulama , armastama või vihkama jne. Kui kõrvutame saadud tulemust eelpool käsitletud taevase ja kosmilise taustsüsteemi metafooriga , siis kõnesolev õiguse uurimise taustsüsteemide eristus ei tähenda üksühest analoogiat " parema " heliotsentrilise ja " halvema " geotsentrilise maailmasüsteemiga . Siin leidub huvitav paralleel : lisaks Päikesesüsteemi heliotsentrilisele kirjeldusele , peavad astromeetrilised distsipliinid paratamatult konstrueerima taevasfääri koordinaadistikud Maalt nähtuna , seda meie tegeliku vaatepunkti tõttu , veel enam aga sellise vaatepunkti tarvis . Kas pole nii ka õigusega : teatud õigusdistsipliinid tuleb paratamatult konstrueerida teatud kindla vaatepunkti tarvis , sest ainult sellistena on need praktiliselt kasutatavad . Kuid väär on praktilise vajaduse - mis on omamoodi paratamatus , ehkki ei loogiline ega kausaalne - alusel konstrueeritud süsteemide ontologiseerimine osaks väljaspool vaatlussüsteeme olevat " maailma iseendas " . <arv> Minu arvates üks selline " paratamatult legalitsentriline " distsipliin on õigusdogmaatika , mis saab õigust käitleda üksnes lähtudes õigusallikatest ehk õigusnormide formulatsioonidest , nende legaal-autoritatiivse ja süsteemse kehtivuse kriteeriumidest ning seda kõike vaadatuna-tõlgendatuna üksnes õiguse rakendaja vaatepunktist . Kõnesolev taustsüsteemide eristus ei tähenda samuti otsest ja selget õiguse teooriate ja kontseptsioonide jaotust samal alusel . Pigem on tegemist kalduvuste ja tendentsidega , sest nö puhast õiguse teooriat vaevalt enam võimalikuks peetakse . Ning just samal alusel võib väita , et tänapäeva õigusteooriad kalduvad teise taustsüsteemi poole , sest puhas õiguse teooria oleks võimalik üksnes esimeses , puhtalt enesekohases ja ennastammendavas taustas . Õiguse uurimise õigusekeskne ja õigusvajaduse taustsüsteemid võivad teooriates või uurimiskontseptsioonides avalduda kahel viisil . Esimesel juhul on taustsüsteemi postulaadid esitatud eksplitsiitselt ehk otsesõnu antud õiguse käsitluses selle sama käsitluse lähtekohtade või eeldustena . Teisel juhul on taustsüsteemi postulaadid implitsiitsed , ent võivad tuleneda teooriast kahesugusel viisil : varjatud eeldustena või varjatud järeldustena . ( Mingi seose postuleerimine teooria järeldusena oleks nagu tagurpidi tõestus . Kuid teadusloost peaks olema teada " ebaõnnestunud teooriaid " , mis viisid postulaatide formuleerimiseni . ) Mõlemal juhul on need omakorda kasutatavad nii eksplitsiitsete kui implitsiitsete lähtekohtadena teiste ( uute ) teooriate jaoks , kuid eeskujuks oleva teooria varjatud eeldustest lähtudes alustab ka uus teooria liikumist samast lähtepositsioonist , varjatud järeldustest lähtudes alustab ja jätkab uus teooria aga sealt , kus eelnev teooria ( metodoloogilise läbikukkumise , kuid resultatiivse tulemuse - uue postulaadiga ) lõpetas . Käesoleva töö ülesannete hulka ei kuulu seniste õiguse teooriate ja kontseptsioonide analüüs või liigitamine ülalesitatud taustsüsteemide suhtes . Kuid käesolev uurimus ise võtab nende suhtes selge hoiaku : see lähtub õiguse uurimisel sotsiaalsest vajadusest õiguse järele ja õigust pälvivatest sotsiaalsetest faktidest , nende faktide mõtestamisest ja väärtustamisest . Arvan , et õiguse teadusliku uurimise ja mõtestamise taustaerinevuste nägemine ei evi üksnes ( meta ) teoreetilist , vaid ka praktilist tähendust . Kuid miks rääkida vajadusest õiguse järele , selle asemel et rääkida näiteks õigusloojate tahtest ja huvidest või õigusloomingu moraalist ? Eitamata vajadust arutleda ühel või teisel puhul nende ja paljude teistegi õiguse fenomenide ja omaduste üle , <arv> põhjendan õigusvajaduse kategooriat lihtsa argumendiga : kuna õigus on alati normeeriv , reguleeriv , ettekirjutav , piirav , kohustav , sundiv jne , st inimese vabadust positiivselt või negatiivselt piirav , siis igasugune õiguslik sekkumine inimese tegevusse peab olema põhjendatud vajadusega piirata tema tegevusvabadust . <arv> . <arv>. <arv>. Kas õigusel on alused ? Õiguslikku fundamentalismi ei tuleks samastada sellise teoreetilise asetusega , mida võiks ( epistemoloogiast tuntud analoogia põhjal <arv> ) nimetada õiguse vundamentismiks [ foundationalism ] . Õiguse vundamentistlik käsitlus eeldab , et on olemas teatud õiguse alused ning õigusteooria ja eriti õigusfilosoofia ülesanne ongi nende aluste otsimine ja esiletoomine . Vaadakem põgusalt mõningaid õiguse aluste võimalikke kandidaate . <arv> . <arv>. <arv>. <arv>. Baasnormid Kelseni teoorias leidub olulisi funktsioonkäsitluse elemente . Kelseni järgi õigusnormid on iseloomulikult tingimuslikud ( konditsionaalsed ) : konditsionaal on normi osa , mis määratleb juhtumid , millistes agent peab tegutsema ettenähtud viisil . Normi elementideks on a ) 'normikarakter' b ) 'normi-subjekt' c ) 'normi-akt' d ) 'täitmistingimus' [ performance condition ] . <arv> Raz mainib 'legaalselt relevantseid funktsioone' , mida evib Kelseni baasnorm , ehkki viimane ei ole positiivse õiguse komponent , kuna ei ole loodud seadusandja tahteaktiga . <arv> Baasnorm eksisteerib , kuna on vajalik seadusest arusaamiseks ( õiguse mõistmiseks ) . Kelseni järgi iga sotsiaalse korra funktsiooniks on tekitada kindel inimestevaheline käitumine . Vastavalt maneerile , millega sotsiaalselt soovitud käitumine tekitatakse , võib eristada eritüübilisi sotsiaalseid korraldusi . Neid tüüpe iseloomustavad spetsiifilised motivatsioonid , mida sotsiaalne kord kasutab saavutamaks indiviidide soovitud käitumist . Ühes sotsiaalse korralduse tüübis saavutatakse kehtestatud juhistele ( reeglitele ) vastav käitumine sanktsioonidega . <arv> Baasnormi õiguslik efekt peaks rajama aluse positivistlikule õiguskäsitlusele : " Positivismi alushüpoteesiks on norm , mis põhistab [ või legitimeerib - authorizing ] ajalooliselt esimese seadusandja . Selle baasnormi kogu funktsioon on anda õigustloov võim esimese seadusandja aktile ja kõigile teistele sellele esimesele aktile põhinevatele aktidele . " <arv> Kelsen rõhutab korduvalt , et baasnormi ainsaks funktsiooniks on põhistada või legitimeerida esimese konstitutsooni loomine . Võib mõelda , et esimene konstitutsioon , nagu ka baasnorm , peab olema õigussüsteemi iga normi kehtivusahela iga lüli osaks . <arv> Seega Kelsen käsitleb baasnormi kui õigusnormide kehtivuse ja õigussüsteemi ühtsuse allikat . Baasnormide funktsiooniks on õigussüsteemi ühendamine ( liitmine - uniting ) <arv> ning õiguse identiteedi-probleemi ja õigusnormide kuuluvus-probleemi lahendamine . <arv> Sellega jõuame aga teise võimaliku aluse , süsteemi juurde . <arv> . <arv>. <arv>. <arv>. Õiguse süsteem Igal süsteemil on komponendid : elemendid ja allsüsteemid ning sisemised ja välimised funktsioonid . Raz , nagu enamik strukturaliste , tegeleb põhiliselt õigussüsteemi struktuuriga ning näeb selle elementidena õigusnorme , jättes paraku suurema tähelepanuta õiguslike vahendite funktsioonid . Kelseni baasnormides või Harti tunnustusnormis näeb Raz õigussüsteemi ühtsuse alust : printsiipe , mis korraldavad või struktureerivad õigussüsteemi . <arv> Lisaks räägib ta õigussüsteemi geneetilisest struktuurist <arv> ja operatiivsest struktuurist ; viimane rajaneb süsteemi regulatiivsetele ja karistussuhetele . <arv> Esitan siinkohal hüpoteesi , mille juurde tuleme töö <arv>. osas : funktsionaalse käsitluse korral , st siis , kui esineb vajadus tõlgendada teatud õigusnormide hulka vahendina mingi ülesande täitmiseks , võib süsteemi struktuurist abstraheeruda funktsioneerimisviisi mõiste abil . Funktsioneerimisviis osutab struktuuri funktsionaalselt olulistele komponentidele , kuid ei kirjelda süsteemi täpset ehitust . <arv> Seejuures : a ) lahendamist vajav ülesanne on püstitatud lähtuvalt mingitest vajadustest , sh vajadusest õigusliku regulatsiooni ja kindluse järele teatud eesmärkide saavutamisel ; b ) õigusnormide hulk pole juhuslik kogum , vaid funktsionaalse klassifikaatori määratud normistik , mis konstitueerib ühe mono- või polüfunktsionaalse õigusvahendi ( õigusinstituudi kui legaalse või juriidilise instrumendi kui praktilise õigusvahendi ) ; c ) struktuuri kirjeldus jääb õigusdogmaatika pärusmaaks , funktsionaalne argumentatsioon kasutab seda ; viimane aga ei saa olla dogmaatiline , sest funktsioon pole üks-üheselt vahendiga määratud , vaid sõltub ka vahendi kasutaja intentsioonist . <arv> . <arv>. <arv>. <arv>. Tunnustusnorm ja õiguse printsiibid Hart ütleb , et käsuteooria üritab avastada õiguse nähtavate vormide alt ühetaolist substantsi . <arv> Harti tunnustusnormi õiguse substantsiks - " koostisaineks " - pidada oleks ilmne liialdus , kuid kahtlemata näeb Hart tunnustusnormis õiguse alust : lisaks sellele , et tunnustusnorm määrab , millises vormis ja kelle poolt antud ettekirjutus on käsitatav õigusnormina , lõppkokkuvõttes määrab tunnustusnorm ka selle , kes on õiguse subjektid ning seob subjektid normidega . Ronald Dworkini järgi esineb teatud hulk " õiguse propositsioone " : need on erinevad otsustused ja nõuded õiguse lubatavuste , keeldude ja volituste kohta ; nendest propositsioonidest kõige tuntumad omakorda moodustavadki selle , mida me võime nimetada " õiguse alusteks " . <arv> Nendeks on õigusliku argumentatsiooni tõlgenduslikud , õigusteaduslikud printsiibid . <arv> ( Jurisprudents on Dworkini järgi õiguse rakendamise proloog : see esitab konventsiooni selle kohta , millised sotsiaalsed praktikad on õiguslikud . <arv> ) Epistemoloogia põhimõisteks on lausemõtteline ehk propositsiooniline teadmine ; kuid relevantseteks kaasmõisteteks on ka äratundmis- ehk objektiteadmine ja oskusteadmine . <arv> Seega , kui õiguse printsiibid moodustavad õiguse aluse , siis tee õigusteadmise juurde algab printsiipide olemasolevate sõnastuste ( formulatsioonide ) ja nende allikate tundmisest , tõlgendamiseks vajaliku ümbersõnastamise ( reformuleerimise ) ja kommenteerimise oskusest ning sellise tundmise ja oskuse kaudu saavutatud alusprintsiipide teadmisest . Niiviisi on Dworkin endalegi märkamatult püstitanud teeviida õiguse epistemoloogilisele käsitlemisele . Kuid samas on ta asunud õiguskesksesse vaatluspositsiooni - kuna õiguse printsiibid on osa õigusest , siis õiguse alused leiduvad õiguses eneses . Kuid õigusekesksus on välditav : kui me mööname , et printsiipide sisu tuleb mujalt kui õigusest ning rohkem kui ühest allikast , oleme me liikunud ekstsentrilisse vaatlussüsteemi . <arv> . <arv>. <arv>. <arv>. Inimloomu väärtused Loomuõigus üritab leida üht ( set ) moraalsete alusprintsiipide allikat inimloomusele omaste põhiväärtuste hulgast . Inimese loomuliku olemise defektid tekitavad samas vajaduse neid väärtusi kaitsta . Õigus saabki vahendiks , mis seda ülesannet täidab . Õiguse vahendlik otstarbekus omakorda nõuab inimese käitumiselt ja otsustustelt mõistuspärasust ( ratsionaalsust ) . Sest on ju vaja uurida ja teada , mida kaitsta , kuidas kaitsta ja mille vastu kaitsta . Seega terenduvad ka loomuõiguslikus käsitluses käesoleva töö mõned lähtekohad : inimsootsiumis esineb indiviidide tahtest sõltumatu vajadus õiguse järele ning õigus on sobiv vahend selle vajaduse rahuldamiseks ; õigusvahendi peamine funktsioon on teatud väärtuste ( väärtustatud omaduste ) kaitse . Kuid erinevalt Finnisest , ma pean õiguse aluseid rajavateks ka sotsiaalseid , ühiskonna ja riigi olemasolust ja toimimisest tingitud vajadusi . Lisaks sellele , on alust arvata , et paljud inimlikud atribuudid , mida loomuõiguslased on pidanud inimloomusele omasteks , ongi tegelikult inimese enda loodud , st need on inimkultuuri fenomenid . Kui me võrdleme inimtsivilisatsiooni ajaloolist arengut evolutsioonilise looduslooga ( kuigi mõlemad on ja jäävad hüpoteetilisteks ) , siis märkame pigem inimese eemaldumist algsest loomulikust seisundist . Õigusfilosoofid on tavaliselt pidanud inimese looduslikust seisundist eemaldumise fenomenideks riigi ja tsiviilühiskonna teket , <arv> kuid oluliselt suurema üldistusjõuga on loodusliku seisundi ületamise samastamine inimkultuuri tekkimisega , ükskõik kuidas me kultuuri mõistet seejuures mõtestame . <arv> . <arv>. <arv>. Skeptitsism õiguse mõiste suhtes Kui esineb kahtlus õiguse aluste olemasolu suhtes - aga kui õigusteooriad esitavad õiguse alustena erinevaid asju , on meil on alust nendes kahelda - siis oleme õigustatud küsima : kas õigus ise , ühtse mõistena , on üldse olemas , või me vaid räägime ja arvame , et on ? Selles küsimuses peitub varjamatu alternatiivina õiguslik skeptitsism - kahtlus põhimõiste või -kategooria määratletavuses . Õigusskeptitsism peab oma argumentatsioonis paratamatult arvestama tõsiasjaga , et me räägime õigusest ja koondame selle mõiste alla teatavaid nähtusi . Seega skeptik , väites , et õigust ( õiguse mõistet ) pole olemas , peab kuidagi tulema toime eespool märgitud kontseptuaalse reduktsiooniga : õigusmõiste kasutaja võib väita , et kuna õiguse mõiste on kasulik ja kasutuskõlblik , siis on tegemist vähemalt mõistet loova reduktsiooniga . Õigusskeptik peaks siis vastu väitma , et tegemist on õigustamatu reduktsiooniga ning põhjendama , miks reduktsioon on õigustamatu . Kui tõsine selline skeptiline probleem on ? Analoogseid probleeme esineb paraku ka loodusteadustes , ehkki viimased toetuvad faktilistele lähteandmetele ega evi kaugeltki sellisel määral õigustav-väärtustavat sisu nagu õigusteadus . Nagu eespool juba mainisime , bioloogia ja bioloogia filosoofia on raskustes elu mõiste defineerimisega : ikka on midagi puudu ja teisalt midagi üle ( aga mõlemad distsipliinid saavad selle mõisteta edukalt ka hakkama ) . Ometi ei julge ükski ( vähemalt pragmaatiline ) bioloog väita , et elu pole olemas ja järelikult bioloogid tegelevad pseudoprobleemidega . Sama käib õiguse mõiste kohta . Õigusteadlased ja juristid tegelevad kahtlemata õigusega , olgu selle defineerimine kuitahes vaevarikas . Kaks õigusteaduse uurimisobjekti iseärasust , mis raskendavad selle määratlemist , väärivad tähelepanu . Esiteks , erinevalt kosmoloogile uurimiseks antud tähistaevast ja Universumist , mis on omavahel küllalt regulaarses ja tuvastatavas korrelatsioonis , õigusteadlasele antud õigusnähtavuste ja õiguse aluste vahelised seosed ei tarvitse olla piisavalt regulaarsed teaduslike üldistuste tegemiseks . Teiseks , erinevalt Universumist , mis kaasaegse kosmoloogia silmis teadusliku uurimise objektina on eneseküllaldane , st väliste tegurite , nagu looja-jumala või universumite lõpmatute ansamblite lisamine ei muuda seletusi oluliselt paremaks , siis õiguse kohta me sama asja sama kindlalt väita ei saa . Vastupidi , näib nii , et õigusteooriate tõepärasuse nimel tuleb neisse üha enam kaasata õiguseväliste tegurite ja mõjurite seletusi . Fundamentalist otsib õiguse aluseid õigusest enesest ja usub , et ta on need sealt ka leidnud . Selline avastus teeks õigusest tõepoolest eneseküllaldase ja autorefleksiivse . Käesolev töö peaks sellised lootused kummutama . See ei tähenda aga , nagu mõni ajalooline õigussüsteem ei oleks pürginud sellise enesetäiuse poole : Rooma õiguse retseptsioon Saksamaal on näide õigussüsteemist , mis eemaldus tegelikest vajadustest ning muutus iseennast genereerivaks ja õigussuhteid degenereerivaks doktriiniks . Arvan , et õigusel on alused , õiguse universum , kuid see ei ole püsivalt sama läbi inimkonna ajaloo . Õiguse alused tulenevad inimühiskonna kooselu suhetest ja vormidest . Iga tsivilisatsioon loob õigusele iseäralikud alused , millele ehitatakse või kohandatakse õigussüsteem . Õiguse alused on kompositsioonilised : esiteks , baaskomponendid ise muutuvad , teiseks , nende kombinatsioonid varieeruvad . Käsk , käsuga pandud kohustus , toores sunnijõud , karistuse sanktsioon , lubadusega võetud kohustus , avalike suhete sund , eetilised kaalutlused ja moraalinormid , formuleeritud õigusnormide süsteem , juriidilised vormid , õigust pälvivad materiaalsed faktid , neist transformeeruvad juriidilised faktid , õigusnormide regulatiivsed funktsioonid , instituutide kehtestamise funktsioonid , jne - kõik need on komponendid õiguse alustes . Kuid aluskomponentide sisu , vorm ja kombinatsioon pole konstantne ega ole määratud õiguse sisemistest , komponentide omavahelistest seostest . Milline võiks olla õiguse vundamentistliku ning käesoleva käsitluse ( kui funktsioonilise ja epistemoloogilise ) vaheline seos ? Käesolevas käsitluses uuritakse õiguse subjekti poolt õiguse tunnistamise ja tunnustamise tingimusi analüütilise epistemoloogia vahenditega . Seega , õiguse subjekt on samas ka episteemiline subjekt : õiguse tunnetaja , õigusteadete vastuvõtja , õiguse teadja . ( Õiguse tunnetaja võib olla tunnetusobjektiga kas vahetus episteemilises suhtes , õigusteadlikuna , või kaudses suhtes , õiguskuulekana ) . Metodoloogiline eelvalik , mille oleme antud käsitluse tarvis teinud , on uurida õiguse otstarvet ehk funktsioone , seda nii üldistavalt - kogu õiguse suhtes , kui ka eriliselt - õiguse üksikute entiteetide või nende klasside suhtes . Nii nagu elusolemist iseloomustab teatud toimekus ( bioloogiline funktsionaalsus ) , nii iseloomustab ka õiguse realiseerimist teatud toimekus ( juriidiline funktsionaalsus ) . Nagu tuleme nägema , funktsioonid avalduvad üksnes tõeliselt funktsionaalsetes efektides . Asi on selles , et tavaliselt tekitavad funktsioneerivad entiteedid ka soovimatuid kaasefekte ( mootor tekitab müra ja vanglakaristus kulutab ühiskonna ressursse ) ; lisaks sellele , paljud asjad tekitavad justkui-funktsionaalseid efekte ( abielu instituut annab tööd pulmaisadele ) . <arv> . <arv>. <arv>. Faktid ja normid : piir oleva ja olemapidava vahel Küsimus õiguse nähtavustest ja õiguse alustest on kahekülgne , ontoloogiline ja epistemoloogiline . Kas me näeme õigust sellisena , nagu see on , või on nähtava varjus midagi suuremat , mida otse ja selgelt ei näe ? Filosoofia ajaloos on nähtumuse ja olemuse probleemiga palju vaeva nähtud . Tulemusena näib , et piiri tõmbamine 'oleva' ja 'nähtava' vahele pole mõttekas : nähtav on olemise aspekt , olemise sündroom . Kui olev on nähtav , siis nähtav on olev - see on triviaalne , kuid kasulik tautoloogia . Kui ma näen hallutsinatsiooni kuldvasikast ja usun , et näen hallutsinatsiooni kuldvasikast , siis ma olen näinud asju nii , nagu need on . Kui ma aga samas olukorras usun , et näen kuldvasikat , siis ma olen näinud asju erinevalt sellest , mis need tegelikult on , st olen eksinud . Ent see ei tähenda nähtava ja oleva ontoloogilist vastasseisu , vaid see tähendab minu kui vaatleja ja vaadeldava maailma episteemilise seose kvaliteeti : viimasel juhul võib mul olla suhteliselt halb vaatluspositsioon , või on minu arusaamine maailma asjadest mõneti imelik . Seega , ehkki tegemist on küsimusega faktidest , on küsimus ise kahekülgne : kuidas asjad on ja kuidas asjad peaksid olema või võiksid olla ? Õigusfilosoofias tehakse selget vahet " olemise " ja " pidamise " vahel . <arv> Allpool kinnitame seda vahetegu vastavate lingvistiliste funktsioonide ( vt <arv>. <arv>. <arv>. <arv> ) ning propositsiooniliste ja preskriptsiooniliste lausefunktsioonide ( ehk propositsioonide ja preskriptsioonide ) eristamisega ( vt <arv>. <arv>. <arv>. <arv> ) : olevat avaldavad propositsioonid ja pidavat preskriptsioonid . Ehkki teemat on palju käsitletud , näivad mõned täiendavad selgitused siiski vajalikud , sest <arv> ) olemapidav ei tähenda üksnes deontilist ja aksioloogilist , vaid ka episteemilist normatiivsust ; <arv> ) piir oleva ja olemapidava vahel on selge loogilis-semantilisel tasemel , kuid hägustub normatiivses praktikas . Selles pole kahtlust , et õigusnormid ei kirjelda maailma tegelikke asjade seise , vaid esitavad hüpoteetiliste asjade seisude seoseid teatud pidamistingimustega : kehtestatavate käitumisjuhiste ehk preskriptsioonidega kõigiks nendeks juhtumiteks , kui hüpoteetilised tingimused on aktualiseerunud . Kuid esineb hulk asjaolusid , mida lihtne loogiline olemise ja pidamise vahetegu ei arvesta . Vaadakem neid selguse huvides . Esiteks , normatiivsus on eritüübiline . Peab olema ( 'tappa ei tohi' ) pole samane sellega , mis võiks olla ( 'parim oleks , kui keegi ei tapaks' ) . Esimene on deontiline norm , teine aksioloogiline ( väärtustav ) norm . Teiseks , esinevad episteemilised , tõenäosuse ja tõepärasusega seotud normid , mis seovad fakte : " ma näen kuldvasikat [ minu taju kui fakt ] , aga see peaks olema hallutsinatsioon [ minu otsustus tõenäosusnormi alusel , mis peab kuldvasika esinemist väga vähetõenäoliseks ] " . Kolmandaks , esinevad epistemoloogilised , empiirilise teadmise üldise võimalikkuse " pidamised " : " termodünaamika seadused peaksid olema üleüldiselt kehtivad loodusseadused , sest meile on teada suur hulk neid seadusi kinnitavaid fakte , mis on üha vaadeldavad ja eksperimentidega korratavad , ning samas pole meil teada ühtegi neid seadusi kummutavat fakti . Kuid meie järeldus - induktsioon - võib siiski olla vale , sest meil pole alust uskuda , et me teame kõiki fakte . " <arv> Neljandaks , esinevad funktsionaalsed normid , mis on erilistes geneetilistes seostes teatud faktidega . Lause " selleks , et saagida puid , on vaja saagi " ( robustse pidamislausena " puude saagimiseks peab olema saag " ) ei väljenda fakti , vaid konditsionaali , sest saagi on vaja üksnes siis , kui tõepoolest on vaja puid saagida . Kui aga vajadus puid saagida on aktualiseerunud , on tegemist subjekti mingil viisil sundiva asjade seisuga , erilise faktiga : " Mul on vaja puid saagida , et ahju kütta , puude saagimiseks peab olema saag , järelikult vajan ma saagi . " Sellises olukorras eksisteerib subjekti sundiv fakt ( faktor ) - vajadus sae järele . Sae kui vahendi funktsionaalsed omadused on samuti faktid , kuid teistsugused . <arv> Viiendaks , sotsiaalsete nähtuste suhtes kehtib samasugune aprioorse normatiivsuse ( loodusseadus ütleb , et kui p , siis q ) ja aposterioorse faktuaalsuse ( on p ja q ) dilemma kui loodusteadustes . Õigusteaduses öeldakse tavaliselt , et norm " varastada ei tohi " on kehtiv parajasti siis , kui : <arv> ) ühel või teisel viisil on kehtestatud , et varastada ei tohi ja vargus on hukkamõistetav ; <arv> ) enamasti inimesed ei varasta , mh selle tõttu , et nad teavad , et varastamine on keelatud ja hukkamõistetav ; <arv> ) kui keegi varastab , saab tema tegu kehtestatud normi alusel hukka mõistetud ja isik karistada . Märkame , esiteks , et norm ise on samuti " olemasolev " - sõnastatud ja üleskirjutatud nõue ( ehkki see ei elimineeri normi pidamissisu ) . Teiseks ( asjaolu , mis võib elimineerida normi pidamissisu ) , normi kehtimise tingimused <arv> ) ja <arv> ) on aposterioorsed , faktuaalsed normi kehtimist kinnitavad asjade seisud ehk " olemine " . Dilemma seisneb selles , et kui normi kehtivuse tingimused <arv> ) ja <arv> ) ei ole täidetud , siis võime me rääkida formuleeritud pidamisnõudest ( faktilisest juhisest , mis nõuab mingit käitumist ) , lisaks nõude ( juhise ) autoritatiivse kehtestamise faktist ( nõue võtta formuleeritud pidamisnõue täitmiseks ) ning käitumisjuhise tegeliku mittepidamise faktist , kuid me ei saa rääkida kehtivast pidamisnormist kui õigussüsteemi või ühiskonnakorralduse komponendist . Loodusteaduste normatiivne komponent piirdus traditsiooniliselt nomoloogiliste seaduste ning metodoloogiliste normide ja printsiipidega . Nende lahushoidmine faktidest ei valmistanud väga suuri raskusi . <arv> XX sajandi teadus ( filosoofia ) on aga avastanud momente , mis näivad toovat normatiivse komponendi ka loodusteaduslikesse uurimisobjektidesse . Tegelikult , ontologiseeritud vaatlussüsteemi kontseptsioonis , millest eespool juttu , on normid vaatlussüsteemi komponentidena omal kohal . <arv> ) Looduses valitseb paljudes asjades kord : hulk sündmusi on regulaarsed ja predikteeritavad . Täppisteadused on keskendunud regulaarsete nähtuste seletamisele . Täppisteaduste edu alusel on teadlased lootnud , et nende seletuste kaudu võib seletada kogu loodusmaailma . Paraku eksisteerib looduse regulaarsuste kõrval , sealhulgas ka inimeste igapäevaelus , stohhastilisi ehk ennustamatult kaootilisi nähtusi ; selliste nähtuste üldnimetus on kaos . Klassikaliste täppisteaduste meetodid ei sobi kaose kirjeldamiseks . <arv> Osa kaootilistest nähtustest on seletatavad statistiliste , tõenäosuslike kalduvustena . Kuid statistilise kalduvuse juures ilmneb normatiivne , " olemapidamise " aspekt : statistiline seadus ütleb aprioorselt ( enne kogemust ) , et sündmus tõenäoliselt " peaks olema " oodatav , kuid tegelikuks , " olevaks " saab see alles aposterioorselt ( kogemuses ) . <arv> ) Inimene , luues tehisasju ja korraldades elukeskkonda , loob korda ka looduslike asjade seas . Eriti ilmekalt näitab seda insener-tehniline tegevus , mis vaid osaliselt rajaneb fundamentaalteaduste saavutustele , olulisel määral tehakse seda katse-vea meetodil , printsiibil " see peaks niiviisi toimima , vaatame katseliselt järele " . Tehnoloogiliste lahenduste " peaks " ei tarvitse aga olla pelgalt episteemiline , teadmatuse väljendus : kui inimene loob midagi sellist , mida universumis pole enne olnud ( võime ju oletada , et arvuti protsessoris , aga võibolla isegi sisepõlemismootoris toimub vähemalt üks protsess ehk korduv sündmus , mis on unikaalne kogu universumis ) , siis inimene ei katseta mitte oma teadmatuse piiridel , vaid ta katsetab universumi olemise piiridel . Piltlikul öeldes , mitte keegi Universumis , isegi mitte nn Decartes'i Deemon ei tea sellise tehnoloogilise katse lõpptulemust . Sotsiaalsete nähtuste suhtes on selline asetus paljudele inimestele tõenäoliselt palju vastuvõetavam : meie ühiskondlik kogemus näib paljuski toimivat katse ja vea meetodil ning me oleme kogu oma ajaloo jooksul kombanud sotsiaalse olemise piire , liikudes " olemapidavalt " " olemisele " . Õiguses kinnitab sellist arusaamist üsna pea pärast mistahes uue seaduse kehtimahakkamist ilmnev vajadus seadusemuudatuste järele . <arv> ) Eluslooduses esineb iselaadne pidamiskord : spetsiifilisemalt 'taim peab saama valgust ( valgusenergiat ) , selleks et ( foto ) sünteesida süsihappegaasist sahhariide' ; üldisemalt 'loom peab sööma , selleks et elus püsida ja liiki säilitada' . Ehkki bioloogid tõlgiksid sellised laused meelsamini vormi 'taim kasutab valgusenergiat süsihappegaasist sahhariidide sünteesimiseks' , <arv> on kõnesolevate lausete vorm 'p peab ( olema , toimuma , tegema ) selleks , et q' õigustatud järgmise argumendiga : leidub kaunterfaktuaal 'kui organism ei saa toitu , siis ta ei jää elama ( sureb nälga ) , ehk 'kui mitte-p , siis mitte-q' . <arv> Sellele vastav konditsionaal on 'et organism jääks elama ( ei sureks nälga ) , peab ta saama toitu' , ehk 'selleks et q , peab p' ( tavaline loogiline implikatsioon 'kui q , siis p' - 'kui organism on toitunud , siis ta elab' - ei ole antud juhul küllaldane , sest ka toitunud organism võib ära surra ) . Niisiis on siin tegemist ühelt poolt organismi bioloogiliste vajadustega ning teiselt poolt neile vajadustele vastavate funktsioonidega - teatud toimimisviiside või mehhanismidega , mis annavad vajadusi rahuldavaid efekte . Bioloogiline funktsionaalsus on üldise funktsioonikäsitluse eriosa , mille alusteooriaks on bioloogiliste liikide tekkimise evolutsiooniteooria ; tehisasjade otstarve ( artefaktuaalne funktsionaalsus ) on teine eriosa , mis mh käsitleb ka õigust kui teatud sotsiaalseid vajadusi rahuldavat funktsionaalset vahendit , kui kontseptuaalset ja instrumentaalset tehisasja , mille erilisel viisil toimimine tekitab regulatiivseid efekte . Niisiis , eluslooduses ja inimühiskonnas , samuti eluta looduse tunnetamises esineb nii pidamise kui ka olemise kord . <arv> Pidamine ja pidamiskord abstraktsete üldistustena ei ole eriomased ühiskonnale ega õigusele . Kuid õigusele on eriomane ühiseluliste reeglite kehtestamise , täitmise , järelevaatamise ja rikkumistele reageerimise võimusuhete mehhanism , milles rakendatakse füüsilist jõudu ja mittefüüsilist mõjujõudu . See on pidamine , mis tuleneb seadustatud käsust , avalikult järgitavast reeglist , heaks ja õigeks peetavast tavast . Selget piiri pole ( mis ei tähenda , et " olemapidav " ja " olev " poleks ühel või teisel viisil - nt loogiliste modaalsustena , või normi formaalse olemasoluna ja normi sisuna - eristatavad ) , ja mis kõige tähtsam , õigus pole pelk olemapidav , õigus on üha jätkuv olemapidava realiseerimine olevaks ja üha jätkuv olemapidava kehtestamine oleva nõudel ja kinnitusel . See on ikka see sama viljakas ringkäik , mida me tunneme mõistete vastastikuse täpsustamise ehk aproksimeerimisena , mis vaatamata absoluutsete etalonide ning semantiliste ja episteemiliste vundamentide puudumisele teeb meie maailmakirjeldused üha täpsemaks ja paremaks . <arv> . <arv>. Õiguse problemaatika : epistemoloogilise õiguskäsitluse lähtekohad <arv> . <arv>. <arv>. Õiguse epistemoloogia Kelseni õigusteooriat on peetud katseks luua õigusteaduse epistemoloogiat . <arv> Kelseni teooria puudutas õiguse aluseid , küsimust õiguse olemusest . Vaadakem , milliseid epistemoloogilisi aspekte õiguses esineb . <arv> . <arv>. <arv>. <arv>. Õiguse epistemoloogilised aspektid Õiguses võime näha vähemalt kolme epistemoloogilist aspekti . ( I ) Esimene on õiguse aluste aspekt . Selle aspekti postulaatide , eelduste ja probleemide hulgas tõusevad esile järgmised . <arv> ) Uurimused ja analüüsid näitavad , et sotsiaalse fakti olemuses on oluline koht inimgruppe konstitueerivatel ühistel uskumushoiakutel ja jagatud episteemilistel seisunditel . Lihtsustatult öeldes tähendab see , et inimesed moodustavad grupi parajasti siis , kui nad mingil otsesel või kaudsel viisil , nt ühiste eesmärkide või valmisolekute või jaotatud tööülesannete kaudu , usuvad ja teavad enda kuulumisest sellesse gruppi . <arv> Selles kontekstis räägitakse pluraalsest subjektsusest , mis ei ole ekvivalentne singulaarse subjektusega ka siis , kui jutt on parajasti ühest ja samast indiviidist . <arv> Pluraalne subjektsus on aga tähtsaim tunnus kõiges selles , mida me nimetame " sotsiaalseks " . Seega võib oletada , et niivõrd , kuivõrd õigusnähtused on sotsiaalsed fenomenid ( aga me vist eeldame , et need on valdavalt sotsiaalsed nii hulgas kui olemuses ) , sisaldavad õigusnähtused ka episteemilisi komponente . <arv> ) Intuitiivsele arusaamisele õiguskorra püsimisest ja toimimisest , mida toetavad otse või kaudselt ka paljud õiguse käsitlused , ennekõike tunnustusnormi teooria , võib püstitada tõepärase hüpoteesi , et õigusliku regulatsiooni toimimise mehhanismid on olulisel hulgal juhtudel taandatavad õiguse subjektide uskumishoiakute ja teadmisseisundite muutustele ning kõik muud õiguslikku tähendust evivad nähtused on õiguse teadmisega kaasnevad ( epifenomenaalsed ) ; <arv> ) Õiguse allikate suhtes on määrava tähtsusega küsimus sellest , millises mahus ja millistel juhtumitel on teadmine kehtivast õigusest vahetu teadmine ja kuivõrd selline teadmine on kaudne , st subjekti muust tegevusest vahendatud . Vahetu teadmine õigusest on see osa meie õigusteadvusest , mis tuleneb formuleeritud ja seadusandlikult kehtestatud tekstiallikatest ja nende ( mittelegaalsest ) tõlgendamisest . Tõlgendamine on üks teadasaamise kompleksmeetodeid . Kuivõrd õigusnorm tekib rakendaval tõlgendamisel ja tõlgendamise objektideks on legaalnormatiivsete formulatsioonide allikad , <arv> siis on õigusnorm oma kujunemisloos ehk legaalses diskursuses tugevalt episteemiline fenomen ning sellisena epistemoloogiline uurimisobjekt . Vahendatud õigusteadvuse moodsate paradigmadena võib esitada ennekõike tarbimisühiskonda iseloomustavaid argiseid transaktsioone ja tehinguid , mille subjektid toimivad õiguspäraselt mitte õigusallikatest ammutatava teadmise tõttu , vaid kindlakskujunenud tegevusmallide tundmise ja oskamise tõttu ( nt ostmine poes tekitab mitmeid juriidilisi lepinguid , kuid ostja ei mõtle ostmisest kui õiguslikust tehingust , vaid harjumuspärasest ja üldarusaadavast toimingust ) . ( II ) Teine epistemoloogiline aspekt on funktsionaalne , õiguse toimimise aspekt . Osaliselt tuleneb see otseselt fundamentaalsest aspektist , mistõttu piir eelmisega võib olla veidi hägune . Toimimise aspekti küsimus kõlab , et kui õigus toimib läbi subjekti teadmisseisundite ja uskumishoiakute , siis missugune see toimimisviis õieti on . Esmatähtis on küsimus sellest , millised sotsiaalsed või muud faktorid ja entiteedid tekitavad õiguslikku tähendust evivaid hoiakuid ja seisundeid . Ja küsimuse teine , nö tagasivaatav pool küsib , et millised on õiguse entiteetide või komponentide episteemilised funktsioonid . Avastame , et lisaks õiguse formaalsetele ehk nö pärisallikatele , eksisteerivad ja toimivad õigusteadmise informaalsed allikad . Funktsionaalse aspekti osaks on madalamat järku instrumentaalne aspekt : a ) milline on juurdepääs õiguse allikatele , kuidas need on vormistatud , milline on nende formuleerituse , süstematiseerituse ja kodifitseeritavuse aste jmt ; b ) mida peavad õiguse subjektid teadma , realiseerimaks oma õigusi , ja mida peavad ametnikud teadma , rakendamaks õigusnorme ; millised on tegelikud teadasaamise võimalused regulatsiooni objektidest ja relevantsetest õigusnormidest ( nt õigusabi kättesaadavus ) ; c ) üksikud episteemilised instrumendid õiguses : menetlusseaduste nõuded tõendamise vahenditele ja vormidele , intellektuaalse omandi õiguste loovutamise vorminõuded jmt. ( III ) Kolmas epistemoloogiline aspekt on metateoreetiline , õiguse uurimist ennast puudutav . Tähtsaimad küsimused puudutavad õigusteaduse metodoloogiat : millised meetodeid õigusteaduses tegelikult kasutatakse ja millised on üldse võimalikud , milline on erinevate meetodite usaldusväärsus ja tulemuslikkus . Esmase ja kõige üldisema vastuse neile küsimustele annavad teadusfilosoofia ja epistemoloogia ; õigusfilosoofia on nende küsimustega tegelenud pigem kaudselt : õigusfilosoofia on enam tegelenud õiguse olemuse küsimusega , vähem õiguse uurimise metoodika kriitilise läbivaatamisega . Konkreetsemad metodoloogilised küsimused käivad õigusteadusliku teadmise allikate , interdistsiplinaarsete seoste ja üksikute meetodite kohta . Lõpuks üks väga oluline metateoreetilise aspekti probleem : milline on õigusteaduse tagasiside kehtivasse õiguskorda ja õiguskultuuri ? Millised on doktrinaalse tagasisideme kanalid , väljundid ja ajaline ulatus ? Ehk kuidas ja kuivõrd info- ja õigusühiskonna jurispridents teeb õigust ? <arv> . <arv>. <arv>. <arv>. Õiguse uurimine ja teadusfilosoofia Seega epistemoloogiline aspekt on ( vähemalt ) kahetasemeline : üks vaatab õigusteaduse metoodika järele , teine vaatab õiguse selliste omaduste järele , mis on mingil viisil seotud teadmistega . Kuidas õiguse episteemiline aspekt eristub epistemoloogilisest ? Küsimuse ontoloogiline pool pärib õiguse entiteetide , funktsioonide ja geneesi <arv> järele . Epistemoloogiline pool küsib ( kui öelda väga üldiselt ja jämedalt ) , et kuidas me õiguse entiteedid , funktsioonid ja geneesi ära tunneme ning kuidas neid on õigem ehk korrektsem kirjeldada . Õiguse epistemoloogilisest aspektist on mõttekas eristada episteemilist aspekti . Episteemilise aspekti moodustavad õigusnähtuste need omadused , mis kuuluvad epistemoloogia uurimisainesse , nt seaduse tekst mingist õigusnormist teadmise tekitajana , või menetlusõiguse poolt tõendamisele esitatavad nõudmised , mille tegelik eesmärk on tagada nõutavaid uskumusi tekitavate menetluste usaldusväärsus ( reliabiilsus ) . <arv> Epistemoloogilisel aspektil on ka spetsiifiliselt metodoloogiline , teadusfilosoofiline tähendus . Tõsi , traditsiooniline teadusfilosoofia kui filosoofia ja epistemoloogia allharu on põhiliselt tegelenud täppisteaduslike diststipliinide üldise metoodika uurimisega . Mittetäppisteaduste ( nt bioloogia- , inimese- ja ühiskonnateaduste ) metoodikaga on reeglina tegeldud nö erifilosoofiate all ( bioloogia filosoofia , meditsiini filosoofia , ajaloo filosoofia jne ) . Seoses ülalmainitud õiguse teadusliku uurimise aspektidega märgiksin siin ära ühe arusaamise teadusfilosoofia ülesannetest . J. A. Losee nimetab teadusfilosoofia küsimustena järgmisi ( lisan sulgudesse õigusteadusele viitavaid termineid ) : <arv> ) Millised tunnused eraldavad ( õigus ) teaduslikku uurimist teistest uurimistüüpidest ( nt kohtueelsest uurimisest ) ? <arv> ) Milliseid protseduure ( ja reegleid ) peab teadlane loodust ( või ühiskonda ) uurides järgima ? <arv> ) Milliseid tingimusi peab teaduslik seletus rahuldama , et olla korrektne ? <arv> ) Milline on teaduslike seaduste ja printsiipide tunnetuslik staatus ( teadmistloov väärtus ) ? Seda võib nimetada metodoloogiliseks arusaamaks teadusfilsoofia ainest ja ülesannetest . Metodoloogilise arusaama kõrval mainitakse veel ontologistlikku ehk natuurfilosoofilist , sotsioloogilist ja kontseptuaalset . <arv> Vähemalt esmapilgul näib , et enamiku õigusfilsoofilisi töid võiks samuti nende nelja arusaama vahel ära jagada . Ehkki käesoleva töö ülesanne ei ole tegeleda metateaduslike probleemidega - küsimustega sellest , mis teeb õigusteadusest teaduse - olen igal juhul püüdnud arutluskäikude loomisel pidada silmas teadusfilosoofia traditsioonilisi , eelkõige metodoloogilisi nõudmisi . <arv> <arv> . <arv>. <arv>. <arv>. Harti ja Dworkini epistemoloogia R . Dworkini projekt sisaldab , nagu Harti omagi , epistemoloogilisi momente . Kuid episteemilised tegurid , mida Hart ja Dworkin õiguses näevad , on erinevad . Dworkin esitab oma uurimisprogrammi eseme järgmiselt : ( <arv> ) õiguslik arutlus on konstruktiivne interpretatsioon ; ( <arv> ) õigus koosneb meie tervikliku õigusliku praktika parimast õigustusest ; ( <arv> ) õigus on narratiiv , mis teeb [ peaks tegema ] õiguslikust praktikast parima . <arv> Õigus on sotsiaalne fenomen , õiguslik praktika on argumentatiivne . Dworkini sõnul mõistab iga praktik , et lubatavused ja keelud õiguses sõltuvad teatud propositsioonide tõesusest , millel on mõte vaid antud praktika piires . Dworkin kritiseerib õiguspositivismi kui käsitlust , mis vaatab õiguse alustele kui " pelgale [ etteantud , valmis ] faktile " : <arv> ) õigus on see , mida õigusinstitutsioonid , nagu seadusandjad ja kohtud on minevikus otsustanud ; <arv> ) ainus mõttekas lahkarvamus õiguse üle on empiiriline lahkarvamus selle üle , mida õiguslikud institutsioonid tegelikult on otsustanud ; <arv> ) nn teoreetiline lahkarvamus on illusoorne ja paremini mõistetav argumendina mitte selle kohta , milline õigus on , vaid milline ta peaks olema . <arv> Niivõrd naiivpositivistlikku vaadet Harti või tema järgijate töödest aga vaevalt keegi välja loeb . Hart vastab ise sellele kriitikale hiljem , <arv> kuid juba ainuüksi kohtuniku otsustustegevuses diskretsiooni möönmine <arv> eitab õiguse täielikku faktuaalset " etteantust " . Teisalt , tunnustusnormi ja mingigi vabadusastmega tõlgenduse kontseptsioonide ühildamine näib tõepoolest problemaatiline . Ainus võimalus näib olevat selline , et tunnustusnorm määratleks lisaks esmastele õigusallikatele tõlgendav-rakenduslike , teiseste õigusallikate tunnused : kellel on ametliku , õigusnormi rakendamiseks tehtava tõlgendamise volitused ning milline on tõlgendusakti tegemise menetlus ja vorm. <arv> . <arv>. <arv>. <arv>. Sillad õiguse kontseptuaalsete ja epistemoloogiliste käsitluste vahel Dworkin nimetab õigust argumentatiivseks sotsiaalseks praktikaks . <arv> Nagu töö esimese osas nägime , on olemas ka episteemilised sotsiaalsed praktikad . Argumentatsioon üldiselt on üks episteemilisi praktikaid , mis on suunatud uue teadmise hankimisele ja olemasoleva levitamisele või kinnistamisele . Lisaks sellele , suure hulga argumentatsioonide põhiargumendid , täpsemalt , argumentide eeldused ja/või järeldused , on hangitud , tuletatud või konstrueeritud meetoditega , mida me samuti nimetame episteemilisteks . Seega üldistavalt öeldes , õiguslikul ja episteemilisel argumentatsioonil on ühisosa nii funktsionaalselt kui ka instrumentaalselt . Samas on õigus ka interpretatiivne mõiste . <arv> Juriidilised lahendused on võimalikud vaid teatud mõistekarkassis . Otsustaja peab teadma õigussüsteemi sisu ( kontseptsiooni ) , selline tedmine on aga võimalik üksnes tõelisi õiguslikke eesmärke väljendavate mõistete abil . <arv> Meie käsitluse seisukohast on märkimisväärseim Aarnio tõdemus , et õigusteooriate jälgedes kõndiv õiguse dogmaatiline tõlgendamine on " teadmist-tootev " protsess . <arv> Tõepoolest , nagu juba nägime , õiguse tõlgendamine on episteemiliselt väärtuslik mitmes mõttes . Esiteks , uudne , kuid tõepärane tõlgendus võib sundida ametnikku otsustamist edasi lükkama ning sellega takistada võimalikku eksimust . See on passiivne ja skeptiline episteemiline väärtustamine . Teiseks , pädev ja usutav tõlgendus võib kõrvaldada otsustaja arusaamatust , luues tal uue teadmise või tõepärase oletuse õigusnormi sisu kohta . Sellisel episteemilisel mõjul on otsene ja aktiivne väärtus . Kolmandaks ( ehkki sellel asjaolul on kõrvaline tähendus ) , on alust oletada , et praktikud omandavad ka normiallika formulatsioone pigem kommenteeritud tekstidest , seaduse tekstidest vaid kontrollivad oma mälu ja teadmist . Saame järgmised sillad õigusteooriate ja epistemoloogia vahel . <arv> ) Õiguse sisu on propositsiooniline - nii on propositsiooniline teadminegi . See tähendab , et õiguse sisu moodustab ühtlasi osa õigusteadmise sisust . Loomulikult need ei kattu : a ) ükski jurist ei tea õiguse täit sisu , b ) juristid teavad õigusest - võibolla paradoksaalsel viisil - ka seda , mida õiguse sisus pole ( nt õiguse ajalugu ) . Kui nii , siis võime küsida : kas see , mida õiguse erinevad subjektid teavad õigusest üldisemalt , või see , mida nad õiguse kohta tõepäraselt oletavad , või isegi see , mida nad ekslikult usuvad , evib tagasimõju konkreetse õigussüsteemi olemusele ? <arv> ) Õigus on argumentatiivne praktika : juriidilistelt otsustelt nõutakse põhjendatust ning sageli eksplitsiitset põhjendust ( argumentatsiooni ) . Samas argumentatsioon on ka teadasaamise ning teadmise õigustamise üks praktikaid . Selle tõttu on loomulik , et juriidilistesse praktikatesse ja diskursustesse on põimitud hulk episteemilisi meetodeid , osa praktikaid aga , ennekõike menetlusõiguses , ongi episteemilised ehk teadasaamise praktikad , millesse on konstrueeritud õiguslik otstarve ja antud legitiimne vorm. <arv> ) Õigusest kinnipidavad , õigust rakendavad ja õigusvahendeid kasutavad inimesed , olgu nad õiguse täis- või osasubjektid , formaalses või informaalses staatuses , on ühtaegu episteemilised subjektid : nad tunnevad ühel või teisel viisil selle õiguse allikaid ja vorme , oskavad ühel või teisel viisil õigusest kinni pidada , seda rakendada või praktikas kasutada , ning teavad vähemal või rohkemal määral õiguse lauselist normatiivset sisu . Teadmine õigusest ei rajane üksnes õigusformuleeringute tundmisele-teadmisele-tõlgendamisele , vaid see rajaneb olulisel määral ka õigussubjektide praktikaskeemidele . Ühesõnaga , õigusnorm ei võta lõplikku kuju üksnes ametlikult rakendatavas tõlgenduses , vaid ka üldises sotsiaalses praktikas . <arv> ) Mistahes mõtteka lause uus ja tõepärane , st asjakohane ja kontekstisidus tõlgendus evib episteemilist väärtust . a ) Kui lause tõlgendus loob kriitilisel hulgal subjektidel uue õigustatud uskumuse lause tähendusest , muutub uue teadmise sisuks ( " kõi teavad , et norm N tähendab , et P " ) . b ) Lause tõlgendus , mis on vastuolus üldiselt tunnustatud uskumustega , kuid siiski tõepärane , võib osutada puudustele lause aktuaalses sõnastuses ja vajadusele lause ümber sõnastada . c ) Antud lause tõlgenduslaused ise võivad saada uskumuste objektiks , olles väärtustatud tunnustavalt , kriitiliselt või eitavalt ( " õigusteaduskonnas õpetatakse , et teadlane S väidab , et norm N tähendab P , kuid kohtupraktika pole tema väidet kinnitanud " ) . <arv> . <arv>. <arv>. Episteemilised nõuded õiguses Ülalesitatud õiguse episteemilisi aspekte võib kirjeldada ka teatud nõuetena , mida esitatakse õigusloomingule ja õiguse vahenditele , õiguse allikatele ja seadusandlusele , õiguse realiseerimisele , juristide tegevusele ning õiguskultuurile üldse . Episteemilised nõuded erinevad epistemoloogilistest nõuetest : viimased on üldised metodoloogilised nõuded õigusteaduslikule uurimisviisile ( vt <arv>. <arv>. <arv>. <arv> ) . Episteemiliste nõuete lähem käsitlus ei ole käesoleva töö eesmärgiks , seepärast avame nende sisu üksnes esialgse ( hüpoteetilise ) liigituse kaudu . Kõige üldisemalt võib õiguse episteemilised nõuded jagada sisulisteks , vormilisteks ja protsessuaalseteks ( sisu-vormi dualismist kolmikjaotuse kasuks vt <arv>. <arv>. <arv>. <arv> ) . Episteemiline nõue võib olla õigusaktis eksplitsiitselt formuleeritud või implitsiitselt tuletatav . Kõige üldisemad nõuded on teatud õigusprintsiipide sisuks . Printsipiaalne episteemiline nõue on näiteks nõue , et kedagi ei või kõiki koosseisulisi asjaolusid tuvastamata ja süüd tõendamata süüdi mõista . Samuti esinevad kõige üldisemad episteemilised printsiibid , mis on eelduseks õiguse olemasolule ja toimimisele . Näiteks , õiguse tutvustamine kodanikele ja õiguse õpetamine juristidele on sotsiaalselt vajalikud episteemilised ( hariduslikud ) praktikad , mis peavad tagama , et a ) õiguslik regulatsioon oleks efektiivne ja üldiselt " positiivne " , " negatiivne " reaktsioon aga oleks erandlik , b ) printsiip " seaduse mittetundmine ei vabasta vastutusest " oleks õiglane . Õiguse vorminõuded puudutavad vähemalt kahte episteemilist funktsiooni : a ) vormid tagavad õiguse entiteetide äratundmise ; b ) vormid toimivad õigusteadetena või reaktsiooni vallandavate signaalidena . Esinevad õiguslikud toimingud ja seisundid , mille saavutamine ja teostamine nõuab uskumisotsustuse tegemist ja kindla episteemilise seisundi ( teadmise või kõige tõepärasema oletuse <arv> ) saavutamist . Näiteks , kohtunik võib süüdimõistva otsuse teha vaid siis , kui ta usub , et süüdistatav on süüdi , ning teab kõiki koosseisulisi asjaolusid . <arv> Mõned nõuded käivad ainult kindla episteemilise seisundi kohta : näiteks , uurimisversioon on episteemiliselt tõepärane oletus . Esinevad praktilised , tavanormidena kehtivad episteemilised nõuded . Näiteks kohtuistungi korraldus on selline , et rõhutab menetluse ametlikkust ja tõsidust , eesmärgiga kallutada ülekuulatavaid tõe rääkimisele . Intentsiooni alusel võib nõudeid jagada : <arv> ) funktsionaalsed - teadmine või tõepärane oletus on nõude täitmise eesmärk ; <arv> ) instrumentaalsed - teadmine või tõepärane oletus on vajalik mitteepisteemilise eesmägi saavutamiseks . Esinevad protseduurilised nõuded : eeldatakse , et kui teabe hankimise protseduur on täidetud , siis on uskumuse tekitaja usaldusväärne ( reliaabel ) ning uskumus vastab teadmise tingimustele . ( Mitte-protseduuriliste nõuete puhul põhineb hangitud teabe usaldusväärsus muudele teguritele , näiteks kooskõlale eraldi hangitud kontrollandmetega . ) Näiteks , Eesti kriminaalmenetluse seadustiku § <arv> sätestab m.h. : Kohtuotsuse põhiosas esitatakse : <arv> ) kohtulikul uurimisel tõendatuks tunnistatud asjaolud ja tõendid , millele tuginetakse ; <arv> ) tõendid , mida kohus ei pea usaldusväärseks , põhjendus , miks ta neid usaldusväärseks ei pea ; <arv> ) asjaolud , mis kohus on tunnistanud üldtuntuks ja millele ta otsust tehes tugineb ; Kõigis kolmes punktis esinevad episteemilised nõuded : asjaolude tunnistamine tõendatuks ( p. <arv> ) ja üldtuntuks ( p. <arv> ) on neid asjaolusid käsitavate uskumuste väärtustamine kõige kindlamaks ja väärtuslikumaks episteemiliseks seisundiks - teadmiseks . Tõendite usaldusväärsuse hindamine ( p. <arv> ) on episteemilise seisundi õigustamise viis ; p.-s <arv> käsitatav seisund on teadmine ja p.-s <arv> käsitatav seisund on tõepärane kahtlus ; teadmist või kahtluse tõepärasust ( sest kahtlus võib olla ka tõepäratu ) õigustabki hinnang tõendite usaldusväärsusele . Kõnesolev säte koos muude asjakohaste sätetega reguleerib menetlemise kulgu , mitte selle tulemusi . Tulemus võib olla ka episteemiliselt negatiivne : asjaolud jäävad tõendite nappusel tõendamata ning asi lõpetatakse . Nende sätete taga aga on , esiteks , üldine , printsipiaalne eesmärginõue , et süüdimõistva , või subjekti seisundit muul viisil halvendava otsuse aluseks olevad asjaolud tuleb tõendada selle piirini , et need on kindlalt teada , ja teiseks , uurimismenetluste teostamise sellised nõuded , mis tagaksid eesmärgistatud funktsioonide efektiivse ( ootuspärase ) täitmise . ( vt ka <arv>. <arv>. <arv>. <arv> ) Jaotus nõude tugevuse alusel ilmnes ka eelnevas näites . <arv> ) Otsuse nõutavaks episteemiliseks eelduseks on teadmine ja ainult teadmine . Tõendamise puhul on nõude tugevus siiski kahetasemeline : materiaalsete tõendite vormistamine tähendab nende absoluutselt kindlat teadmist tõendite endi kohta ; tõendamisjärelduse suhtes on nõue aga tingimuslik - kohtunik on kohustatud tõendeid hindama ja kaaluma . Kindel hulk teadmisi on nõutav näiteks süüdimõistva otsuse tegemiseks . <arv> ) Otsustuse eelduseks on kõige tõepärasem oletus ( uskumisotsustus ) alternatiivsete , vähemtõepäraste uskumisvõimaluste hulgas . Selline nõue kehtib näiteks kahtlustatavaks tunnistamise suhtes . Mõned episteemilised nõuded on negatiivsed : näiteks ettevaatamatuse tõttu sooritatud kuritegude ja deliktide suhtes kehtib nõue eirata subjekti tegelikku uskumust või oletust ( " ehkki süüdistatav uskus , et kuritegelik tagajärg jääb saabumata , oleks ta pidanud seda ette nägema " ) . Teatud juhtudel võivad episteemilised eksimused olla kohustuste tekkimise aluseks . Esialgselt käesolevasse töösse kavandatud õigusteadmise ( ja selle tüüpide ) analüüs tuli paraku eraldada iseseisvaks tööks , sest õiguse funktsioonide analüüs osutus oodatust mahukamaks . Õiguse epistemoloogia ja õiguse funktsioonid on aga seotud sedakaudu , et õiguse funktsioneerimise viis on episteemiline . Selline seos peaks õigustama ülalteostatud epistemoloogiliste aspektide vaatlust ka siin , juriidiliste vahendite otstarbe analüüsi eel . Küsimus õiguse otstarbest võiks esialgses , intuitiivses vormis kõlada nii : " mis sihis ja kuidas õigus toimib ? " Töö alguses mainitud raskustele vaatamata otsime endiselt vastust ka filosoofilisele süvaküsimusele : mis on õiguse olemus ? Asusime seisukohale , et me ei otsi õiguse olemust üksnes õigusest enesest , vaid kusagilt veel . Õiguse otstarve osutab õiguse konsekventsetele , väljundiefektidele . Nende juurde tuleme <arv>. osas . Ent kas õigusel võib olla ka antetsedentseid , õiguse teket tingivaid tegureid ? Midagi sellist , mis üldse sunnib inimest õigust looma ja kehtestama ? <arv> . osa Vajadus õiguse järele <arv> . <arv>. Vajaduse olemus Miks või mille jaoks vajab inimühiskond õigust ? Kas õigus oma alustes on inimese loodud või on õiguse juured inimloomuses ? Kellele õigus on vajalik - ühiskonnale , kogukonnale või indiviidile , eliidile või rahvamassidele , riigile või alamatele ? Mis on õigusliku regulatsiooni , nii üldise kui ka konkreetse , lähimad ja kaugemad eesmärgid ? Mis on õiguse otstarve üldiselt ja mis on üksikute õiguslike entiteetide funktsioonid ? Millistel tingimustel on õiguslik vahend otstarbekas ? Miks võib otstarbekas vahend olla vastuvõetamatu ehk mis on otstarbekusest tähtsam ? Need on lihtsad ja mõttekad küsimused , mis ühel või teisel viisil on vaevanud nii juristide kui ka õigusteadlaste päid . Need on filosoofilised küsimused õiguse kohta , seega õigusfilosoofia küsimused . Varjatuna meie argitoimetustes - meie tegevuse eesmärkides , meie eesmärgipäraste tegude õigustamises , tegusate vahendite valimises , on need küsimused ühtlasi praktilised , meie igaühe eluhoiaku küsimused . Ent need on ka juriidilise professionaalsuse küsimused . Sest nendele antud vastustest sõltub , kuidas lahendada raskeid , õiguse ja õigluse piiripealseid juhtumeid . Õiguse piirjuhtumid tekivad mitmeti : tekib uusi inimtegevuse valdkondi ja olemasolevad vanad valdkonnad muutuvad ; muutuvad moraalinõuded , mistõttu muutub suhtumine tavapärastesse tegemistesse , jne. Ülalesitatud küsimuste terminid vajadus , eesmärk ja otstarve ( funktsioon ) on väga üldised mõisted , mida me kohtame pigem muudes , kui õiguse valdkondades : majanduses tarbimisvajadustena , filosoofias telos'ena , üldises süsteemiteoorias süsteemi funktsioonina jne. Nii lihtsate ja üldiste mõistete juures satume aga otsekohe vastakuti selliste üldiste küsimustega , millel ei ole silmnähtavat juriidilist tähendust : mis on vajadus ja mis on otstarve ? Milles erinevad otstarve ja eesmärk ? Või ega need ometi samased pole ? Ja üldse , millal on tegemist erinevustega de dicto ja millal de re - erinevustega meie sõnakasutuses ja erinevustega asjades , mille kohta me neid sõnu kasutame ? Raskete õigusjuhtumite lahendamine pole ainus motiiv õiguse teoreetiliste alusküsimustega tegelemiseks . On ka teine , üldinimlikuks peetav motiiv . See on teadasaamise himu . Võibolla on osa inimese uudishimust tingitud ühest tema oskusest - oskusest esitada küsimusi . Ehkki teoreetilised küsimused õigusest peavad andma vastuseid praktilistele küsimustele , peavad need rahuldama ka inimlikku teadasaamise soovi . Lihtsat tahtmist saada teada , mis on õigus ja milleks see hea on . Sest filosoofilised küsimused õigusest on ühtlasi küsimused inimesest , inimeseks olemisest ja inimeseks olemise võimalikkusest . Need on küsimused meie võimest tõusta kõrgemale eluslooduse kiskjalikkusest ja kogukondlikust röövellikkusest . Suurim küsimus õigusest kõlab : milline on õiguse osa inimese moraalses ülestõusmises ja suurekssaamises ? <arv> . <arv>. <arv>. Õiguse vajadusest senistes õiguse teooriates Vajadus õiguse järele on mõiste , mis on õigusteooriale küllalt võõras . Varasematest käsitlustest leiame John Locke'i riigiteoorias seletuse vajadusele riigi ( valitsuse ) järele , kes annaks seadusi ja tagaks nende täitmise . Lock'i teooria on riigi- ja poliitikakeskne : poliitiline võim on õigus luua seadusi , mis näevad ette surmanuhtlust ja kõiki väiksemaid karistusi , reguleerimaks ja säilitamaks omandit , ja õigus kasutada ühiskonna jõudu nende seaduste täitmiseks ja riigi väliskaitseks - ning kõike seda ühiskondliku hüve pärast . <arv> Inimesed loobuvad loomulikust seisundist kui ebakindlast - elude , vabaduste ja valduste kasuks , kaitsmaks neid kui omandit . Riigi peamine eesmärk on omandi kaitse . <arv> Riigi esimeseks ja põhiliseks positiivseks seaduseks on seadusandliku võimu kehtestamine . Esimeseks ja põhiliseks loomulikuks seaduseks , millele allub ka seadusandlik võim , on ühiskonna ja - niivõrd , kuivõrd see vastab üldisele heaolule - selle üksikliikmete säilitamine . Normatiivakt saab seaduseks üksnes rahva poolt valitud seadusandliku organi poolt kinnitatuna , kuna ainult see akt teeb temast ühiskondliku kokkuleppe . <arv> Seega õigusvajaduse mõiste on lihtsalt jäänud riigi vajaduse ja olemasolu põhjenduste varju . Õigusvajaduse vähese käsitluse teiseks põhjuseks on ehk asjaolu , et õigusteooria kasutab tavaliselt nii õiguse fenomenide seletamise teoreetiliste mõistetena kui ka õigusallikate praktilise tõlgendamise tehniliste terminitena kas tahet või huvi . Ent enne , kui süveneme küsimusse sotsiaalsete vajaduste eristamisest tahtest ja huvidest , vaatame lähemalt , mida me leiame õigusvajaduse kohta mõningatest õiguse teooriatest . Teatud mõttes on õigusvajaduse mõistele kõige lähemal loomuõiguslikud kontseptsioonid . Kuid nagu saame näha , teevad nad saatusliku vea , seades inimese loomuliku päritolu tingimused nendeks alusteks , millelt õigus tekib . Etteruttavalt märgin , et õigusvajaduse kontseptsioon eitab sellist ühesuunalist hüpet ja näeb ette mõistuspärast vastust vajadusele - tehislikku otstarvet ehk funktsionaalsust . John Finnis osutab teoses Natural Law and Natural Rights Aquino Thomasele , kes põhjendab vajadust positiivse õiguse järele järgmiselt . Aquino Thomas eeldab kõigepealt , et loomuõiguse eksistents on tõsiasi ning just loomuõigus esitab need moraalsed nõudmised , mida me hiljem leiame eest ka positiivsest õigusest . Kuid loomuõigus ei paku kõiki neid vahendeid , mida inimkogukond vajab kooskõlastatud ühiseks tegutsemiseks . Vajadus luua legaalsed vahendid on positiivse õiguse loomise esimene mõistuspärane põhjus [ reason ] . Kusjuures õigust loov inimene on loomingus vaba nagu arhitekt : ehkki viimane peab arvestama inimkeha mõõtmetega ja ehituslike võimalustega , on tal maja kujundamisel päris suur vabadus . Teiseks põhjuseks on vajadus sunni järele , et sundida isekaid inimesi käituma ratsionaalselt . Finnis lisab , et õige loomuõiguslik teooria ongi just katse väljendada praktilise mõistuspärasuse peegeldust õiguses , mitte esitada õiguse idealisatsioone . <arv> Finnis mainib Harti ja Razi õiguse sisemise vaatenurga käsitlusi kritiseerides , et õiguse elementaarne funktsioon on vastamine sotsiaalsetele probleemidele ja vajadustele . <arv> Finnis rõhutab , et nimetatud käsitlused seletavad hoiakuid , mis tagavad õiguskorra säilimist , kui selline kord juba eksisteerib , kuid ei seleta õiguse tekkimist , parandamaks õiguse-eelse ( prelegaalse ) ühiskonna defekte . Samas näib Finnis ja üldse loomuõiguslik koolkond eiravat seda asjaolu , et ka juba eksisteeriv õigus saab väljakutseid , mis on oma uudsuselt võrreldavad prelegaalse ühiskonna muutustega . Eelkõige esitab selliseid täiesti uusi nõudeid kaasaegse ühiskonna infotehnoloogiline areng ning vastused neile nõuetele saavad olla sama uudsed , nagu esmaselt tekkiva õiguse vastused tärkava tsivilisatsiooni nõuetele . <arv> Kuna Finnise loomuõigusliku käsitluse alusmõiste on inimlik hüve ehk väärtus , siis räägib ta ka inimese vajadustest isiklike ja üldiste hüvede ehk isikliku ja üldise heaolu suhtes . <arv> Hüvedena määratleb Finnis seitset inimeksistentsi aspekti : elu , teadmisi , mängu , esteetilist kogemust , suhtlust ja sõprust , praktilist mõistlikkust ning religiooni . <arv> Muud eesmärgid ja hüvede vormid on analüüsitavad seitsme baasväärtuse saavutamise ja säilitamise viisidena või nende viiside kombinatsioonidena ( Finnis rõhutab , et viis tähendab siin moodust ega tähenda vahendit ) . <arv> Finnis esitab õiguse suhtes hoopis erilaadse vajaduse - vajaduse autoriteedi järele , millele on pühendatud terve peatükk . <arv> Autoriteedi mõistel on pikk ajalugu . Märgime ära selle kui juriidilise termini ladina algupära . Rooma Impeeriumi nn printsipaadi ajajärgul <arv> püüdsid Rooma juristid-politoloogid seletada ja põhistada imperaatori võimu allikaid . Keisrit ( Caesar Augustus ) käsitati kui esimest senaatorit ja esimest kodanikku aunimetusega " isamaa isa " ( princeps senatus et romanorum , pater patriae ) . Selle seisundi tagasid talle kolm võimusammast : leegionide ülemjuhatus ( imperium ) , vabariigi ajal lubamatu ametivõimude ühendus - tsensor , rahvatribuun ja ( pro ) konsul ühes isikus , ning autoriteet ( auctoritas ) . Viimane tähendas ja väljendas justkui printsepsi isiklikku mõjukust ja silmapaistvust , kuid tegelikult varjas monarhistlike taotlustega sõjalist diktatuuri . Siiski muutus autoriteet ajapikku juriidiliseks mõisteks : printsepsi õiguslike otsuste - ediktide , dekreetide , reskripide ja mandaatide , kõik kokku constitutiones principis - legitiimsuse allikaks ( ex auctoritate principis ) . <arv> Finnis ei vaatle autoriteeti taolises ajaloolises plaanis , vaid tänapäevases , sotsiaalse normi autoriteedi ehk sunnivõimu tähenduses . Ta teeb kaks olulist järeldust : <arv> ) mida rohkem on inimgrupis oskusi ja intelligentsust , seda suuremat autoriteeti läheb vaja grupi ühise tegutsemise ja heaolu tagamiseks ; <arv> ) mistahes grupi ühise heaolu saavutamiseks vajaliku käitumise koordineerimiseks on ainult kaks viisi : kas üksmeel või autoriteet - kolmandat võimalust ei ole . ( Finnis lisab , et lubaduste vahetamine on taandatav üksmeelele . ) Koordineeritud ühistegevus on võimalik vaid niikaua , kuniks pooled kas säilitavad üksmeele , või teadvustavad lubaduste täitmist nõudva normi autoriteeti , või sunnitakse kokkuleppest kinni pidama mõne autoritatiivse isiku või kogu poolt . <arv> Siin võib leiduda vihje meie ettevõetud epistemoloogilisele lähenemisele : me võime küsida , mida subjekt usub ja teab autoriteedi suhtes ja mida üksmeele suhtes ? Tõepoolest , edasi Finnis liigitab propositsioone autoriteedist nende episteemiliste tunnuste alusel : propositsioon 'X-l on autoriteet' ... : a ) kõneleja S <arv> käsitab seda lauset autoritatiivsena ehk vastavat käitumist nõudva ja põhjendavana nii teiste kui enda suhtes ; b ) kõneleja S <arv> käsitab seda lauset autoritatiivsena teiste suhtes , kuid mitte enda suhtes : lause tõesuse tingimuseks on tõdemus , et S <arv> jt käsitavad lauset kui autoritatiivset ; see on ajaloolase või sotsioloogi vm vaatleja vaatepunkt ; c ) kõneleja S <arv> käsitab lauset enda või teiste ( siis S <arv> , S <arv> või S <arv> ) vaatepunktina X-i autoriteedi suhtes , väitmata , kas tema või kellegi teise tegelik hoiak on väitele vastav või sellele vasturääkiv . <arv> Viimane vaatepunkt on nö objektiivne ja analüütiline , üldistavalt neutraalne vaatepunkt . Tasub tähele panna erinevust Harti sisemisest ja välimisest vaatepunktist : Finnise eristus pole tehtud biheivjoristlikul alusel . Ent analoogselt Harti jaotusele , ka Finnise jaotuses evivad õigusteooria jaoks esmast tähendust esimest tüüpi propositsioonid - nende tõttu saame me rääkida õiguse kehtimisest . Ehkki siit leidsime ka epistemoloogilise käsitluse sugemeid , on käesolevas teemas märkimist vääriv selle tüpoloogia eesmärk Finnise jaoks : seletada osutusega üldisele heaolule vajadust autoriteedi järele , samuti autoriteedi piire ja toimimise moodusi . <arv> Paraku ei jätka Finnis oma analüüsi epistemoloogia mõistetes ja terminites , vaid valib uurimisobjektiks ratsionaalselt põhjendatava väärtustamise - hüved ja üldine heaolu eeldavad ju nende pidamist heaks ja ihaldatavaks . Näiteks , rahvusvahelise õiguse normide käitumist-suunav ja nõudmisi-esitav jõud tuleneb Finnise arvates sellisest meta-õiguslikust printsiibist , mis käsitab rahvusvahelise ühenduse vajadusi praktilise mõistuspärasuse positsioonilt . <arv> Kuid meie maailm on selline , et õiglust tuleb tagada ka jõuga , mis tähendab , et ühiskonnas esineb vajadus sunnijõu järele . Õiguslik sanktsioon on inimlik vastus inimlikele vajadustele : sanktsioonid ja karistused on vajalikud selleks , et ära hoida ebaõiglust ning säilitada proportsionaalse võrdsuse ja erapooletuse mõistuspärast korda ühiskonna liikmete vahel . Õigus on sundiv kahel erineval astmel : esmaselt karistaval , sanktsioneerival viisil , teiseselt preventiivsete sekkumiste ja piirangute kehtestamise viisil . <arv> Õigus tervikuna on autoritatiivne vahend ühise tegevuse kooskõlastamiseks ja üldise heaolu ( ühiste hüvede ) saavutamiseks . <arv> Joseph Raz räägib ( implitsiitselt ) teist tüüpi vajadusest : vajadusest kriteeriumide järele , mille alusel tuvastada ja sedastada õigussüsteemi kui terviku ja selle üksikute komponentide olemasolu . Raz esitab neli probleemideringi , millele õigusteooria peab vastused andma : [ õigussüsteemi ja selle komponentide ] ( <arv> ) eksistentsi , ( <arv> ) identsuse , ( <arv> ) struktuuri ja ( <arv> ) sisu probleem . <arv> Neid probleeme , täpsemalt nendega seotud tuvastamiskriteeriume vaatame lähemalt töö <arv>. osas ( vt <arv>. <arv>. <arv> ) . Õiguse vastavusest inimvajadustele märgib Raz üldist nõuet õiguse kontseptsioonile - õiguse mõiste peab olema kujundatud inimeste vajadusi ja tegevust teenivaks . Siin peitub vihje mitte üksnes õiguse kui instrumendi , vaid ka õiguse mõiste ja kontseptsiooni tehislikule olemusele : vahendi tehislikkus on oluline mitte sellest aspektist , et see on kellegi poolt tehtud , vaid sellest aspektist , et see on kavandatud vahend - tehtud millegi jaoks ( vt <arv>. <arv> ) . Ronald Dworkin räägib vajadusest õigusliku regulatsiooni järele pigem kaudselt . Tähelepanu väärib märkus , et inimene pole üksnes oma ajaloo subjekt , vaid ta üritab olla ka teadlik oma ajaloost . <arv> Õppimine ajaloost võimaldab uurida ja teadvustada ühiskonna tegelikke vajadusi . Ajaloolisest kogemusest õppimist väljendavad lihtsustatult arutlusskeemid ą-la " kui eurooplased vallutasid Ameerikat , käitusid nad julmalt ja ebainimlikult pärismaalaste suhtes ( osaliselt juba tolleaegsete , eriti aga nüüdisaegsete mõõdupuude järgi ) " , " tööohutuse nõuded on saja aasta jooksul arenenud töötajate tööohutuse suurenemise suunas ning on üldjuhul saavutanud optimaalse taseme " . Teoses Law's Empire põhjendab Ronald Dworkin õiguse kahte fundamentaalset omadust : esiteks , õigusnormi tõlgenduslikku olemust , teiseks printsiipide rolli või otstarvet õiguse entiteetide hulgas ( nõustumine või mittenõustumine Dworkini järeldustega nendes küsimustes pole siinkohal oluline ) . Näib , et mingis mõttes võiksime siis rääkida vajadusest õiguse tõlgendamise ( ja tõlgendajate ) järele ning vajadusest õiguslike põhimõtete järele . Selline terminoloogiline muutus pole antud juhul aga sobiv . Piltlikult : kui me räägime vajadusest toidu järele , pole mõttekas rääkida vajadusest söömise järele ; ja kui me seletame söögi ja söömise tähendust organismi energialättena , pole erilist mõtet rääkida vajadusest nt energia jäävuse printsiibi järele . Küllap võime aga sidusalt seletada vajadust nugade-kahvlite järele , nagu ka vajadust kirjelduse või argumentatsiooni põhimõtete järele . Iga õigusentiteet pole instrument ; ja Dworkin kahtlemata ei mõista tõlgendamist õiguse tarviliku instrumendina , vaid õiguse olemusena ehk olemasolu viisina . Samuti , enamik õiguse printsiipe ei käi juriidiliste seletuste või põhjenduste kohta , vaid need põhimõtted on legaalse argumentatsiooni sisuks ning sellistena on ise seletatavad või põhjendatavad . Kuid on oodata , et printsiibid tekitavad teatud vajadusi : nõue , et lubadusi tuleb täita , kehtib põhimõttena vaid siis , kui lubadusi ka tegelikult täidetakse , mis omakorda eeldab , et seda nõuet peetakse silmas juba enne lubaduse andmist ; järelikult , juba kehtiv nõue , nagu ka kellegi tahtmine mingit nõet kehtestada , tekitab vajaduse õpetada selle nõude subjektidele nõude tähendust . See on episteemilis-didaktiline vajadus . Aulis Aarnio märgib õigusteooria ajaloolises ülevaates nii vajadust riigivõimu järele <arv> kui ka neid õiguse olemuslikke vajadusi , millele vastavad õiguse vormid . <arv> Järgnev väärib käesoleva analüüsi huvides tsiteerimist ( jutt käib Kaarle Tuori esitatud kolmest kriisitendentsist õiguses - õiguse sisemise ratsionaalsuse , õiguse objekti ja legitiimsuse kriisist ; tsitaat osutab niisiis probleemile õiguse objektist ) : " ( <arv> ) Õigusnorm on alati ametlik ja autoritatiivne reaktsioon teatud sotsiaalsetele probleemidele . Väljakutse tuleb ühiskonnast ja õigus on vastus sellele . Regulatiivse tegevuse tähendusrikkus sõltub seega suuresti sellest , kuidas vahend ise - õigus , on seotud oma sihtvaldkonnaga - sotsiaalsete probleemidega . Tasakaal saavutatakse vaid siis , kui õigusnormid on õiges seoses regulatsiooni vajadusega . " <arv> Toodud tsitaat väärib meeldejätmist vihjena allpool järgnevale õigusvajaduse analüüsile , sest vaatamata taolistele vihjetele , pole ükski siin käsitletud autoritest võtnud vastamiseks küsimust , milline seos esineb vajaduse õiguse järele ja õigusloomingu , õigusvajaduse ja õiguspraktika vahel , lõpuks ka erinevate vajaduste endi vahel : on ju ilmne , et küsimused õiguse vajadusest ja rollist ühiskonnas üldse ning vajadusest mingi konkreetse institutsiooni või praktika järele on erineva mastaabiga küsimused . Lisaks , õiguses esineb väga erinevaid nö instrumentaalseid vajadusi . Meid huvitavad viimastest episteemilised vahendid . Need võib tinglikult jagada kahte suurde gruppi : a ) teadasaamise vahendid ( mille hulgas võib omakorda jagada tõendamise ehk faktide tuvastamise vahendeid ja nii tõendite kui ka õigusallikate tõlgendamise vahendeid ) ; b ) teadmised kui vahendid ( mis analoogselt eelmisele alljaotusele on jagatavad faktiteadmisteks ja teadmisteks õiguse kohta ) . Aarnio märgibki vajadust teadmise järele kehtiva õiguse sisu kohta ; vastuse sellisele episteemilisele vajadusele peab andma õigusdogmaatika ; vajadus omakorda on aga õigustuseks õigusdogmaatika kui teaduse otstarbekusele . <arv> Aarnio nimetab vajadustena veel vajadust legaalse interpretatsiooni järele , <arv> õiguslikke entiteete konstitueerivate normide järele , <arv> vajadust omandi instituudi järele , <arv> majanduselu ja äripraktika vajadusi . <arv> Ning lõpetagu selle lühiülevaate veel üks viide üldistele sotsiaalsetele vajadustele : [ Õiguse baassüsteemi kuuluvate ] normide tõlgendamine evib omakorda tagasiside efekti . Kui [ dogmaatiliselt süstematiseeritud ] süsteem S <arv> ei anna rahuldavaid vastuseid praktikas tekkinud küsimustele , esineb " praktiline vajadus " [ practical necessity ] muuta teoreetilist konteksti ja reformuleerida S <arv> ümber süsteemiks S <arv>. See evib omakorda peegeldust interpretatsioonidele , jne. Praktika on seega reformulatsiooni " test " . Uus kontseptuaalne raamistik peab olema sotsiaalselt kasulik , st sellel peab olema küllaldane võime lahendada õiguslikke probleeme tegelike sotsiaalsete vajaduste rahuldamiseks . <arv> H . L. A. Harti käsitlust ei jätnud ma juhuslikult viimaseks . Esiteks , Hart mainib , ehkki põhjalikumat analüüsi pakkumata , sotsiaalset vajadust õigusliku regulatsiooni järele . Selle kohta ütleb ta järgmist : Tegelikult otsivad kõik [ õigus ] süsteemid , ehkki erineval viisil , kompromissi kahte tüüpi sotsiaalsete vajaduste vahel : [ esiteks , ] vajadus selliste kindlate reeglite järele , mida eraisikud saaksid ohutult rakendada käitumise ulatuslikes valdkondades omavahel , ilma otsese ametliku suunamiseta või ühiskondlikke vaidlusi tõstatamata , ja [ teiseks , ] vajadus jätta avatuina hilisemaks , informeeritud ametlikuks otsustamiseks sellised asjad , mida saab õigesti hinnata ja lahendada üksnes siis , kui need ilmnevad konkreetsete juhtumitena . <arv> Teiseks , kontseptsiooniga tunnustusnormist annab Hart esmased suunised õiguse epistemoloogilisele käsitlusele üldse . Ehkki Harti teos " Õiguse kontseptsioon " on pühendatud tunnustusnormi avastamisele , mitte leiutamisele , on tema argumentatsioon samas siiski tõlgendatav ka tunnustusnormi vajalikkuse või otstarbe põhjendusena . Vähemalt ühe korra Hart isegi nimetab vajadust tunnustusnormi järele , tõsi küll , alles hilisema väljaande Postscriptumis . <arv> Vajadus tunnustusnormi järele on kahetasemeline : üldise õigusvajaduse tasemel tekib vajadus määratleda tunnused , mille järgi õiguslooming ja loodav õigus oleksid ära tuntavad ; tunnustusnormi erilise , episteemilise otstarbe tasemel esineb vajadus uurida ja määratleda normi ennast - kuidas see töötab ja võiks töötada . Harti tunnustusnormi käsitlus esitab üldistatult epistemoloogilisi vajadusi õiguses : õigussüsteem peab esitama mingid kriteeriumid õigusallikate ja õigusvormide äratundmiseks , võimaldamaks väita " tää on kehtiv õigus , see on õigustatud subjekt ja too on õiguse kaitsja " . Nagu näeme , konnoteerub Harti idee vajadusest tunnustusnormi järele Razi esitatud probleemidega õigussüsteemi ja selle komponentide tuvastatavusest ( õigussüsteemi tuvastatavuse kriteeriumidest ja nende episteemilisest tähendusest vt <arv>. <arv>. <arv> lk <arv> ) . Edasi , " Õiguse kontseptsioonis " mainib Hart vajadust dünaamiliste õigusnormide järele : erinevalt staatilistest õigusnormidest , mis panevad indiviididele muutumatuid kohustusi , dünaamilised õigusnormid võimaldavad indiviididel luua varieeruvaid kohustusi vastavalt muutuvatele olukordadele . <arv> Tähelepanelikul vaatlemisel avastame , et siin ongi tegemist vastusega eeltoodud tsitaadis esitatud sotsiaalsetele vajadustele . Hart põhjendab sotsiaalset vajadust käitumist reguleerivate normide järele inimeste möödapääsmatu ja püsiva vajadusega koostöö ja tööjaotuse järele . Kuid Hart vaatleb vajadust õiguse järele pigem moodsast rakursist , mis ei näi võimaldavat õiguse ajaloolisi seletusi . Näiteks , küllalt raske on määratleda Rooma õiguse üldist tunnustusnormi , või kasvõi selliste normide hulka . Päris kimbatusse satume aga " rusikaõiguse " -taoliste fenomenide kirjeldamisel-seletamisel . Vajadus õiguse järele ja enam või vähem otstarbekas vahend selle vajaduse rahuldamiseks evib minu arvates aga suuremat seletusjõudu : selliselt käsitletuina erinevad Rooma õiguse allikad olid määratletud nende otstarbe alusel ning tekkisid või hääbusid vastavalt vajaduse ja otstarbe kooskõlale . Mingi tunnustusnormide kogum oli ilmselt vajalik ja olemas , kuid see oli varieeruv ja evis õigusepisteemilist , mitte konstitueerivat staatust . Keskaegse rusikaõiguse kohta võime öelda , et selles oli õigust vaid niivõrd , kuivõrd see täitis vähemalt mõnda õiguse põhifunktsiooni - mõnda õigustatud [ rightful ] kaitse või kohustava regulatsiooni funktsioonidest . Väljaspool nende otstarvete täitmist oli " rusikaõigus " õigusetus . Ent õiguse defitsiit kus ja millal tahes ei välista kestvat vajadust õiguse järele . Seega leiame siin vihje vajaduste põhjuslikule hierarhiale : füsioloogilised esmavajadused ( millest tuleb allpool kohe juttu ) tingivad algseid sotsiaalseid vajadusi - ühise tegevuse ja tööjaotuse vajadusi . Need omakorda tekitavad keerulisemaid sotsiaalseid vajadusi . Viimaste hulgas hakkavad esile kerkima sellised , mida võime nimetada õigusvajadusteks . Osa õigusvajadusi on veel vahetult seotud algsete sotsiaalsete ja isegi organismi esmavajadustega : nt tapjate süüdimõistmise ja karistamise otstarve ulatub kahtlemata elusa organismi olemasolu kaitsmiseni ; vahetusprintsiibid kaitsevad võimalust saada elatist ka siis , kui töö sisuks ei ole enam vahetult elatusvahendite hankimine , vaid tööriistade valmistamine või hoopis esteetiliste naudingute pakkumine . Teine osa õigusvajadusi tuleneb aga tekkiva õigussüsteemi nõudmistest : kohtunikke on vaja määrata , karistused on vaja täide viia , kokkulepped on vaja fikseerida jne. Edasi räägib Hart vajadustest sunnijõu ja sanktsioonide järele , põhjendades neid inimese loomulik-faktilise seisundiga . Inimese loomuliku seisundi tingivat iseloomu nimetab ta loomulikuks paratamatuseks . <arv> Kuid Harti ei tee sellega mööndust loomuõiguslikele koolkondadele : ta ei jäta mingit võimalust , nagu võiks õigus või selle alused olla tuletatud inimolemise loomulikest tingimustest . Kuna Hart jõuab selle põgusa pilguheitega küllalt lähedale õigusvajaduse esmastele lätetele , jätkame me oma lähenemisteed tema viidatud suunas . Kuid meie poolt ettevõetud tee pole õiguspositivistlik ega sirgjooneline , vaid funktsionalistlikult mitmesuunaline ja epistemoloogiliselt käänuline . <arv> . <arv>. <arv>. Õigusvajaduste loomulikud allikad Loomulik paratamatus on tingitud inimliku olemise loomulikest piirangutest . Hart nimetab neist järgmisi : ( i ) inimese haavatavus ; ( ii ) inimeste ligikaudne võrdsus ; ( iii ) inimisiksuse piiratud altruism ; ( iv ) piiratud ressursid ; ( v ) piiratud arusaamine ja tahtejõud . <arv> Hart välistab aga selliste faktiliste , juhuslike piirangute kasutatavuse loomuõiguslike käsitluste lähtealustena : ehkki kõnesolevad tingimused määravad , milline võib ja saab üks inimpopulatsioon olla , ei seo need tingimused kogukonna või ühiskonna normide eksisteerimist nende normide mõist ( us ) like põhjendustega . <arv> Harti väide peaks tõepäraselt tähendama , et näiteks norm " teist inimest ( kogukonnakaaslast ) ei tohi tappa " , ei tulene ülalnimetatud loomulikest tingimustest , vaid kogukonna ja selle indiviidide jaoks esineb mingi mõistuspärane põhjendus , võibolla selline nagu " oma kogukond on lähedane , tuttav ja sõbralik , võõras on kauge , tundmatu ja vaenulik ; mida rohkem meid on , seda tugevam on meie kogukond vaenulike kogukondade vastu ; mida rohkem meid on , seda rohkem on meil töötegijaid ja seda rikkam on kogukond , jne. " Ometi näib olevat kuidagi keeruline täielikult taandada sellistest põhjendustest loomulikku faktorit . Allpool põhjendan , et see faktor toimib vajadusi tekitavana . Seejuures loomulikud tingimused võivad , kuid ei tarvitse , ja vajadused samuti võivad , kuid ei tarvitse olla läbi põhjenduste teadvustatud . Teadvustatud vajadused ilmnevad soovidena , huvidena , eesmärkidena , kalduvustena , kavatsustena jne. Huvitav on märkida , et loomulike piirangute teadvustamine võib ajaloo käigus ka oluliselt muutuda : praegu tehakse palju tööd selle nimel , et inimene - üksikisikust kogu inimkonnani - teadvustaks globaalseid looduslikke piiranguid . Arvan , et ka nendes ajaloolistes olukordades , kus indiviid oli palju vahetumalt seotud ja sõltuv kohalikest looduslikest tingimustest , teadvustas ta neid vahetumalt ning ehk isegi käitumisnormide põhjendustena . Kuid Hartil on õigus peamises - selline seos normi ja loomulike tingimuste vahel pole paratamatu , vaid varieeruv ja loogiliselt mitte-paratamatu . <arv> Mõni lisamärkus nimetatud tingimuste kohta poleks ehk liiast . Pealegi , kuna loetelu ilmselt pole ega saagi olla ammendav , lisaksin mõned täiendavad piirangud , mis minu arvates on olulised õigusvajaduse mõistmisel ( VI-VII ) . ( i* ) Inimese haavatavuse juurde : nii inimese elu ja tervis kui ka tema meeleolu ja rahulolu on üsna hõlpsasti teiste inimeste poolt , aga samuti looduskeskkonna tegurite poolt hävitatavad või haavatavad , või hävitamise ja haavamisega ähvardatavad . ( ii* ) Inimeste ligikaudne võrdsus seisneb selles , et esiteks , esimene piirang ( i ) kehtib lõppkokkuvõttes kõigi inimeste suhtes , kuigi juhuslike sotsiaalsete tingumuste tõttu on osa inimesi rohkem kaitstud ( Bagdadi kaliif oli ülimalt kaitstud , kuid lõpuks tapeti ta mongoli-tatari vallutajate poolt ) ; teiseks , millele teiste hulgas on tähelepanu juhtinud Descartes , <arv> inimeste vaimsed võimed on üpris ligilähedased : vaatamata märgatavatele erinevustele arutlusvõimes ja faktimälus , ei leidu meie hulgas näiteks mõtete lugejaid või kõiketeadjaid . ( iii* ) Piiratud altruismi seletab mh inimteadvuse suletus : mõtete varjatus ja nende väljendamise tahtelisus ning vaimu kehaga seotusest tingitud paratamatu egotsentrism ja sellest tingitud juhuslik egoism . ( iv* ) Ressursid on piiratud nii suhtelises kui ka absoluutses mõttes : a ) piiratus vajaduste suhtes - ressursside nappus indiviidide ja kogukondade vajaduste suhtes ning nüüdseks ka kogu tsivilisatsiooni ( nii summaarsete kui ka üldiste ) vajaduste suhtes ; b ) ressursside piiratus nende kättasaadava koguhulgana . Harti piirang ( v ) on mõneti hägune , sestap täpsustaksin seda omalt poolt lisatud piirangute raames . ( VI ) Inimene on sotsiaalne olend . Ületamaks oma tegevuses ülalnimetatud piiranguid ja paljusid muid künniseid , sh looduskeskkonna mõjusid , on isiksus allutatud grupi- ja kogukondlikele mõjudele : a ) isiksus kujuneb tugevas vastasmõjus sotsiaalse keskkonnaga , ennekõike õppiva inimesena ; b ) sotsiaalses keskkonnas kujunenud isiksus vajab väärikaks olemiseks seda sama keskkonda ; c ) väikegi inimgrupp , kui see on õigesti valitud ja organiseeritud , ületab füüsiliselt ja vaimselt kapasiteedilt kestahes indiviidi vastavad võimed ; d ) grupi motivatsioon ja sisemine sund on oluliselt tugevamad üksikisiku tahtejõust , kuna " grupivaim " surub efektiivselt maha üksikisiku hirmud ja muud tema tegevust takistavad emotsioonid ( nt kui mõtleme raskesse lahingusse minevale väeosale või grupiviisilistele kuritegudele ) . Seega , sotsiaalsete tingimustega on piiratud nii indiviidi areng kui ka tema inimväärne elu . ( VII ) Nii inimisiksuse kui ka kollektiivi vaimsete võimete piirangutest on olulisimad episteemilised piirangud : piiratud ja katkendlik maailma meeleline kaemine , raskused nähtu kirjeldamisel ja nähtamatu seletamisel , raskused kirjeldustest ja seletustest arusaamisel ( aga arusaamatus tähendab teadmatust ) , teadmiste hulga piiratus ja ebakindlus , kohati väga ebaefektiivsed ja vähese usaldusväärsusega teadasaamise vahendid ; indiviidi mälu suhteline nõrkus ( aga hea , et seda üldse on ! ) ; kollektiivse " välismälu " ( suulisest pärimusest andme-CD-ni ) hajutatus ja indiviidi teadvusest lahutatus . Episteemiliste piirangute juures näivad olulised olevat inimteadvuse kaks vastandlikku omadust : a ) uskumisseisundid on suht labiilsed tugevate ja teatud moodusega sisenduste suhtes ( kui tuletada meelde Goebbelsi kurikuulsaid ütlemisi eduka propaganda ebaausatest trikkidest ) ; b ) uskumisseisundid on suht stabiilsed selliste sisenduste suhtes , mis võivad olla õiged ja tõesed , kuid ei evi sisendusjõudu isikule arusaamatuse või ebamugavuse tõttu . Episteemiline ebamugavus võib olla väga erinev : a ) teade teatab ebameeldivast asjade seisust ; b ) saadud teabest tuleneb ebameeldiv järeldus ; c ) teabe valik teabevoost , sellest arusaamine ja õigsuse kontrollimine nõuavad pingutust , pingutus pole aga mitte alati meeldiv . Kuivõrd ebamugav või ebameeldiv teave on kasvõi ajutiselt eiratav ja inimesel on selleks tõsine soov , niivõrd säilivadki eelarvamused , meelevaldsus ja põikpäisus ka tingimustes , kus infotulv näib olevat kõikeuputav . Kokkuvõtvalt - inimene on ekslik . Hart nimetab ülalloetletud inimelu piiranguid loomuõiguse minimaalseks sisuks . Vajaduste aspektist vaadatuna võiks võtta neid ( ühes minu poolt lisatud tingimustega ) aga kui põhilist ja maksimaalset õigustarvidust . Nende piiranguteta võiks vajadus õiguse järele - ja järelikult õigus isegi - tõepoolest olla olemata . Vähemalt näib see mõeldav . Õiguse juhuslik puudumine - isegi kõnesolevates piiravates tingimustes - peaks aga olema lausa ajalooline fakt . Juba mainitud keskaegse " rusikaõiguse " või selle mistahes analoogi käsitamine kehtiva õiguskorrana võtaks õiguse mõistelt ära selle olulised atribuudid . " Tugevam jõud " võib olla määrav õiguse esialgsel kehtestamisel või vahepealsel taastamisel , kuid tugevam jõud pole õigus ( piltlikult umbes nii , nagu elektrivool on tarvilik muusika vastuvõtuks ja edastamiseks raadiovastuvõtjas , kuid elekter pole muusika ) . Seal ja selles , kus kehtis rusikaõigus , puudus päris õigus . Kuid selline käsitlus ei välista , et kehtiv õigus ( kord ) ei võiks olla kuri või ebaõiglane : teatud tarvilike atribuutide olemasolul saame rääkida ebainimlikust õigusest , ent peame möönma sellise õiguse hälbeid teoreetiliseks standardiks võetud taustsüsteemi suhtes . Taustsüsteem omakorda võib olla kas uuritava õiguskorra epohhi ( nt natsi-Saksa õigussüsteemi käsitlus <arv>-ndate aastate õiguse epohhis ) või seda ületanud epohhi kuuluv ( sama õigussüsteemi käsitlus XX sajandi lõpu õiguse epohhis ) . <arv> . <arv>. <arv>. Õigusvajaduste ajaloolised ehk arenguallikad Esineb sügav seos inimgrupi jagatud uskumuste ja grupiliikmete maailmapiltide vahel . Meie jagatud uskumused rajanevad ühistele ja üldistele primitiivsetele ( tegevus ) aktidele , mitte juhuslikele lingvistilistele konventsioonidele ( Wittgenstein ) . Need primitiivsed aktid , näiteks naeratus sõbralikkuse osutamiseks , eelnevad arenenud sotsiaalse tähendusega uskumustele , kuid võimaldavad üles ehitada ühiste uskumuste keerulist sotsiaalset võrgustikku . Selle tõttu primitiivsed aktid on inimkultuuri ja inimliku kommunikatsiooni suhtes väga üldised entiteedid . <arv> Kindlasti on primitiivsete aktide hulgas sellised , mis on seotud või isegi tulenevad esmaste vajaduste rahuldamisest . Bioloogilise evolutsiooniteooria valguses näib tõepärane , et inimese arengu tingimuste ansambel on kujundanud temast sotsiaalse olendi , kes juba karjalises eluviisis korraldas vajaduste ühist , kollektiivset rahuldamist . Kõige algelisemgi tööjaotus võib ilmutada märkimisväärset efektiivsust . Kui tööjaotuseks on olemas sotsiobioloogilised eeldused , st et olend ( organism ) on võimeline liigikaaslastega ühiseks tegevuseks , ja on olemas psühhofüsioloogilised tingimused koostöö skeemide , hoiakute ja harjumuste kinnistumiseks , siis ei saa mõistusega olendile jääda märkamata , et koostöös saavutavad nad palju enamat kui üksinda tegutsedes . Teatud tasemeni arenevad koostöö vormid läbi iseregulatsiooni . Kuid vähegi suurema mastaabi ja kestvusega koostöö korraldamine pole iseenesest lahenduv ega sirgjooneliselt lahendatav ülesanne . Regulatiivset funktsiooni täitev formuleeritud õigus on osutunud üheks parimaks vahendiks selliste sotsiaalsete ülesannete lahendamisel . Võimalik , et esmane õigustarvidus pole ainus õiguse algne tekitaja . Võibolla mängivad selles oma rolli ka näiteks inimlikud püüdlused kuulsuse , võimu ja suuruse järele . Kindlasti ei ole esmane õigustarvidus igal ajastul määrav õiguse tegija . Ühiskonnas , kus on tekkinud algne õiguskord ja riiklik korraldus , kus niisutuspõllundus suudab elanikkonna ära toita ning ressursse jääb üle hiiglaslike ehitiste rajamiseks , ei tulene õigutarve vajadusest toidu ja riietuse järele . Siin tekitab õigusvajadust osa inimeste soov toota toitu ja riietust rohkem , kui tootjad ise tahaksid toota ; õigusvajadust tekitab olemasolevast tööjaotusest tingitud vajadus jagada ressursse nendele , kes teevad muud kui tootlikku tööd ; kindlasti tekitab õigusvajadust ka selline faktiline sotsiaalne olukord , kui ühtedel on praktiliselt piiramatud ressursid - nende huvi on ju säilitada status quo , või leidub hulk inimesi , kellel pole enam midagi jäänud ( olgu selle põhjused mis iganes ) - ellujäämine on motiiv , mis ei jäta ruumi arutlustele varguse või röövi ebamoraalsusest , ent varguse või röövi ohvrite õigusi ei saa selline motivatsioon ometi piirata . Ajalooliselt kasvab vajadus õiguse järele kasulikeks väärtustatud asjade käibe suurenedes ja komplitseerudes . Huvitav on märkida , et Rooma õiguses esinev asjade õiguslik jaotus <arv> kajastab suurel määral antiik-ühiskonna arenguid . Vaadakem mõningaid jooni . <arv> ) Suureneb käibes olevate asjade hulk , sh tulevad käibesse liikumatud asjad ( maa ) , vilju andvad asjad ( kariloomad ) , tööd tegevad asjad ( tööloomad , orjad ) . <arv> ) Käibe objektide hulka ilmuvad vahetuse ekvivalendid , vahetus muutub korduvaks ja jaotatavaks , mille tõttu käibe lihtsad , ühekordsed objektid muutuvad keerulisteks . <arv> ) Käivet hakkavad " liigutama " vahendajad ja rahastajad ( nt kaupmehed ja laevaomanikud ) . <arv> ) Käibevahendeid hakatakse hoiustama ja siirdama ( nt templikassade ja rahavahetajate võlakirjad ) . <arv> ) Ilmuvad käibe kollektiivsed subjektid ( riigikassa , kolleegiumid , ühisomanikud ) . <arv> ) Käibe tootluse kasvades tekivad selle tuludest huvitatud , kuid käibes mitteosalevate , jõudu omavate ühenduste huvid . Ühendused jagunevad legitiimseteks ehk " omadeks " , käivet oma mõjupiirkonnas kaitsvateks ja reguleerivateks jõuduseks ( hõimuliidu või riigi ametnikkond ja sõjavägi ) , ja mittelegitiimseteks ehk " võõrasteks " , käivet ründavateks ja käibevara röövivateks jõududeks ( vaenulikud hõimud ja riigid ning piraadid ) . <arv> Kui naaseme kaugest minevikust kaasaegsesse , õigusriikliku heaoluühiskonna epohhi , siis märkame , et sellises ühiskonnas on vajadusi määravateks teguriteks olemasolevad , nii tootva kui ka vaimse tööga loodud väärtused , ressursid ja kontseptsioonid . Inimese esmavajadused on vähemalt minimaalsel tasemel rahuldatud ning õigusliku regulatsiooni raskuskese on suunatud tuletatud , sekundaarsete vajaduste rahuldamisele . Kuid kaks reservatsiooni tuleb kohe teha . Esiteks , käesolev olukord ei tähenda , et see ei või muutuda : ressursside ärakulutamine ja heaolu vähenemine tulevikus , eriti kui sellega kaasneb ebavõrdsuse ja ebakindluse suurenemine , võib taas muuta õigusvajaduste esmaallikaks inimese loomulikud omadused . Teiseks , esmane õigusvajadus toimib alati juriidilise tegevuse mootorina ka arenenud õigussüsteemis . Me näeme seda õigust pälvivate materiaalsete faktide ( vt lk <arv> ja <arv> ) ning õiguslikku tähendust evivate tegevusskeemide juures ( vt <arv>. <arv>. <arv> ) . Konkreetse õigusvajaduse paradigmana võime vaadata vajadust Euroopa integreeritud õiguse järele . <arv> Sellise vajaduse tingivad kaks väga erinevat faktorit : <arv> ) Euroopas tegelikult toimuv majanduslik , poliitiline ja kultuuriline integratsioon koos sellest tingitud aktuaalsete plaanide ja eesmärkidega ; suur osa õiguslikust koostööst on vastuseks nimetatud integratsiooni nõudmistele ( isegi kurjategijate jälitamisele ja karistamisele suunatud koostöö on käsitatav integratsioonist tingitud nõudmisena : liikumisvabaduse ja majandusliku tegevuse vabaduse suurendamine suurendab kurjategijate võimalusi kuritegevuseks ja karistusest kõrvalehoidmiseks ) . <arv> ) Juba olemasolevad Üle-Euroopalise õiguse allikad ja instituudid tingivad sekundaarseid vajadusi allikate täpsustamiseks ja instituutide efektiivsemaks rakendamiseks . Selleks tuleb võtta vastu normatiivakte , mis käsitlevad Üle-Euroopalist õiguskorda ennast . Nagu näha , konnoteerub selline õigusvajaduse käsitlus primaarsete ja sekundaarsete normide olemusega . Niisiis , vajadusi õigusliku kaitse ja regulatsiooni järele määravad ajaloolise dimensiooniga allikad . Need on inimühiskonna arenguloo jooksul loodud ja kogutud väärtused ja ressursid , mis olemasolevas kasutuse ja jaotuse korrastatuses moodustavad sotsiaalse elukeskkonna . Ajalugu on nagu puu , mille juured on mineviku mullas , olevik on käegakatsutav nagu tüvi ning taeva poole sirutuv võra osutab tulevikuvõimalustele . Juured on need , mis puud toidavad ja püsti hoiavad . Siiski on meil vajaduste kohta vastamata hulk küsimusi . Kuidas eristada erinevate sotsiaalsete vajaduste hulgast sellised , mis tõepoolest nõuavad õiguslikku regulatsiooni ? Kas vajadus õiguse järele on samane mingite individuaalsete ja sotsiaalsete vajadustega , millele võiks vastata ka muude kui õiguslike vahenditega , või on õigusvajaduse puhul tegemist mingi erilise nõudega , millele ainsaks mõeldavaks vastuseks on õigusloome ja õiguslik regulatsioon ? Näiteks nii , et kui veenappuse juures polnud täiendavate niisutussüsteemide või akveduktide rajamine enam võimalik , siis võis veekasutuse reguleerimine olla ainsaks mõeldavaks vahendiks vee jagamiseks selliselt , et see teeniks võimalikult hästi kogukonna veevajadusi . Lõpuks , millised vajadused õiguse järele eelnevad üldse mistahes õiguse ( õiguskorra , õigussüsteemi , üksikute instituutide ) tekkimisele ? Ehk teisisõnu , millised õigusvajadused on alustavad , primaarsed ja prelegaalsed , ning millised õigusvajadused on tingitud õigusest enesest , st sekundaarsed ja postlegaalsed ? Vaatame ajaloost ühte juhtumit , milles huvitaval kombel normatiivne regulatsioon saavutati tehnilise lahendusega . Vanaaja Rooma linn vajas suurel hulgal vett , rikaste eramutest avalike saunade , purskaevude ja veevõtukohtadeni . Linna kasvades suurenes vajadus vee järele . Suurenevat veevajadust rahuldati kahel teel : veehulga suurendamisega veevärgi laiendamise kaudu ja veekasutuse tõhustamisega selle reguleerimise kaudu . Veehulga suurendamine tähendas ehitustehniliste võimaluste kombineerimist olemasolevate looduslike ressurssidega : kui palju oli ümbruskonnas allikaid ning kui pikki ja kõrgeid akvedukte suudeti ehitada . Veekasutuse reguleerimine tähendas normatiivsete nõuete - kes , millise veetaseme korral ja milleks võiksid vett tarbida - kehtestamist . Viimane saavutati aga mitte niivõrd õiguslike , kuivõrd tehniliste vahenditega . Nimelt , vee jaotamine Rooma elanikkonnale oli lihtsa tehnilise võttega , veepaakidest väljuvate torustike kõrgusega jagatud kolme astmesse : vett pidi alati , ka madalaima seisu ajal jätkuma avalike veevõtukohtade tarvis ; veetaseme alanedes katkes vee vool saunadesse ja purskkaevudesse ; eramajad said vett aga üksnes kõrgeima veeseisu korral . Järelikult , vee miinimumhulk linnas tagati akveduktide ehitusvõimsuse ja looduslike veeallikate minimaalse võimsuse summas ; küllaldane veetase tagati ehitusvõimsuse ja allikate normaalse võimsuse summas ; aga vee jaotus minimaalse ja küllaldase taseme vahel reguleeriti tehnilise lahendusega . Ehkki tegemist oli regulatsiooniga , mis kehtestati linnaelanike suhtes mitte legaalsete , vaid tehniliste vahenditega , oli regulatsiooni sisuks kindel jaotusnorm . Võib öelda , et veekasutust reguleeriv norm ehitati veevärki sisse . Tõsi , olid olemas õigusnormid , mis keelasid ja nägid ette sanktsioonid vee " varastamise " , st veevarustuse taseme omavolilise muutmise eest . Vajadus viimaste normide järele on juba erinev esmase regulatsiooni vajadusest . Toodud näite alusel võime teha mõned hüpoteetilised järeldused . Esiteks , õiguslikult korraldatud ühiskonnas leiduvad esmased normid , mis tingivad või nõuavad majanduslike ( tootmistehnilistele , kaubanduslike , maksunduslike jne ) lahenduste teostamist , ja leiduvad teisesed normid , milliseid nõuab juba olemasolevate lahenduste tööshoidmine ( lisaks kirjeldatud alusnormile ja seda toetavatele karistusnormidele , kehtisid veel erinevad ettekirjutused veevärgi hoolduse ja korrashoiu kohta ) . Teiseks , mõned õigusnormid kehtestatakse ühiskonnas kaudselt , materiaal-tehniliste ( sunni ) meetmetega ( niiviisi tehniliselt kehtestatakse näiteks ka selline norm , et vang ei või vanglast omavoliliselt lahkuda ) ; infoühiskonnas on oodata seda laadi infotehnoloogiliste meetmete osakaalu suurenemist . Ja kolmandaks , vastusena ülalesitatud esimesele küsimusele : ehkki ei ole päris selget piiri normatiivset regulatsiooni nõudvate vajaduste ja muid lahendusi nõudvate vajaduste vahel , esineb siiski teatud hulk künniseid , üldistatult ennekõike tarbitavate ressursside nappus ja inimkäitumise moraalselt vastuvõetava iseregulatsiooni vaegus ( vt <arv>. <arv>. <arv> ) , mille ületamisel või ületamiseks saab lahendusi pakkuda üksnes õiguslik , st teatud sunnitüüpidega tagatud regulatsioon . Tänapäeval on ilmnenud isegi kogu inimkonna jaoks eksistentsiaalse tähendusega künniseid . Näiteks , Maa looduskeskkonna taluvuspiiri olemasolu tingib vajaduse sellise rahvusvahelise keskkonnaõiguse järele , mis ei lubaks maailmamajandusel seda piiri ületada . Kuid vajadused pole ainsad inimesi motiveerivad ja liikumapanevad faktorid . Kuidas eristada sotsiaalsed vajadused , õigusvajadused sealhulgas , indiviidide või gruppide huvidest , tahtest või pelkadest ettekujutustest ? Näiteks , kui kogukonnal nappiski vett ja oli vajadus täiendava vee järele , võis ehitusmaterjalide puudumise või vaenlase rünnakuohu tõttu puududa huvi veevärki laiendada ; samas mõni grupp kogukonnas ja võibolla enamik indiviide oleksid seda tahtnud ; lõpuks , kogukond võis üha detailsemalt reguleerida ja nivelleerida veekasutust , märkamata , et see ei anna enam mingit efekti ning ainus vajadust rahuldav lahendus oleks kasutatava veekoguse suurendamine . Sedalaadi mõttetus , ebaefektiivses regulatsioonis näen ma üht põhilist õiguslike fiktsioonide tüüpi . <arv> Lõpuks jõuame õigusteooria fundamentaalse küsimuseni : kas vajadus õigusliku regulatsiooni järele võib olla õiguse aluseid rajav ? Või on vajadus õiguse järele ka üks fiktsioon ? Kuidas seda kindlaks teha ? <arv> . <arv>. <arv>. Vajadused moodsas argikeeles Inimene vajab pidevalt teatud asju selleks , et elus püsida . Toitu , riideid , toasooja . Inimene vajab teatud asju selleks , et olla rahul , teha tööd , armastada , et olla õnnelik . Lisaks , inimene arvab vajavat veel paljusid asju , milles keegi pole kindel , kas ta neid ikka vajab . Vaatame mõningaid vajadusi , mille olemasolus ei peaks väga suuri kahtlusi olema , v.a muidugi juhtumil , kui kahtluse alla seada vajaduse mõiste kui selline . Üritame leida nende lihtsamaid tüübitunnuseid , mis annaksid aluse esialgsele tüpologiseeringule . Lõpuks teeme mõned olulised tähelepanekud , mis selgitavad vajaduse olemust ja selle erinemist soovidest , eesmärkidest ja huvidest . Ehkki vajaduse tuvastamine ja kirjeldamine on problemaatiline , leidub mõiste sisustamiseks vähemalt üks tõepäraseid tulemusi andev viis . Tee selle viisini viib läbi loomuliku keelekasutuse . Vajaduse mõiste uurimine loomuliku keele kasutuses , mis on meetodilt lingvistiline , annab täpsuselt minimaalse ja mahult maksimaalse tulemuse . See hõlmab ka piiripealseid ja ebaõigeid vajaduse mõiste kasutusi . Paradigmaatilised loomuliku keele sõnakasutused on " inimelu on vaja kaitsta " , " loodusressursse on vaja säästa " jne. Kuid vajadusi väljendavad laused ei pea üldse kasutama sõnu 'vajadus' või 'vaja' . Teatud aspektidest väljendavad vajadusi ka sellised väljendid , nagu " lepinguid tuleb täita " , " ärimees peab täpne olema " jne. Vajaduste tuvastamine loomuliku keele kasutust uurides on siiski ebatäpne . Näiteks võib termin 'peab' märkida erinevaid modaalsusi - deontilist , aleetilist või mõnda muud . Kas võib aga leiduda mingi määratud hulk vajadusi käsitavaid termineid või fraase , mis on selgelt määratletavad ja sünonüümsetest , kuid vajadus-termineid mittekasutatavtest lausetest tõlgitavad ? Arvan , et leidub . Selliseks hulgaks on vahendifunktsioone väljendavate lausete hulk . Vahendifunktsioone väljendava lause vorm on 'selleks , et saada ( tekitada ) q , on vaja teha ( ehk kasutada vahendina ) p' . Lühidalt : 'selleks , et q , on vaja p' . <arv> . <arv>. <arv>. <arv>. Vajaduste tüpoloogia Esinevad inimorganismi bioloogilised vajadused : 'inimene vajab süüa' , 'haige vajab ravi' , 'väsinud inimene vajab und ja puhkust' . Emotsionaalse suhtlemise vajadused : 'Inimene vajab teist inimest , et jutelda' , 'iga inimene vajab armastust' , 'inimene vajab teiste tähelepanu' . Instrumentaalse suhtlemise vajadused : 'Inimene vajab üle jõu käiva töö tegemiseks teiste inimeste abi' , 'suure hulga inimeste omavaheliseks suhtlemiseks on vajalik teatud korraldus' , 'vahemaade tagant suhtlemiseks on vaja sidevahendeid' . Sotsiaalse eksistentsi vajadused : 'iga inimene vajab raha' , 'väsinud töötegija vajab puhkust' , 'poliitik vajab võimu , autoriteeti ja tuntust' , 'inimene vajab nime' . Instrumentaalsed tehnilised vajadused : 'tehas vajab toorainet' , 'sepp vajab raua tagumiseks haamrit' , 'masin vajab käimiseks mootorit' , 'sõdur vajab lahingus relva' , 'põlluharijale on vajalik juurdepääs oma maatükile' , 'vesi on vaja maatükilt ära juhtida' . Episteemilised instrumentaalsed vajadused : 'et põhjendus oleks küllaldane , on vaja täiendavaid argumente' , 'süüdimõistmiseks on vaja rohkem tõendeid' , 'selleks , et teha õige valik , on vaja rohkem teavet' , 'kuritegevuse dünaamika jälgimiseks on vajalik statistiline meetod' , 'maailma kirjeldamiseks on vaja keelt' , 'et asju kirjeldada , on vaja neid nimetada' . Episteemilised esteetilised vajadused : 'väide vajab tõestamist' , 'uskumus vajab õigustamist' , 'neid mõisteid on vaja eristada' , Oskusvajadused : 'inglasest arusaamiseks on vaja osata inglise keelt' , 'et saada raamatupidajaks , on vaja õppida matemaatikat' . Õiguslikud vajadused : 'kirjalik leping tuleb jõustamiseks alla kirjutada' , 'võla olemasolu on vaja tõendada' , 'kurjategijat on vaja karistada' ( 'kurjategija pälvib karistust' ) . " Paremusvajadused " : 'joomiseks on vaja puhast vett' ( 'joogivesi peab olema puhas' ) , 'ravimiseks on vaja efektiivseid ravimeid' ( 'ravimid peavad olema efektiivsed' ) . Organisatsioonilised vajadused : 'ühele inimesele ülejõu käiva töö tegemiseks on vaja ühist tegevust' , 'oskuste ja ressursside paremaks ärakasutamiseks on vajalik tööjaotus töötegijate vahel' . Esteetilised vajadused : 'inimene vajab sisukat meelelahutust , kunstielamusi , nende saamiseks vajab ta aga kunstiteoseid ja -sündmusi' , 'inimene vajab ilusaid asju ja meeldivaid sündmusi selleks , et olla rõõmus ja õnnelik' . Eelnevate hulgas eristuvad kiiret tegutsemist nõudvad vajadused - 'tulekahju on vaja kustutada' ; kestvad või rütmilised vajadused - 'organismi on vaja kaitsta füsioloogilist tasakaalu rikkuvate mõjude eest' , 'janu on vaja kustutada' ja valikuvabad vajadused , milliste rahuldamise mahtu , viisi ja aega võib valida : 'ühiskond vajab reforme' , 'laps vajab maiustusi' , 'Euroopa Liidu liikmesmaade koostöö parandamiseks ja süvendamiseks on vaja institutsioonilisi ümberkorraldusi' . Ilmselt esineb ka selliseid osaliselt määramatuid vajadusi , mille eesmärk ja selle saavutatavus on ebaselged kuni eesmärgini jõudmiseni : 'juriidilise isiku mõiste vajaks defineerimist' , 'hüpoteesi kinnitamiseks oleks vaja täiendavaid tõendeid' jne. Nagu toodud näidete juures näha , on piiride tõmbamine küllalt meelevaldne ning liigitus pole kaugeltki täielik . Kuid illustratiivseteks eesmärkideks on see piisav . <arv> . <arv>. <arv>. Vajaduse mõiste ( esialgne ) analüüs <arv> . <arv>. <arv>. <arv>. Esimene tähelepanek - subjektist Vajadus on subjektikohane , subjekti vajadus , kellel on soovid , eesmärgid , tunded . Vajadus pole aga samane subjekti mingite mentaalsete seisunditega , st vajadus ei ole subjektiivne selle mõiste psühholoogilises tähenduses . Vajadus on objektiivne relatsioon ( Rv ) subjekti s ja asjade seisu p vahel : ( <arv> ) p on vajalik s-le = s vajab p = Rv ( sp ) Vajaduse relatsioon sellisel kujul on triviaalne ega anna midagi uut . <arv> . <arv>. <arv>. <arv>. Teine tähelepanek - sunnist Vajaduses esineb sunnielement . Vajadus on inimest läbi tema mentaalsete seisundite sundiv väline tegur ( faktor ) . Kuna vajadus läbib mentaalseid seisundeid , toimib see nõudena subjekti suhtes ( vt ... tähelepanek ) . Nõue sunnib subjekti midagi tegema või mingil viisil olema . Vajadus on subjekti intentsiooni üks tekitajaid , kuid see on mitteintentsionaalne sund ( erinevalt huvist kui intentsionaalsest nõudest , vt <arv>. <arv>. <arv> ) : ( <arv> ) p on vajalik s-le = s peab ( olema , tegema ) p Vajaduse sundi väljendavad propositsioonid näivad esmapilgul olevat " pidamis-laused " , sarnaselt normatiivsetele lausetele . Sest vormis 's peab p' väljendatakse tavaliselt deontilisi relatsioone ehk normatiivselt määratud pidamissuhteid - lubamisi , nõudmisi , käske ja keelde . Vajadussuhetes esinevad aga teatud eripärad . Esiteks , neis võib leiduda normatiivne komponent , ehkki ei tarvitse : lause " tootjal vajab oma toodetele hooldussüsteemi , sest tarbijakaitseseadus nõuab vastavaid garantiisid " osutab vajadust tingivatele õigusnormidele , ent lause " autoomanik vajab autoga sõitmiseks bensiini " osutab antud auto funktsioneerimisviisile - see aga on tehniline fakt , mitte norm . Teiseks , deontiline komponent üksi ei saa olla vajaduse tekitaja . Me võime sõnastada selliseid lauseid , nagu " auto müüjal on vajadus järgida müügilepingu kirjalikku vormi selleks , et leping oleks kehtiv " , " enamikul inimestest on vajadus hoiduda kuritegudest , sest nad ei taha kanda karistust ja hukkamõistu " . Nende lausete osutuses hoomame midagi enamat , kui normatiivseid pidamisi . Aga veider oleks väita , et Eesti Karistusseadustiku § <arv> tekitab inimestes vajaduse mitte tappa ! Seega , sellisena - 's peab p' - avaldatud relatsioon pole täielik ning täiendavad tingimused on tarvilikud . <arv> . <arv>. <arv>. <arv>. Kolmas tähelepanek - vahendist Teatud hulgas vajadustes esineb vahendlikkuse element . Esinevad teatud eesmärgid , mille saavutamiseks on vajalikud kindlad vahendid . 'Poliitik vajab võimu selleks , et oma ideid ellu viia , ja autoriteeti ja tuntust selleks , et saada esinduskogusse valitud või ametisse määratud' , 'väsinud töötegija vajab puhkust selleks , et edasi töötada' . Vahendlike vajaduste osahulka võib nimetada instrumentaalseteks vajadusteks : 'haamrit on vaja naelade tagumiseks' , 'teabekaitse keeluõigust on vaja eraelu puutumatuse kaitseks' jmt. Vahendlikud vajadused on nõuded , mis tekivad mingi teise asja saamisel või kasutamisel või antud asjadest lahutatavate eesmärkide taotlemisel : ( <arv> ) p on vajalik s-le selleks , et tal oleks q = Rv ( sp ) ( pq ) Vajadus on suunatud asja otstarbele , kasutuse efektile , mis seda vajadust rahuldab , mitte asjale enesele . Nt , toiduvajadus on suunatud toidu söömisele , mitte toidule kui asjale ( selle omamisele või valdamisele ) : mis kasu on toidust , kui nälg jääb kustutamata ! ? Kui inimese valduses on vahend mingi eesmärgi saavutamiseks , siis pole tal ( definiitselt ) vajadust selle asja järele , kuid tal säilib vajadus kasutada seda asja seni , kuni eesmärk saab saavutatud . Niisiis , vahendlikule vajadusele vastab mingi otstarve , mitte seda otstarvet kandev asi . Selle pärast võib samu vajadusi rahuldada erinevate asjadega , millel leidub vähemalt üks vajadusele vastav otstarve . <arv> . <arv>. <arv>. <arv>. Neljas tähelepanek - vajaduste ja vahendite jadadest Vahendlikud vajadused võivad moodustada tingimuslikke ahelaid , lihtsatest lineaarsetest jadadest keeruliste ansambliteni ( tehas vajab toorainet - tooraine ostmiseks vajab juhtkond müügilepingut , lepingu tegemiseks vajatakse juristi teenust , teenuse eest maksmiseks vajatakse raha jne. ) . Seejuures vajadused ja eesmärgid sellistes ahelates vahelduvad : 'mootorit on vaja , et käitada masinat , masinat on vaja , et teha riiet , riiet on vaja , et säilitada ihusoojust' : ( <arv> ) p ja r on s-le vajalikud selleks , et oleks q ; q on vajalik selleks , et oleks z ; z on vajalik selleks , et ... jne. = Rv ( sp ) q ; Rv ( sq ) z ... jne. <arv> . <arv>. <arv>. <arv>. Viies tähelepanek - vajaduste väärtusest Vajadustes esineb väärtuse element . Teatud heade asjade suhtes võib tekkida isikul sund neid saada või kasutada , ilma et need asjad teeniksid mingite teiste asjade saamist või kasutamist või kõnesolevatest asjadest lahutatavaid eesmärke . Sellised vajadused on vahetud : ( <arv>-<arv> ) p on vajalik s-le , sest p on s-le hea ja mitte-p on halb ( <arv>-<arv> ) p on vajalik s-le , sest p on parem ( mugavam ja meeldivam ) kui mitte-p Suur osa asju on inimestele olulisi ja väärtuslikke lihtsalt selle tõttu , et need asjad on neile head . Ehk on väärtused või hüved iseeneses ( vahetud vajadused ) : inimene vajab head tuju , üllatusi , esteetilisi ja meelelisi naudinguid , muljeid ja elamusi , uudishimu rahuldavaid teadmisi . Me ei hakka siinkohal defineerima headuse või hüve mõistet , vaid kasutame G. Ryle'i näidatud viisi selliste väga üldiste mõistetega toimetulemiseks : kui me ka ei oska öelda , mis on headus või hüve , siis ometi oleme me võimelised ära tundma " head tööriistad " , " head inimesed " , " head sündmused " , " head olukorrad " jne. Nii et kui kasutamegi allpool terminit 'hüve' , siis peame pigem silmas 'häid asju' , mitte headust kui abstraktsiooni . Kuna 'hea' on võrdlev mõiste , siis evib see kahte omadust : a ) sel on tähendus üksnes mõistepaaris , kus heale vastandub halb ; b ) üks asi võib olla teisest parem ka siis , kui see asi mingi kolmanda asjaga võrreldes või üldises kontekstis ongi halb . Täpsustagem hüve väärtust inimlikult arusaadavate mõõtmetega : hea asi on meeldiv , mugav ja soovitav , halb asi on ebameeldiv , ebamugav ja mittesoovitav . <arv> ( <arv>-<arv> ) p on vajalik s-le selleks , et tal oleks q , sest q on hea ( meeldiv , mugav ja soovitav ) ja mitte-q on halb ( ebameeldiv , ebamugav ja mittesoovitav ) ( <arv>-<arv> ) p on vajalik s-le selleks , et tal oleks q , sest q on parem ( meeldivam , mugavam ja soovitavam ) kui mitte-q Inimliku olemise iseloomustamisel võiksime kasutada heaoluseisundi mõistet . See kataks nii positiivsed kui ka negatiivsed seisundid . Heaoluseisund on hinnanguline ja väärtustatav . Sellisena on see teatud määral suhteline ja subjektiivne ning igal juhul subjektikohane . <arv> Ometi on heaoluseisund objektiivselt tuvastatav . Me võime intuitiivselt määratleda heaoluseisundite tõepärase diapasooni . Sellise diapasooni negatiivses otsas leiaksime talumatult halva , inimese ellujäämist ähvardava seisundi , sest mis saab olla elusolendile halvem kui oht tema elule . Positiivses otsas leiaksime ülima õnne ja külluse , rahulolemise ja soovide täitumise seisundi . Ülim õnn on vähemalt ideena kujutletav - kasvõi taevase paradiisina ; ja loodetavasti on enamik inimesi vähemalt aegajalt õnne ka tundnud . Muidugi võib vaielda , et kas siinesitatud piirseisundid on ikka need õiged . Hinnangud õnnele ja heaolule ning õnnetusele ja viletsusele on ajalooliselt muutuvad . Samuti varieeruvad inimese elu ja tervist tegelikult ähvardavad ohud . Nagu varieeruvad ka tarbimise küllust , hingelist tasakaalu ja vaimset rahulolu pakkuvad toodang , suhtlemine ja looming . Nii võib surm näida piinatavale väljapääsuna tema olukorrast , või kuldraha saanud kerjus olla hetkeks linna õnnelikeim inimene . Kuid piinatav ihkab surma ainult siis , kui tal elulootust niikuinii ei ole , ja kerjus on õnnelik selle pärast , et kuldraha on tema tegevuse parim võimalik saavutus . Piirseisundite vaidlustamine ei ole piisav , eitamaks intuitiivset arusaamist taolise heaoludiapasooni olemasolust . Hinnangute ja faktorite muutumisele vaatamata on inimestel alati olnud ettekujutus elu võimaliku kvaliteedi skaalast , mis ulatub õnnelikust ja külluslikust , rahuldust pakkuvast elust surmapõlgust tekitava viletsuse ja surmava õnnetuseni . Piibel on sellise arusaamise parimaid kajastusi . <arv> . <arv>. <arv>. <arv>. Kuues tähelepanek - vahetutest vajadustest Vahetud vajadused on näiliselt suunatud hüvedele iseenesest : ( <arv> ) q on vajalik s-le , sest ( muude vajaduste tarvilike tingimuste olemasolul ) q on s-le hea sõltumata mistahes teistest hüvedest Kuid ka vahetutes vajadustes esineb võrdluse komponent . <arv> Võrdluse toovad vajadustesse väärtustavad mõisted . Väärtustavad mõisted on alati võrdlevad . Sisuliselt ehk intensionaalselt on võrdlevad näiteks 'ilus' ( vaikivalt võrrelduna 'inetuga' ) , 'parem' ( eeldab eksplitsiitset ehk otsesõnalist võrdlust kasutuses 'a on parem kui b' ) , jne. Kuid ka need väärtustavad mõisted , mis ei ole sisuliselt võrdlevad , on võrdlevad mahuliselt ehk ekstensionaalselt . Seda põhjustab nende mõistete klassifitseeriv iseloom . Näiteks , 'mulle maitseb punane Hispaania vein' näib hüvena iseenesest , ent ometi on siin vähemalt kaks võrdlusmomenti . ( Väide oleks selgelt võrdlev siis , kui kontekstist ilmneks võrdlus nt Prantsuse punase veiniga , kuid eeldame sellise konteksti puudumist . ) Antud väide käsitab nelja klassi ehk hulka : kolme eksplitsiitselt ( kõik veinid , punased veinid ja punased Hispaania veinid ) ja ühte implitsiitselt ( kõik joogid ) . <arv> Võrdlus seisneb esiteks selles , et mul peab olema kogemus Hispaania punasest veinist ja ma väärtustan seda kogemust ( vähemalt ) vastava kogemuse puudumise suhtes ( mu väide ei oleks tõene , kui ma poleks kunagi maitsnud Hispaania punaseid veine ) . Teiseks , võrdlus toetub mahulisele ja sisulisele klassifikatsioonile ( tunnused 'vein' , 'punane' ja 'Hispaania' ) . Ekstensionaalse võrdluse momendi tekitavad kaks hulgateooriaga seotud keelereeglit : a ) meie keelekasutus järgib hulgateooria postulaati täiendhulgast , st rääkides otsesõnu punasest ja Hispaania veinist , räägime me kaudselt ka mittepunas ( t ) est ja mitte-Hispaania veini ( de ) st ; <arv> b ) meie keelekasutus järgib hulgateooria postulaate osahulkadest : kui ma ütlen , et mulle maitsevad punased Hispaania veinid , saab kuulaja teha järeldusi mõningate teiste hulkade kohta . <arv> ) Kõikidest veinidest meeldivad mulle mõned punased veinid ja mõned Hispaania veinid . <arv> ) Kõikidest jookidest meeldivad mulle mõned veinid . <arv> ) Klassikalise ( süllogistliku ) loogika reeglid ei luba väitest " mulle maitseb [ kõikide jookide ja kõikide veinide hulgast ] Hispaania punane vein " järeldada " mõni muu jook [ mõni muu vein ] mulle ei maitse " - väited " mulle maitseb Hispaania punane vein " ja " mulle maitsevad kõik ja mistahes joogid " võivad olla samaselt tõesed . Ometi märkame siin väärtustava loogika erinevust : kui oleks tõsi , et " mulle maitsevad kõik ja mistahes joogid " , siis ei toimuks väites Hispaania punastest veinidest nende veinide väärtustamist . Sest sellisel juhul ei lisaks see väide midagi juurde väitele kõikide võimalike jookide maitsest ning oleks lihtsalt väärtusetu . <arv> Järelikult , mõned joogid maitsevad mulle vähem kui Hispaania punased veinid . <arv> . <arv>. <arv>. <arv>. Seitsmes tähelepanek - vajaduse tunnetusest Vajadustes esineb episteemiline , tunnetuse mõõde . See seisneb erinevates teadmistes või tõepärastes oletustes , <arv> mida subjekt peab omama selleks , et ta saaks vajadusi rahuldada . ( <arv>-<arv> ) q on vajalik s-le , sest q on s-le hea , ja s teab , et q on talle hea ja s teab , kuidas saada q " Muusika on inimesele vajalik , sest muusika on talle hea ja ta teab , kus ja kuidas muusikat saab kuulata . " Selline võiks olla tüüpiline vahetu vajaduse näide . Ent kas vajaduse tunnetamine on vajaduse tarvilik tingimus ? Kas võib olla olemas tunnetamata või ka täiesti tunnetamatuid vajadusi ? Teeme mõttelise eksperimendi . Oletame , et kirjanik A on täielikult kaotanud näljatunde ja kõik muud organismi signaalid , mis võiksid talle teatada organismi toiduvajadusest . A-l ei ole söögiisu ega ka mingeid negatiivseid tundeid , mis võiksid söömist meelde tuletada . Veel oletame , et A on pühendunud teda täielikult kütkestavale romaani kirjutamisele , tal ei ole vaateväljas midagi toidule viitavat ning kedagi pole seda ka meelde tuletamas . Ta ainult kirjutab ja magab ega söö midagi . Mõne päeva pärast muutub kirjutamine üha raskemaks . A hakkab muretsema , et milles on asi . Veel ei tule ta selle peale , et nõrgenenud organism ootab toitaineid , ning üritab tööd jätkata . Kõrvaltvaatajatena näeme A-l kolme üsna erinevat vajadust : <arv> ) A organismi füsioloogilist vajadust toidu järele ; <arv> ) A kui isiksuse vajadust energiaallika järele selleks , et ta saaks kirjutada ; <arv> ) A ellujäämise tingimust . Oletame , et A organismi signaalsüsteem ei hakkagi tööle . Kui tal ei hakka söömist stimuleerima ka ei mälu ega mõistus , ootaks teda näljasurm . Ent raskused kirjutamisel panevad A probleemi üle mõtlema ning ta avastab , et pole päevi söönud . Seega A tunnetab kaudselt , oma kogemuse ja takistatud tegevuse kaudu , et tal on vajadus süüa . Ent kas me võiksime ka siis , kui juhtuks vähetõenäoline , ent mõeldav sündmus , et A sureks nälga , öelda , et A-l oli vajadus toidu järele ( või vajadus süüa ) , kuid ta ise ei tunnetanud seda vajadust ? Ma arvan , et võiksime küll ( nagu me siinkohal tegelikult juba tegimegi ) . Seda lubab meil meie kogemuslik ja õpitud arusaamine inimlikest vajadustest . Kuid täiesti tunnetamatute vajaduste suhtes peaksime võtma eitava hoiaku . Sellise vajaduse rahuldamine on põhimõtteliselt võimatu : kui me eeldame , et esineb vajadusi , milliste rahuldamine toimub nö automaatselt , ilma vajaduse subjekti osavõtuta , siis on tegemist põhjusliku seosega , mitte vastusega vajadusele . Vastus vajadusele ei pea olema teadvustatud ega tahteline , kuid see ei saa olla kausaalne . Subjekti teadmisseisundid puudutavad üldistatult kahte hulka tegelikke ja võimalikke asjade seise : ( <arv> ) subjekti heaoluseisundit ja ( <arv> ) vahendeid heaoluseisundi parandamiseks või säilitamiseks . ( <arv> ) Heaoluseisundi diapasoonis ( vt viies tähelepanek ) võime eristada väga erinevaid mugavuse-meeldivuse ja ebamugavuse-ebameeldivuse seisundeid . Need seisundid on tegelikud või võimalikud . Tegelike seisundite suhtes subjekt tunneb end vahetult olevana mingis emotsionaalselt positiivses või negatiivses seisundis ( 'olen näljane' ) , või arutleb ja määratleb end sellises seisundis olevaks varasema kogemuse ja teadmiste alusel ( 'tahan kuulata uut muusikat , kuid mul pole uuemaid CD-sid' , 'tahan müüa vana maja ja osta uue , kuid ma ei oska seda vormistada' ) . Võimalike seisundite suhtes inimene näeb ette ebamugavuse-ebameeldivuse tekkimist , või kujutab ette tegelikust paremat seisundit . Tavaliselt soovib ta esimest vältida ning teist saavutada , kuid nagu nägime , soov pole vajaduse tarvilik tingimus . Teatud vajadusi tunnetab inimene kaudselt , teatud kehaliste või emotsionaalsete tunnetena , mis signaliseerivad meile mingitest puudustest organismi või vaimses seisundis . Sellised on 'nälg' , 'hirm' , 'üksindus' , 'apaatia' , 'ebakindlus' jne. ( <arv> ) Selleks , et rahuldada vahetuid vajadusi , peab inimene tunnetama konkreetset puudust ning oskama vajadust rahuldada . Subjekti teadmisi vahetu vajaduse objektist esitab propositsioon ( <arv>-<arv> ) . Vahendlike vajaduste korral on episteemilisi nõudmisi rohkem : vajaduse subjekt peab teadma kasuliku , vajaduse rahuldamiseks sobiva asja otstarvet ( funktsiooni ) , nägema ette selle kasutamise efekti ( vt kolmas tähelepanek ) , samuti peab ta asja ära tundma , oskama seda otstarbekalt ja efektiivselt kasutada ; lisaks , subjekt peab nägema ette võimalust parandada oma heaoluseisundit ning oskama püstitada eesmärke , jmt. ( <arv>-<arv> ) s teab , et q on talle hea , ja teab , et q-ks on vajalik p , ja teab , et saavutamaks p , peab tegema r ; lisaks - s peab ära tundma p ja oskama teha r " Inimene teab , et muusika on talle hea , ta teab , et muusikat saab kuulata plaadimängijaga ja selleks tuleb panna selles plaat mängima ning ta tunneb plaadimängija ära ja oskab seda kasutada . " Seega , vajaduse rahuldamine ( ent mitte vajaduse olemasolu ! ) eeldab teatavat mentaalset seisundit , mille tekitab mõni organismi füsioloogiline signaal ( " nälg " , " külm " ) , isiku kalduvus või uskumus ( " mulle meeldib punane vein " ) , eelnev teadmine ( " ma tean , et auto kasutab liikumiseks kütust " ) , emotsioon ( " mul on hirm ! " ) vmt. Sellise mentaalse seisundi sisuks peab olema mõni uskumus - ja uskumusel tekitaja : " ma usun , et mul on külm ( sest ma tunnen külma ) " , " ma usun , et mul on kõht tühi ( sest ma tunnen nälga ) " . Taoline uskumuse ja selle tekitaja , antud näidetes füsioloogiliste signaalide , üksteisest lahutamine võib tervele mõistusele tunduda võõrastav , sest tavaliselt me tajume külma või nälga kui seisundit , mitte kui signaali . Vajadususkumuse ja selle tekitajate lahutamiseks on mitu argumenti . Esiteks , on nende lahutamine õigustatud selle pärast , et mõeldavad on seisundid , kus signaal eksitab ning uskumus ongi väär . Eksimuse tekitaja on väär signaal - kuidagi veider oleks rääkida " väärast " seisundist ( sobiv on rääkida eksitavast seisundist , ent see ongi signaalne seisund ) . Teiseks , inimene võib tunda mingit konkreetset puudust ka siis , kui tal tegelikult polegi sellist puudust : tal on piisavalt toitu , kaitset , teadmisi , motiive , seltskonda , raha - aga ikka oleks nagu vähe . Või palavikus tunnen , et mul on külm , asjade tegelik seis on aga mõneti keerulisem . <arv> . <arv>. <arv>. <arv>. Kaheksas tähelepanek - vajadus erinevalt hoiakutest Niisiis , inimene võib tunda puudust ka siis , kui tal tegelikult seda pole , ja vastupidi , asjade seis võib olla selline , et inimene vajab ( kõrvaliste vaatlejate hinnangul ) mingit hüve , ent ta ise ei tunne sellest mingit puudust . Selline mittevastavus nõuab eristuse tegemist vajaduste ja soovide vahel , samuti vajaduste ja huvide vahel . Sest kui ühele ja samale vajadusele võivad vastata erinevad soovid või huvid , või vajadus võib esineda hoopis ilma huvide ja soovideta , peame me leidma võimaluse ka rääkida vajadustest ilma nendeta . Kuna huvi ja tahte mõistetel on õigusteooriates eriline koht , vaatame neid vajadustega võrreldes allpool lähemalt ( vt <arv>. <arv>. <arv> ) . <arv> . <arv>. <arv>. <arv>. Üheksas tähelepanek - grupi vajadustest Vajaduses esineb sageli oluline , või vajadust määrav sotsiaalne element . Meie muusikamaitse , riietusmood , paljud huvid jmt on määratud teguritega , mis on olemuselt sotsiaalsed . Need on erilised sundivad tegurid , mis lähtuvad grupist kui pluraalsest ehk multisubjektist . <arv> Grupi mõiste on üldistus , mis hõlmab väga erinevaid inimkooslusi ajutistest väikestest rühmadest kuni suurte kogukondadeni , põhimõtteliselt kogu ühiskonnani . Hea ja halb , lihtsustatult mugav-meeldivsoovitav ja ebamugav-ebameeldiv-mittesoovitav , on inimgrupi ühised ja jagatud väärtushinnangud , mis avalduvad grupi liikmete samaväärsete individuaalsete hoiakutena ; mittesamaväärsed individuaalsed hoiakud on grupihoiakute suhtes hälbivad . Sotsiaalsete vajaduste individuaalne subjekt kuulub mingite grupihoiakute mõjusfääri kas grupi liikmena või grupile vägivaldselt allutatuna . Grupi olemasolu , st grupisuhete ja grupihoiakute iseloom võib grupi liikmetele tekitada nii mugavusi-meeldivusi kui ka ebamugavusi-ebameeldivusi . Kuna me käsitame vajadust õiguse järele sotsiaalse faktina , tuleme sotsiaalsete faktide ja grupifenomenide juurde veel tagasi . <arv> . <arv>. <arv>. <arv>. Kümnes tähelepanek - vajaduse rahuldamisest Argukeeles räägime sageli rahuldatud ja rahuldamata vajadustest . Viimased ei ole siiski päriselt vajadused , vaid tagasivaatavalt , retrospektiivselt tunnetatud kvaasivajadused . <arv> Teisisõnu , rahuldatud vajadused olid vajadused , kuid pole seda kõnesoleval hetkel . Loomulikult võivad rahuldatud vajadused korduda või taastuda pärisvajadustena . Siiski tuleb tähele panna järgmist . Me nägime , et vajaduste rahuldamine eeldab mingit tegevust , mingi seisundi saavutamist . Sageli rahuldab vajadust tehisliku asja otstarve . Seda on vaja osata õigesti ja efektiivselt kasutada . Seega , vajaduse rahuldamiseks ei ole küllaldane sobiva vahendi valdamine . Vajadust rahuldav vahend peab täitma sellist otstarvet , funktsiooni , mis vastab aktuaalsele , tegelikule vajadusele . Asjade , eriti õiguse entiteetide otstarbe käsitlusele ( funktsionaalanalüüsile ) on pühendatud käesoleva töö <arv>. osa . <arv> . <arv>. <arv>. <arv>. Kokkuvõte tähelepanekutest Ülaltehtud tähelepanekute alusel oleme sunnitud ( vähemalt esialgu ) jääma vajaduste olemuse suhtes mõõdukalt skeptilisele seisukohale . See tähendab , et me ei suuda siinkohal anda vajaduse täielikku ja küllaldast , bikonditsionaalset ehk topelt-tingimuslikku määratlust . Selliselt määratletud mõiste peab vastama lõplikule ja piiratud hulgale tarvilikele tingimustele , <arv> mis kõik kokku peavad moodustama mõiste tähenduseks küllaldase tingimuse . <arv> Mõiste määratlemisega saaksime 'vajaduse' de dicto ehk selle idee või mõtte , mida me peame silmas vajadustest rääkides . Vajaduse olemasoluks de re ehk meie mõtetest ja lausumistest sõltumatult eksisteeriva entiteedina ning tuvastatava faktina , peavad tarvilikud tingimused olema identifitseeritavad mingite vaadeldavate tunnustena . Nendele tunnustele viitava osutamisega " see seal on vajadus " võtame tarvilikud tingimused kokku küllaldaseks tingimuseks . Topelt-tingimuslikul määratlusel on üks väga oluline omadus : kõik muud tunnused , mis mõistega osutatavatel asjadel esinevad , kuid pole tarvilikud ega kuulu selle tõttu ka küllaldaste tingimuste hulka , on mitteolemuslikud kõrvalnähtused ( epifenomenid ) . Võtame tähelepanekud kokku piltliku skeemiga : ( <arv> ) põllul napib vett + ( <arv> ) kui taimed ei saa piisavalt ja regulaarselt vett , siis need surevad kuivusest ( ehk vesi on vajalik taimede kasvuks ) + ( <arv> ) põllupidaja teab , milleks vesi on hea ( vajalik ) ja ( <arv> ) teab , et põllul vett napib ja ( <arv> ) teab , millised on põua tagajärjed saagile + ( <arv> ) niisutuskanali otstarve on vee juhtimine veekogust põllule + ( <arv> ) põllupidaja teab niisutuskanali otstarvet , tunneb ja oskab seda kasutada + ( <arv> ) põllupidaja näeb ette ebamugavat olukorda , mis võib tekkida , kui ( <arv> ) saak kuivab : selleks võib olla nii ( <arv> ) tema isiklik nälg kui ka ( <arv> ) kogukonna tunnustuse ja sellega seotud kogukondliku seisundi minetamine ( viimane tähendab ennekõike koha kaotamist tööjaotuses ja kõrvalejäämist tööviljade ümberjagamisest ) + ( <arv> ) põllupidaja kavatseb juhtida vett põllule , sest kui ta seda ei tee , võib ta sattuda ebamugavasse olukorda = põllupidaja vajab niisutuskanalit Saame üpris keerulise tingimusliku kompositsiooni , milles esinevad järgmised komponendid : K ( <arv> ) on naturaalne fakt ; K ( <arv> ) on nomoloogiline seadus ( teatavate looduslike regulaarsuste üldistus ) ; K ( <arv> ) , ( <arv> ) ja ( <arv> ) on subjekti teadmised faktidest ja loodusseadustest ; K ( <arv> ) on niisutuskanali funktsioon ( abstraktse ideena või konkreetsesse kanalisse nö sisseehitatuna ) ; K ( <arv> ) on subjekti knowhow niisutuskanali suhtes ; K ( <arv> ) on prognoos ( prediktsioon <arv> ) tulevastest võimalikest sündmustest ; K ( <arv> ) , ( <arv> ) ja ( <arv> ) on faktivõimalused , mida prediktsioon käsitab ; K ( <arv> ) on sotsiaalne fakt : eriline sund või surve , mida avaldab põllumehele kogukonna ( grupi ) olemasolu läbi põllumehe teadmiste kogukonna grupihoiakutest ja nende järgimise või eiramise tagajärgedest ; K ( <arv> ) on põllumehe tahe ja kavatsus ( intentsioon ) teha positiivne , heaoluseisundi parandamisele või säilitamisele suunatud tegu , vältimaks heaoluseisundi halvenemist ( negatiivse tegevusetuse võimalikku tagajärge ) . Komponent ( <arv> ) käsitab tegelikult tervet sotsiaalsete faktide klassi , mida me lihtsuse huvides skeemis eraldi ära ei märkinud : need on erilised faktid põllumehe kuulumisest mingisse kogukonda , kellega ta vahetab osa saagist tööriistadeks ja tarbeasjadeks , kes varustab teda tööjõuga niisutuskanalite ehitamisel , kaitseb röövlite eest jne. Sotsiaalseid fakte käsitleme allpool ( <arv>. <arv>. <arv>. <arv> ) . Elututel asjadel pole vajadusi . Kasutasin skeemi K ( <arv> ) -s teadlikult fraasi " vesi on vajalik taimede kasvuks " . See tähendab , et taimed vajavad vett ehk vajadused näivad iseloomustavat teisigi elusolendeid peale inimese . Nii see kahtlemata on . Ent me piirdume inimvajaduste käsitlemisega . Nagu ülal nägime , esineb inimvajaduste juures hulk episteemilisi , ratsionaalseid ja sotsiaalseid komponente , mida mittemõtlevate ( või abstraktsioonideta mõtlevate ) elusolendite vajadustes ei ole . Ja lisaks on inimesel hulk vajadusi , mida me seni võime tõesti vaid inimesega seostada - näiteks vajadus kunsti nautida või tähti uurida . <arv> . <arv>. <arv>. Intentsioon vajadustes Komponent ( <arv> ) - kavatsus - on mõneti problemaatiline . Subjekti kavatsus ehk intentsioon on suunatud eesmärgi saavutamisele . Ent kas eesmärk on üksnes tulevane oodatav asjade seis , või võib eesmärgiks olla ka selle saavutamise protsess ? Tõepärane näib nii , et vahendlike protsesside puhul - protsess teenib vahendina asjade seisu muutmist või teise protsessi ( sündmuse ) esilekutsumist - on eesmärgiks oodatav , taotletav asjade seis või sündmus . Ent nii nagu leiduvad vahetud vajadused , leiduvad ka protsessid või toimingud , mille taotletav väärtus on neis enestes ( immanentne ) . Näiteks , muusika kuulamine võib olla seatud eesmärgiks kindlaid muusikateoseid silmas pidamata . Vahendlike protsesside suhtes on intentsioon samuti võimalik , kuid igal juhul peab intentsioon esinema ka protsessi resultaadi suhtes . Vastasel juhul protsess ei ole vahend , vaid eesmärk iseeneses . Tõsi küll , vahel meie keelekasutus hälbib ülalöeldust , kuid see pole oluline seni , kuni arusaamine säilib . Nii räägime me vahel vahenditest kui lähimatest eesmärkidest ( " eesmärgiks on läbirääkimiste pidamine ja lepingu sõnastamine " ) ning kaugematest või lõppeesmärkidest , mis käsitavad vahendi tekitatud efekte või resultaate ( " [ et ] saaks kaup riskivabalt müüdud " ) . Kumb oleks õigem , kas rääkida vahendite ja eesmärkide suhtes erinevatest kavatsustest , või hoopis ühtsest ja üldisest intentsioonist ? Võimalik , et parim kasutusviis oleks selline : inimestel on üldisi , " suuri " kavatsusi selliste eesmärkide suhtes , mis on väärtuslikud iseenesest , ja neile allutatud " väikesi " kavatsusi eesmärkide saavutamise vahendite suhtes . " Teadlased kavatsevad välja selgitada , kas Marsil on elu , selleks kavatsevad nad saata sinna kulguri , " " põllumees kavatseb niisutada põldu , selleks kavatseb ta ehitada niisutuskanali . " Kas kavatsus on vajaduse tarvilik tingimus ? Teatud tüüpi vajaduste puhul ei ole . Näiteks organismi toiduvajaduse juures pole intentsioon oluline : mõttelise eksperimendiga näljatunde minetanud kirjanikust me juba nägime , et vajadus toidu järele esineb ka seda hoomamata . Põllumehel jällegi võib olla vajadus niisutusvee järele ka siis , kui ta lihtsalt ei taha või ei jaksa veekanaliga tegeleda ning riskib võimalusega , et võib sattuda ebamugavasse olukorda . Vajaduse tarvilikuks tingimuseks on teatav sund , mille dikteerib tegeliku ebamugavuse tajumine , või predikteerib võimaliku ebamugavuse ettenägemine . Seega , vajaduse tarvilike tingimuste teatud kombinatsioonides teadmishoiak asendab kavatsuslikku hoiakut . Teist tüüpi vajaduste puhul , ehk teistsuguste tingimuste kombinatsioonide juures on kavatsus vajaduse tarvilik tingimus . Kasulike tehisasjade juures esineb alati teatud valikuvabadus . Põllumehel võib olla vajadus niisutusvee järele ja selles vajaduses puudub kavatsuslik komponent - seda asendab teadmine võimalikust riskist . Sund on olemas . Kuid oletame , et tal on valida kahe erineva niisutussüsteemi vahel : kas kogu põldu kattev kanalite süsteem või üks kanal ja veetõstu seadmed . Kas kavatsus kasutada ühte või teist süsteemi määrab ära vajaduse ? Ei . ( Kuid kavatsus määrab ära huvi : kui põllumees kavatseb rajada kanalite süsteemi , siis tekib tal huvi nende vahendite ja ressursside järele , mis on vajalikud kanalite ehitamiseks . ) Kavatsus on vahendlike vajaduste tarvilik tingimus kaudselt , eesmärgi kaudu . Nimelt , kavatsus eesmärgi suhtes - " niisutada põldu " - tingib ( muude tarvilike tingimuste juures ) vajaduse eesmärgi saavutamise vahendite järele . Sest põllumees võiks kavatseda hoopis muud - minna linna ja hakata pottsepaks näiteks . On ju selge , et siis tal vajadust niisutusvee ega kanalite järele pole , ehkki saak kuivab ja risk sattuda ebamugavasse olukorda pole välistatud . Kuid eesmärgi ja kavatsuse muutus muudab põllumehe vajadusi vahendite järele . <arv> . <arv>. <arv>. Vajadused erinevalt huvidest ja tahtest Kui inimene ostab auto , tekib tal vajadus kütuse järele . Teatavas kindlas mõttes tuleneb vajadus kütuse järele autost , selle ehitusest : auto liigub ehk täidab oma funktsiooni üksnes kütust põletades . Teises , ent vähem kindlas mõttes on vajadus seotud inimesega , auto kasutajaga . Inimesel võib olla üldine vajadus sõita aegajalt ühest punktist teise ja auto on vaid üks mitmest võimalikust vahendist selleks . Kuid inimesel võib olla hoopis konkreetne vajadus sõita iga päev punktist A punkti B ja auto on selleks ainus võimalik vahend . Esimesel juhul on rõhk vajadusel liikumisvahendi järele , teisel juhul konkreetselt auto järele . See on subjektikohane relatiivsus . Ent võib olla ka nii , et inimesel polegi tungivat või konkreeteset vajadust asukohta vahetada , kuid tal on lihtsalt tahtmine autoga sõita ning omada kallist autot kui staatuse sümbolit . Nüüd on rõhk subjekti tahtel ja kogukonna ühistel hoiakutel , mis väärtustavad kalleid autosid ja nende omanikke . Ent kütust vajab auto luksusesemenagi . Vajadus auto järele varieerub tunduvalt enam , kui vajadus kütuse järele . Järelikult on oodata , et teatud vahendlikud , derivatiivsed vajadused võivad olla oluliselt püsivamad ja sisult muutumatumad nendest vajadustest , milliste rahuldamist vahendid teenivad . Nii on vajadus autokütuse järele oluliselt püsivam ja invariaablim , kui vajadused ringiliikumise ja autode järele . Alustavalt näib , et sama pädeb paljude õigusvajaduste suhtes : näiteks , vajadus omandi institutsiooni järele on oluliselt püsivam ja muutumatum , kui need vajadused , mis tingivad vara soetamist ja kasutamist . Kuna õiguse teooriates on räägitud huvidest ja tahtest enam kui vajadustest , siis tuleb meil vaadata , millised on nende mõistete suhted vajaduse mõistega . Subjektiivsete õiguste institutsionaliseerimise aluseks on idee , et inimindiviidid on üksteise suhtes austust ja arvestamist väärivad isiksused . Isiksuste au ja lugupidamise tagamiseks tuleb neid esitada õiguse subjektidena , kellele kuuluvad juriidilist tähendust evivate tingimuste olemasolul kindlad individuaalsed õigused . Subjekti seostamiseks tema õigustega kasutatakse teatud mõisteid või nö kesktermineid , mis iseloomustaksid subjekti kui isiksust ning teisalt eviksid õiguslikku tähendust . Traditsiooniliselt nähakse selliste mõistetena huvi või tahet ning vastavalt neile jagunevad ka subjektiivsete õiguste teooriad . Tahteteooria käsitab indiviidide subjektiivseid õigusi isikute vaba tahte teostamise vahenditena , huviteooria aga õiguslikult kaitstud huvidena . <arv> Võimalik , et huvid on seda tüüpi nähtused , nagu oskused ja tutvused , mis eksisteerivad tegutseva subjekti omadustena . Muidugi võib huvisid sõnaliselt kirjeldada . Veelgi enam , selliste omaduste kohta leidub sõnalisi väljendusi , mis on palju enamat , kui pelk väide nende olemasolust . Näiteks , formuleeritud tegevusjuhised kirjeldavad ja õpetavad , kuidas asju kasutada - tutvustavad seadet ja kirjeldavad kasutusvõtteid . Võrdleme : kui lause " jurist oskab tõlgendada põhiseadust " on pelk väide , siis Alexy teos Eesti Vabariigi Põhiseaduse tõlgendamisest <arv> tutvustab põhiseadust ja õpetab seda tõlgendama . Sarnaselt võib käsitada ka huvisid : lause " kaupmehel on huvi saada vahendustasu " on pelk väide kaupmehe intentsionaalsest omadusest . Kaupmehe tegevuse sõnalised kirjeldused aga ( nt läbirääkimiste protokollid ja sõlmitud lepingud ) ning tehingute kvantitatiivsed suurused ( raamatupidamisbilanss ) avaldavad kaupmehe huvisid propositsioonilises vormis . Lisaks sellele , on alust arvata , et kord formuleeritud huvid ( ja üldse igasugused propositsioonilised hoiakud ) võivad muutuda siduvaks subjektile endale : kaupmehel võib spontaanselt tulle pähe igasugu mõtteid oma ( kujuteldavatest ) huvidest ja eesmärkidest , kuid huvide formuleeringud tema äripaberites moodustavad selle tugeva juhise , millest ta oma tegevuses tegelikult juhindub . Niisiis , käsitagem huvi propositsioonilises kontiinumis , subjekti propositsioonilise hoiakuna tema eesmärkide ja vajaduste ning nende saavutamise ja rahuldamise vahendite suhtes . Pidades seejuures silmas nelja seotud asjaolu : <arv> ) inimese huvi on kompositsioonilise fenomen , mida avaldab hulk erinevaid , sh sotsiaalselt koormatud propositsioone ; <arv> ) huvi ei ole samane seda avaldavate propositsioonide hulgaga ; <arv> ) kuna tegemist on liitpropositsioonilise hoiakuga , siis üksikväide huvi olemasolust ei avalda selle propositsioonilist sisu ; <arv> ) huvi on " nähtav " ja huvi olemasolu kriteeriumid on empiirilised - see eristab huvisid unistustest . Huviteooria ei sobi meie valitud vaatepunktiga õigusele selle pärast , et see ei suuda seletada õiguse kui sotsiaalse fenomeni teket . Õiguse teooriates saab edukalt kasutada üksnes legaalsete huvide mõistet . Prelegaalne , püsiväljenduseta huvi on subjektiivne mitte üksnes subjektikohasuse , vaid ka mentaalse intiimsuse mõttes . St huvi , mis ei ole üldarusaadavas ja küllalt püsivas vormis väljendatud ( nt kirjalikult paberil või lausungina tunnistajate mälus ) , on liiga raskesti tuvastatav , et seda konkreetselt arvesse võtta , ja liiga püsimatu , et sellega pikemas perspektiivis arvestada . Subjektiivselt sisemine huvi on ka raskesti määratletav , et seda üldistavalt kasutada . Legaalne huvi aga , olles saanud mingi õigusliku vormi ja väljenduse , on tuvastatav ja arvestatav ( " s-l on õigus qks ning ta kasutab või tahab kasutada seda õigust " = " s-l on legaalne huvi q-ks " ) . Samuti on kergemini määratletavad huvid , mis on seotud vajadustega teatud vahendite järele : " inimesel on huvi kasutada vahendit selleks , et ... ; kuna tal aga puudub selline vahend , siis on tal huvi see hankida " . Samas torkab silma , et huvi mõiste nõuab konkretiseerimist ja instantsialiseerimist , sest pelk " s-l on õigus q-ks " , kui seejuures subjektil puudub tegelik intentsioon q suhtes , ei ole samane legaalse huviga q suhtes . Näiteks , meil on õigus vannis laulda , ent see ei tähenda , et meil selleks huvi peaks olema ; ja vastupidi : kui meil on huvi vannis laulda , kas me siis peaksime igal juhul defineerima seda kui õigust ja legaalset huvi ? Jaatav vastus vihjaks õiguslikule fundamentalismile . Tahteteooria on sellest puudusest vaba . Õigus vannis laulda on tahte teostamise vahendiks parajasti siis , kui isik tahab vannis laulda ja keegi suvatseb teda selles takistada . Võibolla on siin üks ontoloogiline probleem : kui me ei taha vannis laulda , siis millises seisundis on meie õigus seda teha ? Vaatame sellest erineva näitena autoriõigust . Teose autoril on täielik õigus keelata kellelt iganes oma teose mistahes kasutamine . <arv> Kuid oletame , et tegelikult puudub tal selleks tahe ning ta ei sekku ühtegi kasutamise juhtumisse . Autori huvi võib seejuures olla erinev : näiteks võib teda huvitada teosele salapärase kuulsuse hankimine ning selleks levitab ta teost varjunime all , autorlust varjates . Ometi säilib tal keeluõigus ja tagasiulatuva jõuga nõudeõigus hüvitusele teose kasutamise eest . Sellisel juhul subjektil on kindel õigus , aga tal ei ole tahet seda kasutada . Kui vaadata veidi üldisemalt , siis autoriõiguse kui instituudi mõte on pakkuda loojatele vahetusvõimalust oma töö viljadele . Kuid see ei väljenda üksikute autorite konkreetseid huvisid , vaid üldist vajadust tagada neile tasu tehtud töö eest , vastavalt nende töö väärtusele ja nõudlusele . Sest üksik autor võib mingil põhjusel olla teose vahetusväärtuse suhtes täiesti ükskõikne . Õigusel vannis laulda on teistlaadi funktsioon : kaitsta isiku vabadust kui tema inimeseksolemise tingimust . Inimesena olemine , selle atribuutika on ajaloo jooksul välja kujunenud kontseptsioon . Inimlikud vajadused ja nende rahuldamise tingimused on selle kontseptsiooni olulised komponendid . Tahe samuti . Nagu ka üks üldine eesmärk - õnn ( mis on lihtsamini arusaadav eesmärgina olla õnnelik ) . Tahteteooria on meie valitud vaatenurgast sümpaatne sellegagi , et käsitab õiguse entiteete vahenditena teatud eesmärkide täitmiseks . Need eesmärgid peavad selle kontseptsiooni järgi olema tahte objektideks . Kuna õiguse loojate ja õiguse kasutajate eesmärke on käsitletud käesoleva töö <arv>. osas ( tõsi küll , nende piiratud tähenduses õiguslike vahendite otstarbe komponentidena ) , siis siin piirdume põgusa kriitikaga tahte mõiste kasutatavuse suhtes . Nimelt , tahteteooria probleemiks on tõsiasi , et õiguslike vahendite kasutamine võib toimuda ka sunnitult , vastu tahtmist . Kui inimesel on auto ja tal on vaja sõita sellega polikliinikusse , siis ei tarvitse tal olla mingit tahtmist bensiini osta ( " kallis ja raha vähe " ) , ent ta on selleks sunnitud ( " pean , et sõita polikliinikusse " ) . Kui inimesel on kinnisvara , mida ta tahab jagada lastele , siis ei tarvitse tal olla tahtmist teha tehinguid , tal võib koguni puududa igasugune tahtmine teha juristidega tegemist . Ent ta on selleks sunnitud - " pean sõlmima kinnisvara kinke lepingu selleks , et maja pojale anda . " Tõsi , mõlemal puhul võib subjektil olla tahe , mis pole suunatud hädavajalikule vahendile ( bensiinile või lepinguvormile ) , vaid väärtustatud eesmärgile . Kuid isegi siis on võimalik , et tahe pole sugugi " vaba " , vaid vajadustest sunnitud . Me räägime ju üsna sageli , et teeme asju vastu tahtmist , " sellepärast , et peab . " Seega , vajaduse kui sundiva teguri mõiste näib seletavat vahendi sunnitud kasutamise fenomeni edukamalt kui tahteteooria . Tahteteooria teiseks probleemiks on õigusignorantselt õiguskuuleka käitumise fenomen . Rääkimata hoidumiskohustuste täitmisest , inimesed teevad igapäevaselt ka hulga juriidilisi tehinguid , ilma et nad teaksid , mida seadus neist arvab või kas need on üldse õiguspärased . Näiteks , ostes poest auto , sõlmib inimene müügilepingu ; samas maksab ta auto hinnas teatud maksud ; auto soetamisega võtab ta endale hulga juriidilisi kohustusi ja omandab mitmeid õigusi ; jne. Sellise käitumise aluseks on praktikas kinnistunud tegevusskeemid , mille suhtes kehtib episteemilisele kindlusele toetuv sotsiaalse kindluse seisund - seaduslikkuse või õiguspärasuse presumtsioon . Selliseid skeeme realiseerides võtavad ja täidavad õiguse subjektid juriidilisi kohustusi sageli vastu tahtmist , tahet eirates või seda teadvustamata . Järeldus eelöeldust on jälle mõneti skeptiline : subjekti õiguste seosed huvide ega tahtega pole ühetaolised ega püsivad ( invariaablid ) . See õhutab meid otsima püsivamaid tunnuseid . Võibolla on selliseks õigusvajadusele vastav õigusliku vahendi otstarve ( funktsioon ) . Rõhutan veel korra , et huvi ja tahe on subjekti õiguste kirjeldamisel asjakohased mõisted ( nt terminites 'kirjalik tahteavaldus' , 'ühiste huvide deklaratsioon' , 'lepingupoolte seaduslikud huvid' , 'imperaatori tahe on seadus' jne ) , ent eeldusel , et huvi ja tahe on arusaadavalt väljendatud ja püsivalt vormistatud . Arusaadavus ja vorm on õigusteate episteemilised väärtused - nende tõttu on tegemist teatega ; vastavus formaal-juriidilistele nõuetele teeb teatest õigusliku vormi , juriidiliskonsekventset tähendust eviva entiteedi . Saab ilmsiks , et õigusteates väljendatud tahe või huvi , jäädes endiselt subjektikohaseks , pole enam subjektiivne : pärandaja subjektiivne tahe võib testamendi tegemise järel olla muutunud , kuid tema õiguslik tahteavaldus ei muutu enne , kui testament on tühistatud või uuesti vormistatud . Seega , subjekti huvi ja tahe ei ole küllaldased õiguse entiteetide olemasolu õigustamiseks ega nende otstarbe kirjeldamiseks . Prelegaalses kasutuses on need aga liiga hägusad ja määratlematud mõisted niivõrd , kuivõrd neid ei ole transformeeritud subjektiivsest , mentaalsest seisundist objektiivsesse , " avalikku " seisundisse . Kuid õigusvormid ongi sellise transformatsiooni vahendid . Huvi ja tahte mõisted on relevantsed ka vajaduste käsitluse juures . Kuid ükski neist kolmest pole üksteise suhtes taandatav ehk redutseeritav . Vajaduse mõistet ei tule võtta kui deterministlikku : ehkki vajaduses esineb sunnielement , ei tähenda see isikliku tahtevabaduse puudumist . Tõsi see on , et tahtevabadus on vajaduste suhtes tavaliselt piiratud , kuid nendes konkreetsetes piirides on see pea alati teostatav . Parimal juhul on inimesel valikuvabadus püstitada väärtustatud eesmärke ja valida nii nende kui ka erinevata vahendite vahel ; halvematel juhtudel on valida nigelate vahendite vahel , või ainsa käepärast oleva vahendi kasutamise või mittekasutamise vahel . Näiteks , inimesel on auto ja seega on tal vajadus bensiini järele ; ent kuna see on liiga kallis ja kesklinnas on raskusi parkimisega , puudub tal tahtmine bensiini osta ning ta sõidab bussiga . Samas on sellel inimesel tõenäoliselt huvi oluliselt odavama kütuse järele ; ent tahe odavat bensiini osta puudub , sest seda pole saada ning tahtel puudub reaalne objekt ( võibolla väljendab sellist olukorda tingiv kõneviis : " tahaksin osta odavat bensiini " ) . Tahtmine kütust osta võib aga tekkida ka bensiini odavnemiseta : vajadus autoga sõita võib kasvada selliseks , et see ei ole enam eiratav , või otsustab isik loobuda õllest bensiini kasuks . Kui vajadusi on palju , nende rahuldamise võimalused aga piiratud ja omavahel konkureerivad , siis esineb mingisugune vajadusele vastamise künnis . Seega , nii tahe kui ka huvi on juriidikas arvestatavad üksnes fikseeritud ja objektiveeritud vormidena , st õiguslike mõistetena , mistõttu need ei sobi seletama õiguslike nähtuste tekkimisele eelnevaid seisundeid . Vajadused esinevad oluliste teguritena kalduvusi , hoiakuid , huvisid tekitavates põhjuslikes ansamblites . Isiku konkreetne ( legaalne ) huvi tekib ühelt poolt isiku vajaduste survel , ja teiselt poolt õigusinstituudi poolt talle nende vajaduste rahuldamiseks pakutavate võimaluste alusel . Vajadus on suunatud objektilt subjektile , mistõttu on mitteintentsionaalne . Otsustus " ma pean sööma " ( loe : " ma vajan toitu " ) näib esmapilgul subjektiivse , subjektist lähtuva seisundina . Lähemal vaatlusel näeme aga , et vajaduse põhjus seisneb inimorganismi ja elukeskkonna ainevahetuses . Ühe organismi ainevahetus konkreetselt on subjektikohane , ent iga organism kujutab endast kogu biosfääri hõlmava ainevahetussüsteemi üksikjuhtumit . See ei tähenda , et vajadustes ei või esineda intentsionaalset komponenti ; tavaliselt ja eriti moodsas tarbimisühiskonnas on see vajadustes pea alati olemas . Huvi on vastupidine - see on suunatud subjektilt objektile ning on intentsionaalne . Hüpoteetiliselt võin oletada , et huvi võikski olla vajaduse subjektiivne , intentsionaalne komponent , kuid selle küsimuse lahendamine jäägu edaspidiseks . Nagu nägime , teatud tüüpi vahendlikke vajadusi tekitavad tehisasjade funktsionaalsed omadused . Vajadus on justkui puudust kannatava subjekti ja puudust täitva objekti kahesuunaline seos ( piltlikult nii , nagu on kahesuunaline pudelisuu ja pudelikorgi seos : korgid tehakse pudelisuu järgi , ent pudelisuud tehes arvestatakse , milliseid korke on võimalik ja mõttekas teha ) . Huvi aga ei peitu mingilgi määral asjades : tehisasja kasulik otstarve võib tekitada inimesel huvi asja suhtes , kuid huvi on ühesuunaline subjekti seisund , mis on otstarbele suunatud . Kõige üldisemalt väljendub vajaduse , huvi ja vahendi seos selliselt : kui subjekt on vajaduse surve all , siis survest vabanemiseks on tal huvi vajadus rahuldada ; kui vajaduse parimaks rahuldamiseks leidub vahend ja subjekt teab vöi usub sellest midagi , siis võib eeldada subjektil huvi ka selle vahendi suhtes ; subjekti episteemiline seisund , näiteks teadmine või oletus vajaduste ja rahuldamise vahendite olemasolust ja iseloomust määrab subjekti huvide tegeliku sisu . Niisiis , isiku vajadused ja relevantsed episteemilised seisundid on määravaimad huvi tekitavad tegurid . Vajadused toimivad inimeste intentsiooni ja tegude atraktorina : nad köidavad ( positiivselt või negatiivselt , kutsuvalt või sundivalt ) inimeste tähelepanu , tekitavad neis huvisid ja motiveerivad tegevusele . <arv> Ma ei usu , et vajadusteta huvisid üldse esineb - need pole huvid , vaid pelgad soovid , unelmad , kujutlused . Küsimuse , kas huvi võib tekitada vajadusi , jätame siinkohal vastuseta . Võibolla ei luba seda kausaalsuse ühesuunalisus : nagu vee jahtumine alla nulli põhjustab vee jäätumise , kuid jäätumine ei põhjustada vee jahtumist . Ühel huvi tüübil , nimelt episteemilisel ehk teadasaamise huvil või lihtsalt uudishimul on siiski oluline roll uute vajaduste tekkimise juures : huvi uue ( tehis ) asja vastu paneb inimese uurima selle ehitust ja kasulikke omadusi , ta saab teada asja otstarbest , näeb selle läbi uusi võimalusi ning tekivadki uued vajadused . Kuid episteemiline huvi ei põhjusta vajadusi , vähemalt ei saa see olla vajaduse ainupõhjus . Huvi , nagu intentsioon üldiselt , on inimtegevuse mõistuspärase juhitavuse tingimus . Vajadus on selle tegevuse mootor ning vajadust rahuldav vahend kütus . Inimühiskonnas esineb aga hulk vajadusi , mis avaldavad survet suuremale hulgale inimestele ja milliste rahuldamisega ei tule toime üksikud indiviidid . Sellised vajadused ja nende rahuldamise vahendid köidavad inimgruppide tähelepanu ja panevad neid tegutsema . Näiteks , kuna inimühiskond kasutab asjade ja inimeste edasitoimetamiseks sisepõlemismootoriga autosid , on ühiskonnal vajadus automootoris põletatava kütuse järele . Kuna ühiskonnal on vajadus ( loe : sund ) põletatava kütuse järele , on olemas inimgrupid , kes on valmis kütuse eest maksma , ja grupid , kes on valmis maksu eest tegelema kütuse hankimise , vahetamise ja koguni sõdimisega . Veelgi sügavamale minnes märkame selliseidki vajadusi , mis juba algselt koondavad , mobiliseerivad inimesi ühisele tegevusele . Näiteks , muistses Mesopotaamias ja Egiptuses kujunes põlvest põlve kasvav irrigatsioonisüsteem nii sotsiaalseid vajadusi tekitavaks kui ka nende rahuldamist võimaldavaks faktoriks : toiduressursside suurenemisega kaasnes iibe ja tööjõuressursside suurenemine , see võimaldas niisutussüsteemi laiendada , suur niisutussüsteem nõudis omakorda hooldamist ; võimalik , et just niisutussüsteemide ehitamine ja hooldamine tingis esmaste riiklike struktuuride teket . Sedalaadi vajadused toimivad inimgruppe moodustava tegurina . Ent mis pani liikvele roomlased ? Mis pani liikvele viikingid ? Kas kord juba tekkinud tsivilisatsiooni ja rikkuse saarekesed tekitavad vajadusi potentsiaalsetel vallutajatel ? Millised on olnud algselt ja millised on kestvalt inimesi mobiliseerivad tegurid ? Mis tüüpi fenomenidega on üldse tegemist - kas normide või eriliste faktidega ? <arv> . <arv>. <arv>. Vajadus : mõiste versus fenomen Miks meil ei õnnestu vajaduste täpne , täielik ja küllaldane määratlemine ? Intuitiivseltki näib tõepärane , et võimatu on defineerida sellist vajaduse mõistet , mis mahutaks füsioloogilised ja esteetilised vajadused , indiviidi ja kogukonna vajadused , pärisorja ja isevalitseja vajadused , vahendlikud ja vahetud vajadused . Vajaduste määratlemise esimeseks raskuseks on vajaduste olemasolu tingimuste , vajaduse tunnetamise ja tunnetatavuse tingimuste ning vajaduse rahuldamise ja rahuldatavuse tingimuste osaline kattumine ning nende tundlikkus oluliste taustategurite suhtes . Teiseks raskuseks on nö kompositsiooniprobleem ( vt <arv>. <arv>. <arv> ) : vajaduse mõiste küllaldaste tingimuste hulk võib varieeruda , sest selle võivad moodustada tingimuste erinevad kombinatsioonid . Kolmas raskus seondub moraaliga . Moraal on üks ajaloolist epohhi loov kategooria . Konkreetsele moraalikoodeksile saab vaadata kas antud epohhi vaatlussüsteemis , mõne teise , kõnesolevat moraalikoodeksit uuriva ajaloolase eluepohhi taustal või mingis väga üldises , epohheületavas kontseptuaalses süsteemis . Kas oleks võimalik defineerida ühtset , kõiki vajadusi üldistavat mõistet orjandusliku Rooma ja õigusriikliku tarbimisühiskonna jaoks ? Arvan , et ei ole . Selle eituse kinnituseks piisab ühest argumendist . Vana-Rooma puhul peame me käsitlema majanduslikke ja juriidilisi vajadusi , mis on seotud orjanduse ja orjadega . Kaasajal on orjandus üksnes kriminaalne kategooria ning orja juriidiline kategooria puudub sootuks . Ja ehkki Roomas käsitleti orje õiguslikus mõttes " rääkivate tööriistadena " ( instrumentum vocale ) , ei saa neid isegi orjandusliku epohhi taustal taandada elututeks esemeteks . Juba tollal kirjutasid mõtlejad , et inimesed sünnivad loomult võrdsetena . Samuti leidus õiguslikke instituute , mis tegid kaudselt , juriidiliste tagajärgede kaudu vahet asjade ja orjade vahel . Näiteks , naturaalsete obligatsioonide tekkimise aluseks võisid olla orjade teod , <arv> samuti oli olemas eriline omandivorm või instituut - peculium , mis käsitas orjade teenitud , nende valduses ja kasutuses olevat vara ; ori võis ka vabaks saada ning hilis-antiigis piirati omanike õigust orje tappa . Asi on selles , et orjadega seotud isiklike ja sotsiaalsete vajaduste käsitlemine toob seletusskeemidesse selliseid tingimusi , mida muude vajaduste puhul seal poleks : orjaga oli vaja suhelda , orjal olid tedmised ja emotsioonid ( neid võis küll eirata , kuid osa orje olid hinnas just oma teadmiste ja oskuste tõttu ) , ori võis mässama hakata või põgeneda , orje võis karistada , jpmt . Kas skeptitsism vajaduse mõiste suhtes tähendab , et vajaduse mõiste on määratlematu ? Ei tähenda . Kompositsiooniprobleemi lahenduse võimalikkus peitub probleemi arvestavas lähenemisviisis : a ) kompositsiooniliste nähtustele kriitiliselt ratsionalistlik käsitlemine : empiiriliste ja analüütiliste meetodite justifitseeritud ühendamine ühtseteks metodoloogiateks , uurimisobjektide käsitamine nii konkreetsete kui ka abstraktsetena , teoreetiliste meetodite ja praktiliste tagajärgede ühildamine ; b ) kompositsiooniliste nähtuste uurimise tulemusena saab sünteesida ja esitada nende näidiseid , etalone , paradigmasid , mudeleid , skeeme jmt , mis ei allu ühtsetele ja täielikele üldistustele , ent millistest on võimalik eraldada tunnuste tähendusrikas ja seletusjõuline tuumik . Sellist pilti näeme me eriti bioloogiateadustes . <arv> Alates analüütiliste meetodite kasutuselevõtust õigusteadustes on see täheldatav ka seal . Õigusteaduse kompositsioonilisuse spetsiifika tuleneb loomuliku keele rollist : ideede keelelise väljenduse vahendid on ühtaegu õiguse loomise , juriidilise ametikeele ja argikeele ühildamise , õigusallikate tõlgendamise , õigusnormide rakendamise , õigusnähtuste uurimise ja seletamise , õiguste eitamise ja seaduste tühistamise vahenditeks . Pole siis ime , et asjad sageli sassi lähevad . Analüütilised meetodid aga võimaldasid oluliselt neid vahetegusid parandada , alates kõnesoleva eristamisest : millal me räägime räägitavatest asjadest ja millal me räägime rääkimisest , millal me räägime mõiste tähendusest ja millal selle osutusest , millal me räägime semantilistest tingimustest ja millal neile vastavatest empiirilistest tunnustest , jne. Lihtsalt me peame arvestama tõsiasjaga , et alati ei ole võimalik keerulistest asjadest rääkida lihtsalt . Keerulistest asjadest võib küsida väga lihtsalt , sageli pooleks mõnusa naljaga , ent see ei tähenda , et mõttekas vastus sellisele küsimusele võiks olla lihtne ja naljakas . Samuti ei tähenda mõõdukas skepsis vajaduse mõiste suhtes seda , et vajadused oleksid kättesaamatud teoreetilisele ja empiirilisele uurimisele või praktilistele järeldustele . Tõsi küll , eelöeldu valguses on ilmne , et vajaduste tuvastamiseks ja kirjeldamiseks ei leidu universaalseid , kõikide vajaduste tüüpide kohaseid meetodeid . Mainigem mõningaid . Leidub suur hulk vajadusi , mis on seotud inimese loodud tehisasjadega . ( Hiljem näeme , et õiguse entiteedid on samuti tehisasjad . ) Nendel asjadel on funktsioonid , mis on tegijate poolt leiutatud ja asjasse ehitatud . Nt , raadio üldine või põhifunktsioon on raadiosaadete distantsilt vastuvõtmine ja taasesitamine , ent leidub palju lisafunktsioone , nagu helitugevuse reguleerimine jmt. Või õiguse valdkonnast : abielu kui juriidilise instituudi põhifunktsiooniks on abikaasade ühise subjektsuse tekitamine selle tarvis , et kaitsta perekonda kui ühiskonna põhilist kooselulist üksust ; selleks abielu instituut lihtsustab mitmeid õiguslikke suhteid , nii abikaasade endi vahel kui ka teiste subjektidega , samuti lihtsustab nende poolt õiguslike kompetentside ja volituste kasutamist : abikaaasad esinevad ühisomanikena , solidaarsete vastutajatena , ühiste maksumaksjatena , ühiste hooldajatena jne. Olles niiviisi " taasavastanud " asjade funktsioone , on meil kaks niidiotsa vajaduste tuvastamiseks . ( Huvitav : raadioaparaadi funktsioonid leiame ja õpime neid kasutama tootja antavast juhendist , õiguse juhenditega on lugu keerulisem - selle üle võiks lugeja veidi mõelda ! ) Esiteks , tehisasja olemasolu , täpsemalt , selle otstarvete olemasolu ja tunnetamine subjekti poolt loob otstarbele suunatud vajadusi . Raadio ja selle funktsioonid loovad inimestes vajaduse kuulata raadiosaateid ; abielu kui õigusinstituut ja selle funktsioonid loovad vajaduse astuda juriidiliselt vormistatud abiellu ( möönan , et asi on keerulisem , kuid kirjaruumi on vähe ) . Teiseks , asjade funktsioonid osutavad tagasiulatuvalt , retroduktiivselt nendele vajadustele , millele vastamiseks on asja funktsioon ( kunagi ) leiutatud ja asi ehitatud . Raadio vastab oma põhifunktsiooniga inimlikele suhtlemise , teadasaamise , uudishimu , esteetilistele ja muudele elulistele vajadustele . Abielu vastab oma põhifunktsiooniga sugulise läbikäimise , sellele rajaneva hingelise läheduse , vastastikuse abi , laste kasvatamise jmt vajadustele . Seega , olulise osa vajadusest õiguse järele avastame me eksisteerivas õiguses eneses . Kuid kaugeltki alati pole see seal silmnähtav . Teine viis õigusvajaduste väljaselgitamiseks on ühiskonna fenomenide uurimine . Ühiskonna uurimisega tegelevad sotsioloogia , ajalugu , õiguse ajalugu jt. Need teadused tavaliselt ei kasuta vajaduse termineid ega peagi kasutama , kuid vajadused ilmnevad kaudselt sellistes mõistetes , nagu huvid , tahe , puudused , vastuolud ; või vajaduse sundi väljendavates pidamis-väidetes , nagu " Hannibal pidi taanduma selleks , et kaitsta Kartaagot " , " seadused tuli kirjutada tahvlitele , et need meelest ei läheks ega preestrid ei saaks neid meelevaldselt muuta " . Vajaduse fenomeniks on eriline sund subjekti suhtes : vajadus muudab subjekti hoiakuid selliselt , et kallutab teda taotlema teatud eesmärke ja kasutama selleks sobivaid vahendeid . Üldistatult , inimlikud vajadused on tingitud heaoluseisundite tegelikest ja võimalikest muutustest . Konkreetsemalt on vajadused tingitud mitmesugustest välistest ja sisemistest , isiku suhtes sunniefekti tekitavatest faktoritest . Välimiste tegurite hulgas on füüsilised mõjurid , vajaduste rahuldamiseks sobivate vahendite põhimõtteline ja tegelik kasutatavus , kogukonna hoiakud ja kalduvused , samuti seosed muude vajadustega . Sisemiste tegurite hulgas on ennekõike oskused ja teadmised välistest teguritest ning sisemiste ja välimiste puuduste tunnetus . Seosed kõigi tegurite vahel on kompositsioonilised , st võivad mitmeti kombineeruda : nt ärimees ei oska ladusalt inglise keelt ja tunnetab endal oskuse puudust ; tal on teadmine , et inglise keel on rahvusvahelise äri keel ; läbirääkimistel ja dokumentidega tutvumiseks vajab ta tõlki ; kestvaks keeleõppeks pole aega ; ärimees teab , et kiirkursustega võiks keeleoskust parandada , jne. Esialgne järeldus tema vajadustest näib mitmetähenduslik ( ekvivookne ) : ta vajab inglise keele oskust , keeleoskuse parandamist , inglise keele kiirkursuseid . Mõningase süvenemise järel võiksime öelda , et on vajaduse objekt on oskus suhelda inglise keeles ning selle parim rahuldamise vahend on inglise keele kiirkursused . Vajadus vahendi järele on derivatiivne ja sekundaarne , tuletatud ja allutatud vajadus . Konkreetsete vajaduste sisu jääb pea alati mõneti ekvivookseks . Nagu antud näiteski selgelt näha , keeleoskus on samuti käsitletav vahendina - antud juhul töö- ja suhtlemisvahendina . Seega , vajadused on ilmselt suhtelised ( relatiivsed ) , ja seda kahes mõttes . Esiteks , vajadused on suhtelised nende subjektikohasuse mõttes , millest oli juttu eespool . Teiseks , vajadused on kompositsiooniliselt suhtelised . Kompositsiooniline suhtelisus tähendab , et vajaduse sisu sõltub selle komponentide kombinatsioonist . Kuna osa komponentidest on otsustuslikud <arv> ja osa ka mentaalsed ( mentaalsete faktide kui erilise faktitüübi juurde tuleme allpool ) , siis on konkreetse vajaduse sisu sõltuv vajaduse subjekti teatud mentaalsetest seisunditest ; mentaalsed seisundid ei tarvitse olla väga püsivad ( näiteks võib reklaam neid üsna kiiresti muuta ) . Mentaalsete komponentide subjektikohasus ja suhteline püsimatus süvendab omakorda vajaduse tuvastatavuse probleemi : mentaalsed seisundid ei ole ju nii lihtsalt ja otsekoheselt tuvastatavad , nagu näiteks silmaga nähtavad asjade seisud , ja kord kindlaks tehtud seisund võib vahepeal muutuda ja vajaduse sisu muuta . Suhtelisus on filosoofias teatud juhtudel kardetud asi , nimelt tõeteooriate proovikivina . Enamik tõeteooriaid üritab näidata , et tõe mõiste on täielik ja lõplik , ehkki seda tehakse sageli mööndusega , et meil võib puududa tõe kriteerium otsustamaks , kas lõplik tõde on ikka tuvastatud . <arv> Tõe teooria peaks andma ehitusmaterjali , millest ehitada sidus ja kindel filosoofilise epistemoloogia vundament , millele omakorda saaks rajada kõigi teaduste panteoni . Teooriaid , mis eitavad tõe mõiste mõttekust või peavad seda suhteliseks , liigitatakse üldiselt relativistlikeks . ( Argiselt väljendab relativismi umbes selline lause : " absoluutset tõde ei ole ; igaühel ja igal väitel võib olla oma tõde , sest tõde sõltub kontekstist . " ) Kahtlemata on mõiste suhtelisus problemaatiline , kuid see pole epistemoloogiliselt lootusetu , st ka suhteliste mõistete osutuseks olevad fenomenid on tuvastatavad ja kirjeldatavad . Edu on oodata , kui me käsitleme vajadusi konkreetselt nende asendina üldisemate sotsiaalsete seoste ahelates ja ansamblites ega ürita luua mingeid universaalseid ja loogilisi kontseptuaalseid skeeme . Teiseks edu tagatiseks on keskenduda vahendlike vajaduste analüüsile . Nagu nägime , vajadusele vahendi järele vastab vahendi otstarve - olgu see pelk idee või juba olemasoleva vahendi funktsionaalne omadus . Sellisena on meil olemas uurimise ese . Õigus on olemas ja õigus on vahend . Isegi kui õigusloomingus leidub - ja miks ei võiks leiduda ? - esteetilise loomingu tunnuseid ja taotlusi , on õiguse entiteetidel otstarbed , mis lubavad käsitleda õigust üksnes vahendina . Oleme siin-seal nimetanud õiguse ( õigussüsteemi ) üldise otstarbena õigustatud kaitset ja kohustavat regulatsiooni . Vajadus õiguse järele on niisiis vajadus vahendi järele . Järelikult on meil olemas ese , millest otsida vajadusi selle sama eseme järele . ( Kui inimene näeb tundmatut aparaati , küsib ta tavaliselt " milleks see on ? " ; üks võimalus vastuse saamiseks on uurida aparaati ja katsetada , mida see teeb ; parem võimalus on muidugi uurida kasutusjuhendeid ) . Niisiis , alati on põhjendatud ( ja miks mitte kasulik ) küsida õiguse entiteetide kohta : mille jaoks see on leiutatud ? Mille jaoks on see hea ? Millist vajadust see rahuldab ? Nagu nägime , vajaduste ja neid rahuldavate vahendite vahel esinevad ilmsed korrelatsioonid . Kuid need korrelatsioonid varieeruvad juhtumilt juhtumile ega ole loogiliselt tuvastatavad . Neid saab uurida empiiriliselt , " lähemalt vaadates " . Üldistused ja induktiivsed järeldused pole sellega muidugi välistatud . See tähendab , et vajadused ja soovid , samuti kavatsused ja otstarbed ning nende mõistete vahelised seosed on fakti tüüpi fenomenid . Nägime ka , et tegemist pole füüsilise maailma faktidega : me ei suuda tuvastada neid pelga meelelise vaatlusega , vaid me vajame vaatlust , mida mõtestavad arusaamine sotsiaalsete ilmingute tähendustest , nende uskumine ja uskumise õigustatus , teadmised sotsiaalsetest normidest , teise inimese mõistmine ehk empaatia , kaastunne talle ehk sümpaatia jne. Me vajame vaatlust , mis lisaks füüsilistele jõududele ( mis on tuvastatavad kaemuse või mõõtmisega ) oleks suuteline tuvastama ka " nähtamatuid " jõudusid - neid , mis panevad meid viisakalt käituma , lubadusi täitma , teatris käima , või jõudusid , mis ( isegi vastu meie ootusi ) panevad meid varastama , reetma või tapma . Järelikult peavad ühiskonnas leiduma fenomenid , mis on fakti tüüpi , kuid on omased üksnes inimese ühiskondlikule olemisele . Selliseid fenomene nimetatakse sotsiaalseteks faktideks . <arv> . <arv>. Õigusvajadus kui sotsiaalne sunnifaktor Faktid on tõsiasjad : teatud viisil seotud asjade tegelik seis . Faktid ütlevad meile , kuidas maailma asjad on ; normid ( sh loodusseadused ) ütlevad meile , kuidas maailma asjad peaksid olema . Kuidas me tuvastame asjade tegelikke seise ? Lihtsalt " vaatame järele " . Ent mida ja kuidas järele vaadata , sõltub juba sellest asjade seotuse viisist : paljud asjad vaatame järele raamatutest , st me usaldame teiste inimeste poolt kirjapandud järeldusi ja kogemusi ; osa asju kaeme vahetult oma meeltega , teisi mõõdame mõõteriistadega ; mõnede asjade tuvastamiseks teostame loogilise või matemaatilise tõestuse , teiste asjade põhjendamiseks esitame pika ja keerulise arutluse , mis sisaldab väga erinevaid , ühise nimetajata argumente . Järgnevalt vaatame , kas õigusvajaduse - inimliku vajaduse õiguse järele - olemasolu ( ehk fakt ) on tuvastatav ning mida õigusvajaduse olemasolu inimsootsiumis tähendab . <arv> . <arv>. <arv>. Faktid õiguses Kõrvutades faktimõiste esinemist filosoofilistes käsitlustes selle juriidilise kasutusega , märkame järgmist : kui ühed filosoofilised käsitlused väldivad fakti mõistet ja teised teevad neist reaalsed ( ideedemaailma ) entiteedid , siis fakti argine käsitus , mis valdavalt on kandunud ka õiguse erialakeelde , on pigem kolmandat laadi : natuurfilosoofiline . Selle tõttu fakti täielik elimineerimine , ehkki filosoofiliselt küllaltki põhjendatud , praktilistel kaalutlustel õiguskeelele ei sobi : fakt sõna ja mõistena esineb kehtivates seadustes ja seda kasutavad kohut mõistvad kohunikud . Kuidas võiks õigusteadus või jurisprudents seda siis eirata ? Selle tõttu tuleb meil hakkama saada faktilausete ja faktiväidetaga , faktikirjeldustega ( õigusnormi struktuuris ) ja ( tuvastatud ) fakti kirjeldusega , jne. Oletame , et mingis kuriteojuhtumis on süüdlase süü tõendamise seisukohalt määrava tähtsusega kuriteo toimepanemise täpne aeg . Peamine tunnistaja ütleb : " kell oli kuriteo toimepanemise hetkel <arv>. <arv> , ja ma tean seda , kuna vaatasin just siis seinakella . " Millised on faktid ? Kas on fakt 'kell oli kuriteo toimepanemise hetkel <arv>. <arv>' ? Või on fakt 'tunnistaja ütles , et kell oli kuriteo toimepanemise hetkel <arv>. <arv>' ? Loomulikult on viimane tõepärasem . Ent kumma fakti alusel kohtunik võib teha süüdimõistva otsuse - kas fakti alusel , et kell oli <arv>. <arv> või et keegi ütles , et kell oli <arv>. <arv> ? Nüüd tundub olevat tõepärasem vastupidine : kohtunik peab otsuse tegema pigem kellaaja-fakti kui väitmis-fakti alusel . Või on faktiks hoopis 'seinakell näitas kuriteo toimepanemise hetkel <arv>. <arv>' ? ( Kell võis ju tegelikult seista või valet aega näidata ) . Või on fakt hoopis episteemilist laadi : 'tunnistaja teab , et kell oli <arv>. <arv> , sest ta vaatas seinakella' ? Või veel täpsemalt : 'kohtunik teab , et tunnistaja väidab , et ta vaatas seinakella ja kell näitas <arv>. <arv> , sest tunnistaja ütles seda kohtus vande all , ja kohtunik teab , et kuriteopaigal on tõepoolest õiget aega näitav seinakell , sest uurija vaatas järele ja protokollis vaatluse' ? Mida me peame silmas , kui väidame , et miski on fakt või ei ole fakt ? Ilmselt on laused " ei ole fakt , et Kuu on juustust " ja " on fakt , et lumi on valge " samatähenduslikud lausetega " ei ole tõsi , et Kuu on juustust " ja " on tõsi , et lumi on valge " . Seega , esiteks faktilause on lausetüüp , millel on üheselt määratletud tõeväärtus : faktilause on alati tõene , sest ta osutab tõsiasjale . Väär lause ei saa olla faktilause : " [ on fakt , et ] Kuu on juustust " ei osuta tõsiasjale , vaid väljamõeldud ( fiktiivsele ) asjade seisule , on seega väär ega pole faktilause . Teiseks , eksisteerivad ( niivõrd , kuivõrd faktid vähemalt meie kõnemaneeris üldse eksisteerivad ) negatiivsed faktid . On fakt , et Kuu ei ole juustust . Ma ei nõustu tavapärase vaatega , mille järgi faktid on inimmõistusest täiesti sõltumatud asjaolud . Faktid - nagu kõik teisedki kategooriad - on inimmõistuse konstruktid . See tähendab , et ka looduse faktid ei eksisteeri looduses , vaid mõtlevate inimvaatlejate mõistelistes konstruktsioonides , mida me teatud viisidel ja sihtidel üritame loodusega seostada . Fakti tuvastamine ja sedastamine pole " loovusest vaba operatsioon " reaalsuse kallal : me korraldame mõtteliselt reaalsust , noppides sellest välja " sobivad palad " ja jättes ülearuse tähelepanuta . Meie keel oma mõistelise lahterdamisega on esmane reaalsust korraldav vahend . See aga ei tähenda , nagu ei oleks faktid reaalsed . Selline faktikäsitus eeldab lihtsalt reaalsuse käsitlemist teatud mõttes vaatleja-mõtleja-kesksena . <arv> Ehkki faktilaused osutavad alati mingil viisil meelelisele kogemusele , ei õnnestu selline osutus vahetult või pole see mõttekas : inimese meeleline kaemus on loomulikel põhjustel mittepidev toiming ning selle tulemuste - teatud mentaalsete seisundite ehk mõtestatud tähelepanekute teistele edastamiseks tuleb need kuidagi fikseerida . Vaatluse tähelepanekuid sõnastab inimene lausetena , mis sisaldavad ( vähemalt põhimõtteliselt ) ajalisi ja ruumilisi piiranguid . Need on vaatluslaused . Vaatluslause ( nimetatud ka protokolllauseks ) osutab alati vähemalt ühele naturaalsele ehk meelelisele seisundile või stiimulile , ehkki lause kõnemaneer võib viidata justkui vaatlejavälise maailma fenomenile ( " jalajälg oli <arv> cm pikk " viitab maneerilt materiaalsele jalajäljele , aga kui järele mõelda , siis tegelikult osutab uurija mõõtmistoimingule ja mõõteriista lugemile ) . Faktilause aga kirjeldabki vaatlejavälise maailma fenomeni , samas osutades vähemalt ühele vaatluslausele , st vaatluslause kinnitab faktilauset . Vaatluslause on juhtumilause , faktilause on püsilause . <arv> Faktilaused on kõrgema abstraktsiooniastmega : nad osutavad vaatluses ilmnenud reaalsetele asjaoludele ja fenomenidele , kuid ei osuta meelelistele stiimulitele ( mentaalsetele fenomenidele ) <arv>. Vaatluslause " lumi on valge " väljendab meie kindlat meelelist seisundit ja üksmeelset arusaamist olukorras , milles lumi on vaadeldav . Faktilause " lumi on valge " väljendab arusaadavat üksmeelt aga kõigi olukordade jaoks , sõltumata sellest , kas me näeme lund või ei näe : ta osutab millelegi , siis faktile , mis on vahetust silmaga " järgi vaatamisest " abstraheeritud - meil ei tarvitse selle lausega nõustumiseks lund näha . Kui me lund nägemata ei oskaks öelda , et " lumi on valge " , poleks ka fakti , et lumi on valge . <arv> . <arv>. <arv>. <arv>. Negatiivse fakti loogiline struktuur Negatiivsed faktid on ebasümmeetrilised positiivsete faktide suhtes : kui positiivne faktiväide esitab mõne konkreetse tegeliku asjade seisu , välistades faktide hulgast kõik vasturääkivad asjade seisud , siis negatiivne faktiväide välistab vaid mõne mittetegeliku asjade seisu , esitamata ühtki konkreetset tegelikku asjade seisu . Negatiivse faktiväite informatiivsus on niisiis pöördvõrdeline positiivse fakti omale : 'kuul ei ole tulistatud sellest relvast' välistab ühe relva , millest kuul oleks võinud olla tulistatud , kuid jätab lahtiseks võimaluse , et kuul on tulistatud mistahes teisest maailma samatüübilistest relvadest . 'Kuul on tulistatud sellest relvast' esitab ühe tegeliku asjade seisu ja välistab kõik muud relvad . Ent negatiivse fakti episteemiline väärtus on sõltuv ka muudest asjaoludest : süüdistatava süütuse tõestamiseks piisab sageli ka negatiivsest faktist . Enamasti on negatiivsed faktid ( 'kuul ei ole tulistatud relvast a ... ) tuvastatud positiivsete faktide kaudu ( '...sest kuul on tulistatud relvast b' ) . Ehk loogika terminites , negatiivse fakti 'x ei ole q' tuvastamiseks tuleb tuvastada , et 'x on p ja p ei ole q' . <arv> . <arv>. <arv>. <arv>. Fakt ja faktikirjeldus Loodusteadused tuvastavad instrumentaalselt ja sedastavad keeleliselt naturaalseid fakte , mis on meeltele kättesaadavad otseselt ( nt teleskoobiga näha ) või vahendlikult ( nt fotomeetriga mõõdetavad ) . Naturaalne fakt on üldiselt vaadeldav tõsiasi - maailma asjade tegelik seis . Teadmise allikad materiaalsest faktist võivad aga olla ka kaudsed - teise inimese tunnistus , jälg ( kausaalselt seotud tõendav materiaalne fakt ) jne. Me räägime ka faktiväidetest ja faktikirjeldustest . Üldjuhul võib öelda , et esimesed kirjeldavad konkreetseid fakte ( 'Päike on kollane' ) , teised kirjeldavad faktiklasse ( normis 'kui keegi varastab , siis tuleb teda karistada' osutab faktikirjeldus juriidiliste faktide klassile , mille nimi on 'vargus' ) . Faktikirjeldus sisaldab implitsiitselt või eksplitsiitselt kõikide antud klassi kuuluvate faktide tunnuste kataloogi . Seepärast on faktiklassi kirjelduseks ka pelk nimetamine ( 'vargus' ) . Faktikirjelduse samasus faktiklassiga tuleneb hulgateooria postulaadist : elementide mingisse hulka ( klassi ) kuulumise kriteeriumiks on elementide tunnused , nende tunnuste kirjeldus on samas ka hulga kirjeldus . <arv> Faktikirjeldus osutab faktide hulgale . Termin 'klassifikatsioon' on kahemõtteline . Osutamine konkreetsele sündmusele 'see on vargus' on sündmust identifitseeriv , kindlasse sündmusteklassi asetav . Õiguses nimetatakse teatud juhtudel selle mõttelise operatsiooni sisulist külge kvalifitseerimiseks , loogilist alust aga subsumtsiooniks . Subsumtsioon on induktiivne otsustus fakti kuulumisest antud faktiklassi ; kui fakt kuulub antud klassi , siis rakendub sellele loogiliselt ( deduktiivselt ) antud klassile osutav õigusnorm . Osutamine teatud tunnustega sündmustele üldiselt kui 'vargusele' on aga sündmusteklassi loomine , teatud tüüpi defineerimine . Hulgateooria järgi on igasugune klassifikatsioon kirjeldus , ja seda ka siis , kui kirjeldusele vastavat juhtumit ehk instantsi ei leidugi - tegemist on tühja hulgaga . Õigusnormi käsitlemisel on antud lähtekoht oluline selle tõttu , et alati , kui ükskõik millisel viisil ( eksplitsiitselt või implitsiitselt , ammendavalt või näitlikult , predikatiivselt või üksnes nimetades ) teostatatakse klassifikatsioon , on ühtlasi tegemist kirjeldusega . ( Samas tuleb pidada silmas , et iga kirjeldus ei ole klassifikatsioon . ) Seega , faktikirjeldus = universaalne faktiklass ; faktiväide = tõeväärtusega ( tõene või väär ) mitteuniversaalne propositsioon ; fakti kirjeldus = tõene mitteuniversaalne propositsioon ; faktioletus = hüpotees faktiväite tõesusest ; faktivõimalus = hüpotees fakti ilmnemise ( suhtelisest ) tõenäosusest . Faktide üheks tähtsamaks ontoloogiliseks omaduseks peetakse nende ühendatavust : kui A on fakt ja B on fakt , siis ka A &amp; B on fakt . ( Kui 'ma kirjutan praegu' on fakt , ja 'praegu paistab Päike' on fakt , siis 'praegu ma kirjutan ja Päike paistab' on samuti fakt ) . <arv> Aga kui A on fakt ja B ei ole fakt , siis A &amp; B ei ole fakt ( kui 'ma kirjutan praegu' on fakt , ja 'praegu paistab Päike' ei ole fakt , siis 'praegu mina kirjutan ja Päike paistab' ei ole fakt ) . Tõeväärtuse säilimine või muutumine faktide konjunktsioonis vastab loogilise konjunktsiooni tõeväärtusele . Faktide taoline liidetavus on põhjus , miks me saame rääkida lihtfaktidest ja kompleksfaktidest - lihtfaktid on singulaarsed entiteedid , mis ei ole jagatavad " väiksemateks " faktideks ; kompleksfaktid koosnevad lihtfaktidest . Lihtfakte seovad kompleksfaktideks kindlad seosed . Kõige üldisemad seosed on nn loogilised konnektorid ( ja , või , kas...või ... , kui...siis ... , ei...ega ... jne ) . Nõnda on kompleksfaktideks näiteks 'Maa on kerakujuline ja mina olen inimene' , 'kui väljas on soe , siis lumi sulab' , jne. Paljud kompleksfaktid on veidrad , sest tavaliselt me ei räägi sellistest faktidest : nt disjunktsioon 'Maa on kerakujuline või Kuu on juustust' osutab faktile , ehkki lause teine fraas on väär . <arv> 'Iga inimene kas on käinud Kuul või ei ole käinud Kuul' on samuti fakt . <arv> Paraku õigusjuhtumite lahendamisel ei saa selliseid veidraid faktilauseid , kui need mingil veidral põhjusel peaksid ette tulema , tähelepanuta jätta . Faktide vahel on ka muid neid ühendavaid seoseid . Näiteks kõik faktid , mis käivad ühe ja sama isiku kohta , on seotud sama objektiga , ja kõik faktid , mis käivad ühe ja sama ajahetke kohta , on samaaegsed . Ent ka selliste faktide ühendamise viisiks on need samad loogilised konnektorid . Seejuures tuleb panna tähele , et faktid ise ei ole ruumiliselt ega ajaliselt paiknevad entiteedid , ehkki nad käivad ajaliste ja ruumiliste objektide kohta . Faktid 'Napoleon oli lühikest kasvu' ja 'Pariis on Prantsusmaa pealinn' eksisteerivad ajatult ega paikne kusagil ruumis , vaatamata sellele , et kunagi on olnud ajastu ( " epohh " <arv> ) , millal neid fakte ei eksisteerinud . Faktide ühendatavus on üks aluseid , rääkimaks faktide komponeerimisest ning faktidest kui mõtleva vaatleja kontseptuaalsetest konstruktidest . <arv> . <arv>. <arv>. <arv>. Kas fakti mõiste on konventsionaalne ? Sõna " fakt " ei ole faktidest rääkimise tingimus . Sageli on parem rääkida sündmustest või seostest ( 'sündmus toimus' vs " fakt ilmnes " ; 'a ja b vahel on seos R' ehk " Juhan ja Mari on abielus " vs 'suhe a ja b vahel on fakt' ehk " Juhani ja Mari abielu on fakt " ) ; vahel räägitaksegi faktidest ja sündmustest ( või seisunditest ja protsessidest ) kui eri kategooriatest . Selline vahetegu aga ontologiseeriks faktid mingiteks erilisteks entiteetideks . Ma arvan , et tegemist on hoopis kõnemaneeriga , millel on omad head ja vead . Esiteks , faktitermin osutub sageli üleliigseks ( redundantseks ) . Väide 'p on fakt' ( " Juhani ja Mari abielu on fakt " ) näib lihtsalt rõhutavat esitatava väite 'on p' ( " Juhan ja Mari on abielus " ) mingisugust episteemilist väärtust , näiteks , et väide on üldteada , või on eriti usaldusväärselt tuvastatud või lükkab ümber kellegi vastupidist väidet . Väide " Juhani ja Mari abielu on fakt " ei ütle Juhani ja Mari abielusuhte kohta midagi enamat , kui väide " Tiit ja Tiina on abielus " ütleb Tiidu ja Tiina abielusuhte kohta . Faktide keele teiseks ja tõsiseimaks puuduseks on selle ambivalentsus teatud kirjeldustes . Naturaalses maailmas toimuvad lisaks tõelistele protsessidele nn pseudoprotsessid . Näiteks , varjude liikumine on pseudoprotsess , sest see kirjeldab pigem meie taju ja teadmisi kui materiaalset maailma . " Ma näen oma varju liikumist " kirjeldab just seda , mida ma näen ega kirjelda seda , mis toimub . Protsessi " tõeline " , tajust sõltumatu kirjeldus on valguse kiirguse , hajumise ja peegeldumise terminites . Ometi võime me ka sellistest pseudoprotsessidest rääkida õigustatult kui faktidest . " [ On fakt , et ] ma näen oma varju liikumist " ja " [ on fakt , et ] maas on näha minu vari " on korrektsed väited , kusjuures erinevate tõsiasjade kohta : teine väidab , et iga nägev inimene näeks seda sama , mida minagi parajasti näen , esimene aga sedastab minu parajasti olevat meeleseisundit . Tegemist on erilise faktitüübiga , nimelt mentaalsete faktidega , millest filosoofias harva räägitakse , kuid ilma milleta õigusemõistmine kuidagi toime ei tuleks . Mitmetähenduslikkus fakti mõistes osutab aga ka erinevat tüüpi tõsiasjadele . Me räägime edukalt ja arusaadavalt materiaalsetest faktidest ( laual on õun ) , mentaalsetest faktidest ( ma mõtlen praegu faktidest ) , sotsiaalsetest faktidest ( vaesus sunnib inimesi Aafrikast põgenema ) , institutsioonilistest faktidest ( Mari ja Jüri on abielus ) , meediafaktidest ( TV-reporter teatas raskest kuriteost ) , statistilistest faktidest ( meeste keskmine eluiga on madalam kui naistel ) , semantilistest või lingvistilistest faktidest ( fakti sünonüümid eesti keeles on 'tõik' ja 'tõsiasi' ) . Võimalik , et seda loetelu saaks jätkata . Oleme silmitsi probleemiga : kas on võimalik esitada mingisugust mõttekat ja kasulikku faktide hierarhiat ja tüpoloogiat ? Vaadakem lihtsat juhtumit , vargust . Inimene võtab teise inimese taskust rahakoti . Nimetagem seda faktiks ( <arv> ) . Ühiskonnas kehtib norm , et kes omavoliliselt võtab endale teise inimese vara , on kurjategija ja peab saama vastavalt teole karistatud . Normi kehtimine ( aga mitte selle normatiivne sisu ) on fakt ( <arv> ) . Kõnesolev isik tõesti võttis rahakoti kavatsusega selle sisu endale jätta ( " ebaseaduslikult omastada " ) : fakt ( <arv> ) ( võimalik alternatiiv oleks näiteks , et tegu oli ametiülesandeid täitva ametiisikuga , kes tahtis lamava inimese isikut tuvastada ) . Kohus teeb otsuse , et isik sooritas varguse ja mõistab talle selle eest karistuse - fakt ( <arv> ) . Kohtuotsuse alusel isik on kurjategija ja tema tegu kuritegu - fakt ( <arv> ) . Faktid ( <arv> ) - ( <arv> ) on seletatavad järgmiselt . Fakt ( <arv> ) on kompleksne materiaalne fakt või üksikfaktide kogum , mille suhtes kohaldatakse sellist õigusnormi , mille faktikirjelduse ( faktiklassi ) alla võiks fakti ( <arv> ) subsumeerida . Fakt ( <arv> ) on fakt õigusliku aluse olemasolust ( normi sisu on see õiguslik alus ) . Fakt ( <arv> ) on mentaalne fakt isiku intentsioonist . Fakt ( <arv> ) on otsustusfakt ja fakt ( <arv> ) juriidiline fakt . Sellega aga " faktide võrk " ei piirdu : fakt ( <arv> ) ja fakt ( <arv> ) kokku moodustavad nn pälvimisfakti , st sellise sotsiaalselt ja juriidiliselt relevantse fakti , mis pälvib teatud reaktsiooni , nt hinnangut ja otsustust . Pälvimisfakt kui kompleksfakt tekib materiaalse fakti ( teo koosseis ) , mentaalse fakti ( süü koosseis ) ja normatiivsete kriteeriumide ( õiguslik alus ) kombinatsioonis . <arv> Toimub faktide transformatsioon , mis on abstraktne ja normatiivne ega ole meelevaldne protsess . Lisaks sellele , mitte kõik asjakohased faktid ei ole relevantsed õigusnormi rakendusliku struktuuri suhtes . Nii tuleb " õigusfaktidest " eristada tõendavad faktid . Antud näites - tunnistaja ütlus fakti ( <arv> ) kohta on faktist ( <arv> ) erinev fakt ; kahtlustatava ütlus fakti ( <arv> ) kohta on faktist ( <arv> ) erinev fakt jne. Loomulikult pole need kaasuse suhtes irrelevantsed , vaid need siirduvad protsessiõiguse valdkonda . <arv> Arvestades fakti mõiste kasutamise ulatust nii loomulikus kui ka õiguse keeles , poleks selle kõneviisi reformimisel mõtet ega edu . Küll tuleks aga selgitada faktide tüüpe ( ehk faktimõiste kasutuse viise ) ning faktimõiste seoseid tõeväärtuse mõistega . <arv> . <arv>. <arv>. Sotsiaalne reaalsus naturaalses keskkonnas Kuna John Searle'i teos " Sotsiaalse reaalsuse konstruktsioonist " <arv> on meie arutluse suhtes märkimisväärne juba pealkirjast alates - 'konstruktsioon' viitab ambivalentselt nii 'ehitusele' kui ka 'ehitamisele' - siis esitagem siinkohal need postulaadid , mille kaudu Searl eksplitseerib fakti kategooria ja mõned olulised fakti tüübid : <arv> ( <arv> ) Eksisteerib meist sõltumatu reaalsus . Materiaalsed faktid kuuluvad sellesse reaalsusse . <arv> ( <arv> ) Materiaalsete faktide sedastamiseks vajame me vahendina keelt ( institutsiooni ) , kuid materiaalsed faktid ise eksisteerivad täiesti sõltumatult keelest või mistahes muudest institutsioonidest . <arv> ( <arv> ) Väljend " sotsiaalne fakt " osutab mistahes faktile , milles sisaldub või mis käsitavad kollektiivset intentsionaalsust . <arv> ( <arv> ) Sotsiaalsete faktide eriline alamklass on institutsioonilised faktid - faktid , mis käsitavad inimlikke institutsioone . <arv> ( <arv> ) Institutsiooniliste faktide struktuur on hierahiline [ propositsioonilises ] vormis " kontekstis C arvestatakse ( loetakse ) X nagu Y " . <arv> ( <arv> ) Seega , institutsioonilised faktid eksisteerivad üksnes konstitutiivsete reeglite süsteemides ja süstemaatilistes seostes teiste [ institutsiooniliste ] faktidega ega saa eksisteerida isolatsioonis . <arv> ( <arv> ) Institutsioonilised faktid on loodud eksplitsiitsete performatiivsete väljenditega . <arv> ( <arv> ) Sotsiaalse reaalsuse kompleksne struktuur on piltlikult öeldes kaalutu ja nähtamatu . <arv> ( <arv> ) Sotsiaalse reaalsuse struktuuri nähtamatus on ka problemaatiline : lihtne kirjeldus , kuidas sotsiaalne reaalsus paistab meile sisemisest , " fenomenoloogilisest " vaatepunktist , ei ole võimalik . <arv> <arv> . <arv>. <arv>. <arv>. Mentaalse fakti mõiste Materiaalsetest faktidest erinevad mentaalsed faktid . Nende erisuseks on subjektiivne , nö privilegeeritud juurdepääs : " ma olen praegu näljane " on näljatunde olemasolul mulle ilmne fakt , kuid keegi teine peale minu seda tunnet ei tunne . Mentaalsed faktid on mõtleva ja emotsionaalse olendi teadvusseisundid ( nende tuvastatavuseks on nõutav ka minimaalne väljendusvõime ) . See , et mentaalsed faktid ei ole kõrvalseisjale vahetu vaatlusega tuvastatavad , ei tähenda , et neid ei eksisteeri , või et need täiesti tuvastamatud oleksid . Mentaalseid fakte on võimalik tuvastada vähemalt kolmel viisil : <arv> ) sisekaemus ehk introspektsioon ( ma usun , et kurjategijaid tuleb karistada , ja kui ma jälgin oma mõtteid ja tundeid , siis ma usun , et minu uskumuste hulgas eksisteerib kõnesolev uskumus ) . <arv> ) empateetiline retrodiktsioon : teise inimese välise käitumise faktidest empaatiaprintsiibi alusel tehtud järeldus tema teadvuseseisundite kohta ( ma näen , et inimene jääb punase fooritule all seisma ja ma järeldan , et ta näeb punast foorituld ja reageerib nimelt sellele ega peatu juhuslikult ) . <arv> ) väidete võrdlev analüüs : a ) faktuaalne konditsionaal : kui s väidab , et ta usub , et on p , ja p on tõene ( p on fakt ) , siis s-i väide on tõepärane ( kui inimene väidab , et ta usub , et Päike näib kollane , siis tema väide on ülimalt tõepärane ) ; b ) kaunterfaktuaalne konditsionaal : kui p on tõene ( p on fakt ) , aga s väidab , et ta ei usu , et on p ( usub mitte-p ehk kaunterfakti ) , ehkki ta peaks antud tingimustes p tajuma , siis s-i väide on tõepäratu ( kui inimene väidab , et ta ei usu , et Päike näib kollane , siis tema väide on ülimalt tõepäratu ) . <arv> . <arv>. <arv>. <arv>. Näide Eesti karistusseadustikust Jurisprudents ja õigusemõistmine ei saa hakkama mentaalse fakti mõisteta . Kõige olulisemat rolli täidavad mentaalsed tõsiasjad süü koosseisus . Vaadakem näiteks Eesti karistusseadustikust ettevaatamatust : § <arv>. Ettevaatamatus ( <arv> ) Ettevaatamatus on kergemeelsus ja hooletus . ( <arv> ) Isik paneb teo toime kergemeelsusest , kui ta peab võimalikuks süüteokoosseisule vastava asjaolu saabumist , kuid tähelepanematuse või kohusetundetuse tõttu loodab seda vältida . ( <arv> ) Isik paneb teo toime hooletusest , kui ta ei tea süüteokoosseisule vastava asjaolu esinemist , kuid oleks seda tähelepaneliku ja kohusetundliku suhtumise korral pidanud ette nägema . Lõige ( <arv> ) sisaldab ühe selge mentaalse fakti kirjelduse ehk faktiklassi : 'peab võimalikuks' väljendab subjekti mentaalset hoiakut , uskumust saabuvast sündmusest ( mingite talle teadaolevate põhjuste tagajärjest ) . Selline hoiak tuvastatakse kombineeritud meetodiga ( vt ka <arv>. <arv>. <arv>. <arv> ja <arv>. <arv>. <arv>. <arv> ) : a ) süüdlase ettenägemist jaatav sisekaemus tema ülestunnistus sisekaemusest kohtuniku hinnang tunnistuse tõepärasusest ( faktuaalne konditsionaal ) ; b ) kõrvalseisjate empateetiline kaemus süüdlase kergemeelsest tegevusest nende tunnistused kohtuniku hinnang tunnistuse tõepärasusest ( faktuaalne konditsionaal ) . <arv> Lõige ( <arv> ) sisaldab hägusa , kuid asjakohase episteemilise seisundi kirjelduse ( 'ei tea' ) ja ühe selge mentaalse kaunterfaktuaali kirjelduse : 'oleks ... pidanud ette nägema' . Mitteteadmine on hägus mõiste , sest võib käsitada nii väärat uskumust ( ja sellisel juhul mentaalset fakti ) , episteemilist eiramist ( " ei tea ega tahagi teada " , samuti mentaalne fakt ) kui ka mistahes asjakohase uskumuse puudumist . Viimasel juhul pole tegemist mentaalse faktiga , vaid subjekti objektiivse episteemilise seisundiga , ignorantsusega ümbritseva maailma suhtes . Teine normis eeldatud objektiivne asjade seis on subjekti käitumuslik passiivsus : ta ei pingutanud tähelepanu olukorras , kus ta oleks pidanud seda tegema . Passiivsus tuleneb implitsiitselt mentaalsest kaunterfaktuaalist 'oleks ... pidanud ette nägema' . Hooletuse tuvastamise meetod : a ) süüdlase ettenägemist eitav tunnistus sisekaemusest kohtuniku negatiivne hinnang tunnistuse tõepärasusest ( kaunterfaktuaalne konditsionaal ) ; b ) kõrvalseisjate empateetiline kaemus süüdlase hoolimatust tegevusest ( " käitus nii , nagu tõesti ei näeks asjaolu saabumist " ) nende tunnistused kohtuniku positiivne hinnang tunnistuse tõepärasusest ( faktuaalne konditsionaal ) kohtuniku negatiivne hinnang süüdlase mentaalsest seisundist ( kaunterfaktuaalne konditsionaal ) . 'Tähelepanelik ja kohusetundlik suhtumine' on hägus ja ambivalentne mõiste . Kui me ei suudaks mentaalseid fakte ühelgi juhul tuvastada , oleks süü inkrimineerimine ettevaatamatuse tõttu alusetu . See , et me vahel tõepoolest ei suuda neid fakte tuvastada , on teine jutt - sageli ei suuda me ka naturaalseid fakte tuvastada . <arv> . <arv>. <arv>. <arv>. Mentaalsete faktide liigid Mentaalsete faktide liigitamise aluste otsimisega me siinjuures tegelema ei hakka , vaid üksnes konstateerime käesoleva uurimisülesande tarvis mõnede liikide olemasolu . Meid huvitavad uskumused , eesmärgid ja tahe . Esineb üks hulk fenomene , mida võiks esmapilgul samuti mentaalsete faktide hulka kuuluvaks pidada , kuid millel selgub lähemal uurimisel olevat mittementaalseid omadusi . Nagu eespool juba mainitud , mentaalsete faktide hulka ei kuulu teadmised ega muud episteemilised seisundid . Episteemilised seisundid ( teadmine , oletamine , küsimine jm ) , erinevalt uskumishoiakutest ( 'ma tean' , 'ma arvan' , 'kas võib olla nii , et ... ? ) , on objektiivset laadi seosed subjekti ja objekti vahel . Enamiku episteemiliste seisundite tarvilikuks tingimuseks on mingi uskumishoiak , uskumisseisund aga on mentaalne tõsiasi . Samuti leidub juriidilisi mõisteid , millel on uskumusega analoogne mentaalne komponent , kuid mõiste ise osutab objektiivsele asjade seisule . Olulisim neist on lubadus . Lubadus subjektiivses tähenduses on mentaalne fakt , subjekti sisemine siduv hoiak . Kuid lubadus tekitab ka välise , objektiivselt siduva suhte andja ja vastuvõtja vahel : siduvuse aluseks on üldiselt tunnustatud norm , et lubadus antakse täitmiseks ( vt <arv>. <arv>. <arv>. <arv> ) . <arv> . <arv>. <arv>. <arv>. Uskumiselt tunnustamisele Naturaalseid fakte tuvastatakse meelte abil ning sedastatakse keele abil ; kuid tuvastatav ja sedastatav asjade seis eksisteerib sõltumata meeltest ja keelest . Sotsiaalseid ( institutsioonilisi ) fakte tuvastatakse nii meelte kui ka keele abil ning keele abil neid nii sedastatakse kui ka konstitueeritakse . <arv> Propositsioon : ( k o n t e k s t i s C ) X l o e t a k s e n a g u Y <arv> Üldlevinud teooria järgi institutsiooniline fakt eksisteerib parajasti siis , kui kõik subjektid ( vastastikku ) usuvad , et selline fakt eksisteerib ning ka käituvad vastavalt nendele uskumustele . <arv> Selline teooria näib toetuvat juriidiliste fiktsioonide teooriale ja seda ühtlasi toetavat . Samuti ühildub teooria sobivasti teadmise õigustamise koherentsiteooriaga , sest käsitab üksnes uskumusi ja nende ( sotsiaalset ) sidusust ( ent osutab siiski ka subjektide tegelikule käitumisele ) . Vastastikuste uskumuste teooriate kohaselt inimesed usuvad abielu olemasolusse selle tõttu , et a ) igaüks neist usub , et eksisteerib abielu institutsioon , b ) igaüks neist usub , et ka teised inimesed usuvad , et eksisteerib abielu institutsioon , ning c ) inimesed üldiselt käituvad vastavalt mõlemale uskumusele . Ülalesitatud valem peaks siis olema interpreteeritud kui vastastikuste uskumuste kontekstis loetakse ametlikult registreeritud kooselu fakti nagu abielu Dworkin mainib funktsionaalset seost individuaalsete uskumuste ja kommunitaarsete hoiakute vahel : seadusandliku intentsiooni psühholoogiline kontseptsioon eeldab , et mingi individuaalsete uksumuste kombinatsioon või funktsioon konstitueerib kollektiivse arusaamise institutsioonist kui tervikust . <arv> Ma arvan samuti , et vastastikuste uskumuste tingimus pole küllaldane instituudi või mistahes muu kollektiivselt tunnustatud abstraktse entiteedi konstitueerimiseks . Aluse kahtlustele annab teadmise kontseptsiooni ( mis ei ole psühholoogiline ) võrdlemine ülaltoodud uskumustega ( a ) ja ( b ) . Nendel uskumustel peavad olema tekitajad . See tähendab , et tarvilik on uskumuste õigustatuse tingimus . Võibolla tingimus ( c ) täidab seda rolli ? Võimalik . Ent kui uskumused peavad olema õigustatud ning uskumuse ( b ) sisuks on eksistentsiväide , siis miks mitte karmistada nõuet , nii et inimesed peavad mitte üksnes uskuma instituudi eksisteerimist , vaid nad peavad teadma , et see eksisteerib . Argument kulgeb nii . Kuna inimesed peavad uskuma , et teised inimesed usuvad instituudi eksisteerimisse , siis peab neil see uskumine kuidagi tekkima . Aga kuna uskumine on mentaalne seisund , on see raskesti tuvastatav . ( Kommunikatsioon on üks võimalus . Sellega seoses võib , Ilmar Tammelot järgides , <arv> rääkida ka kommunikatsiooni negatiivsest küljest , kommunikatsioonitakistustest . ) Ent samas esineb tegeliku käitumise tingimus ( c ) , mis on faktuaalne ja seega uskumusest enamat , nimelt õigustatud faktiteadmist võimaldav . Miks rääkida raskestituvastatavast uskumusest , kui võib rääkida hästituvastatavast käitumisest ? Nimetagem selline käitumine , mis näeb välja , nagu inimesed usuksid , et instituut eksisteerib , instituudi tunnustamiseks . Aga nõue , et inimesed teaksid fakti , et teised inimesed tunnustavad instituudi olemasolu , näib juba päris loomulik . Ja nõue , et teadmine instituudi tunnustatusest on instituudi funktsioneerimise tarvilik tingimus , on tõepärane . Lõpuks , jättes ütlemata , mida tähendab abstraktse objekti eksisteerimine , ütleme , et tõenäoliselt ei eksisteeri ühtegi abstraktset objekti , mida ükski mõistus ei tunnusta , ja tõenäoliselt eksisteerib mõni funktsioneeriv abstraktne objekt . Järelikult , kui instituut on tunnustatud ja efektiivne , on võimalik , et see eksisteerib - ja mitte vaid ( kollektiivsetes ) uskumustes . Uskumuste teooria uskuja võib aga endale kindlaks jääda ja küsida : kas võib olla nii , et uskumuste vastastikkus - teatud tüüpi koherentsus uskumuste vahel - ongi teadmise küllaldane õigustus ning jutt on kogu aeg käinudki teadmisest , teadmiseks kogemata nimetamata ? Tõepoolest , teadmist käsitledes nägime , et uskumuste õigustamise koherentsi-teooria on tugev ja arvestatav . Ent me nägime ka teist arvestatavat teooriate hulka : uskumusi tekitavate protsesside ja meetodite reliabiilsuse teooriaid . Sõltumata sellest , kumba teooriat eelistada , raske on kummutada väidet , et uskumustel peavad olema põhjustajad : tõenäoliselt ükski inimene ei sünni uskumustega abielust või omandist . Ent vaadakem siis , millised tegurid tekitavad uskumusi instituutidesse ( ja institutsioonidesse ) . Järgmised näivad tõepärased : <arv> ) instituute konstitueerivad preskriptsioonid , mis tekitavad nö reegliteadmise ; <arv> ) instituudi abstraktsete tunnuste kataloog , mõistefail ( sõltumata täpsest reegliteadmisest ) ; <arv> ) instituudi instantside ehk juhtumite äratundmine sündroomidena ning nende subsumeerimine mõistefaili alla . Kui meil on võtta sellised uskumuste tekitajad , miks heita need kõrvale uskumuste õigustajate hulgast ja uskumusi niiviisi nõrgendada ? Näiteks raha : inimeste usk raha institutsiooni näib palju tugevamalt õigustatud sellega , et raha eest saab osta ( mõne arvates kõike ) , kui sellega , et kõik ümberringi usuvad , et saab . Inimesed usuvad raha tugevusse seni , kuni saab osta , ja kui osta enam ei saa , siis ei usu - aga mitte vastupidi . Sama lugu on õigusnormidega . Normiuskumuse sisuks on teatud propositsioon preskriptsiooni kohta . Väide , et normiuskumust õigustab normi esitava formulatsiooni uskumine teiste inimeste poolt , näib igal juhul nõrgem , kui väide , et normiuskumust õigustab formulatsiooni tunnustamine kehtiva seadusena ning selle lugemine , arusaamine ja vajadusel tõlgendamine . Ehk nagu teadmise käsitlustes on leitud : uskumusi õigustavad kindlad episteemilised protsessid , meetodid ja praktikad . <arv> Kui eelnevat valemit üldse kasutada , siis tuleks see interpreteerida nii : õigusnormide , juriidiliste faktide ning juriidiliste praktikate kontekstis loetakse ametlikult registreeritud kooselu fakti nagu abielu See lause ei ole tautoloogia : kooselu on üks tõsiasi , selle kinnitus ametlikus registris on teine tõsiasi , abielu on aga juriidiline instituut ja klassifitseeriv mõiste , mille alla kõnesolevatest faktidest koosnev kompleksfakt kuulub . <arv> <arv> . <arv>. <arv>. Sotsiaalne fakt Ühiskonnateadused tuvastavad ja sedastavad naturaalsetest erinevaid , sotsiaalseid fakte ning üritavad samuti seletada faktide ilmnemise seaduspärasusi ning prognoosida ilmnemise tõenäosust . Arusaadavalt ei õnnestu see aga samade meetoditega . Õigus on sotsiaalne fenomen . Me võime kujutleda õiguskorda väiksemas kogukonnas kui ühiskond , kuid kogukonnata õigus pole mõeldav . Seepärast võime eeldada , et vajadus õiguse järele on kogukondlik , sotsiaalne fenomen . Rääkimaks sotsiaalsetest vajadustest , peavad need kuidagiviisi olema tuvastatavad . Sotsiaalse fakti tuvastamiseks on kaks nö piirvõimalust ja üks tegelik võimalus . ( <arv> ) Tuvastamine meeleliselt ehk puhtempiiriliselt ; sellisel juhul sotsiaalne fakt oleks sarnane naturaalse faktiga ning neid eristaksid sellised tunnused , mis ei mõjuta kaemuse viise . Näiteks , kui me oleksime , nähes kedagi autot tankimas , üksüheselt õigustatud ütlema , et tal on vajadus kütuse järele , oleks vajadus naturaalne fakt . ( <arv> ) Tuvastamine puhtintellektuaalselt ehk analüütiliselt ; sellisel juhul oleks sotsiaalne fakt deduktiivne ehk loogiliselt paratamatu järeldus . Näiteks , ma ei suuda lugeda autojuhi mõtteid , aga ma saan teha sellise paratamatult tõese järelduse : kui autojuht usub nägevat fooris punast tuld ja fooris on punane tuli , siis ta teab , et fooris põleb punane tuli . Otsustuse tõesus tuleneb selle terminitest ega sõltu tõsiasjadest , mida autojuht tegelikult näeb ja usub . Kuid asjade seisu deduktiivloogiline kirjeldus jääb ilmselt puudulikuks : vaatamata tõese propositsiooni valdamisele ei tea ma ikkagi , mida autojuht tegelikult teab . ( <arv> ) Sotsiaalse fakti tuvastamine kombineeritud meetodil ; metodoloogia ühendab endas lisaks eelnimetatud piirmeetoditele induktiivseid järeldusmeetodeid , põhjuslik-nomoloogilisi seletusskeeme , metodoloogilisi printsiipe , mis aitavad teha valikuid ühtemoodi tõepäraste , kuid üksteisele vasturääkivate järelduste vahel ( nt seletuse lihtsuse printsiip ) ning lõpuks - mis on spetsiifiliselt omane sotsiaalsete faktide uurimisele - käitumise normatiivse tõlgendamise meetodeid ja printsiipe . Sotsiaalse fakti põhjaliku käsitluse leiab M. Gilberti sulest . <arv> Gilbert läheneb sotsiaalse fakti mõistele järjekindlalt läbi varemtehtud analüüside . Kõigepealt vaatab ta Max Weberi sotsiaalse teo nö tehnilist mõistet . Järgneb analüütilise ja keelefilosoofia intentsionalistliku programmi kriitika . Programmi põhiteesi võiks lühidalt sõnastada nii : tähendusrikas käitumine on olemuselt sotsiaalne , sest a ) semantiline tähendus tekib keele avaliku kasutusega ega saa olla privaatne ; b ) keele kasutus allub teatud reeglitele , need aga , olemaks reeglid , peavad antud kogukonnas kehtima . Gilbert leiab siiski , et intentsionalistlik käsitlus on paratamatult tautoloogiline , kuna kirjeldatav ja kirjeldus langevad kokku . Epistemoloogilise vaatenurga pealt läheb asi huvitavaks alates G. Simmelist . Gilbert peab Simmeli kõige provokatiivsemaks väiteks seda , et sotsiaalse grupi liikmete teadlikkus teistega grupi moodustamisest on küllaldane sellise ( objektiivse ) grupi olemasoluks . See tähendab , et mingi hulk inimesi moodustavad grupi parajasti siis , kui nad on teadlikud neid siduvast erilisest sidemest . <arv> Alusterminiteks on " meie " ja " ühine teadmine " . Grupp märgib pluraalset ehk multisubjekti , mille formeerumise olulisim faktor on sisemine kommunikatsioon - ühise teadmise tekitaja . Emile Durkheim'i järgi esineb kaks alternatiivset teed 'sotsiaalse fakti' defineerimiseks : sotsiaalne fakt on mistahes toimimisviis , mis ( a ) on võimeline kehtestama indiviidi üle välimise piirangu , või ( b ) on antud ühiskonna suhtes üldine fenomen , mis evib üksikutest ilmingutest sõltumatut eksistentsi . <arv> Durkheim ühendas sotsiaalsed faktid indiviidi suhtes välimise piirangu ehk sotsiaalsete faktide " sunnijõuga " . Viimase termini tõttu on selline asetus juba iseenesest õigusteooria jaoks huvitav . Durkheim esitas sotsiaalse grupi iseloomustamiseks neli teesi : <arv> ) sünteesist - sotsiaalne grupp on unikaalse indiviidide sünteesi tulemus ; <arv> ) sootsiumi produktsiivusest - sotsiaalne grupp kui selline on pinnaseks käitumise , mõtlemise ja tundmise kollektiivsetele viisidele ; <arv> ) uudsusest - kollektiivsed viisid on individuaalsetest viisidest erinevad fenomenid ; <arv> ) kollektiivse olemusest - kollektiivse substraat on grupp . Niisiis , tõeliselt sotsiaalsed on Durkheimi järgi üksnes sellised fenomenid , mille aluseks ( substraadiks ) on sotsiaalne grupp . See tähendab , et grupp on põhjus . Põhjuslikkus on esitatav kaunterfaktuaalse tingimusena : kogukond , seisus , ühiskond vmt põhjustab indiviidides iseäralikke tunnete , mõtlemise ja käitumise viise , mida need samad indiviidid ei omaks , kui nad elaksid mingites muudes inimgruppides . Lõpuks , enne omapoolset kokkuvõtet käsitleb Gilbert David Lewis'i sotsiaalse konventsiooni teooriat . Teooria lähtekohaks on mänguteooria 'range koordinatsioonitasakaal' . <arv> Väga üldiselt õeldes , Lewis näeb selle jõuna , mis loob sotsiaalseid süsteeme , inimestevahelist kokkulepet . Kriitilise analüüsi tulemusena seab Gilbert sotsiaalsete fenomenidega seotud mõistete , selliste nagu sotsiaalne grupp , kollektiivne uskumus , sotsiaalne kokkulepe jne , baasmõisteks multisubjektsuse . <arv> See tähendab , et sotsiaalsed grupid ( kollektiivid ) on tegevuse , uskumuste , hoiakute jmt multisubjektid . <arv> Multisubjekti iseloomustab ühine valmisolek ühiseks tegevuseks ning iga grupiliikme volitused ja kohustused on sõltuvad kõigi teiste liikmete volitustest ja kohustustest . Grupi kui multisubjekti sisemine tegija ( põhjus ) on ühine teadmine - grupiliikmete teadmine grupist , selles liikmeksolemisest , ühistest eesmärkidest , tööjaotusest jne. Inimese olemine isiksusena ja inimese olemine grupi liikmena moodustavad ontoloogilise paari . Kumbki neist pole teise ees primaarne . <arv> Gilbert leiab , et tema töö tulemus räägib selgelt range analüütilise individualismi vastu . <arv> Kuid see ei tähenda , et isiksused tuleks allutada grupihuvidele või et poleks olemas halbu , ebasoovitavaid gruppe . <arv> M. Gilberti analüüsi alusel arvan , et pole võimalik luua täielikku ja küllaldast sotsiaalse fakti käsitlust . Võibolla pole tarviski . Looduse faktide suhtes selliseid ambitsioone tänapäeval vist küll kellegil enam pole ( sellist taotlust nimetaksid filosoofid natuurfilosoofiaks ) . Kuid sellest ei tulene , et sotsiaalseid fakte kui väga üldiseid abstraktseid entiteete ei võiks või ei peaks üldse käsitlema . Kuna selline käsitlus väljub käesoleva töö raamidest , ent mingi seisukohavõtt näib vajalik , esitan sotsiaalse fakti teema teesidena selliste faktide substraadist - sotsiaalsest grupist . <arv> . <arv>. <arv>. Üheksa teesi sotsiaalsest grupist ( <arv> ) Kompositsioonitees Grupp on kompositsiooniline fenomen : esineb hulk komponentide kombinatsioone , mis on küllaldased grupi olemasoluks , ja nendes kombinatsioonides esineb hulk komponente , mis eraldi võetuna pole igal juhtumil tarvilikud . ( <arv> ) Laiendatud mahu tees Loogiliselt lihtsam ja epistemoloogiliselt viljakam on käsitleda sotsiaalseid gruppe pigem laiendatud kui kitsendatud mahus : olgu inimgrupi paradigmaks vahemik kahest juhuslikust vestluskaaslasest kuni tugevaima ja suurima mõeldava ühenduseni . Milline see tugevaim äärmus võiks välja näha , on isegi raske öelda , aga sel pole praegu ka tähtsust . Inimgruppide näideteks on sõpruskond , töökollektiiv , kogukond , seisus , riik , ühiskond . ( <arv> ) Unikaalsuse tees Grupp on unikaalne ( sui generis ) ja muutuv : " indiviid ei saa kaks korda ühineda ühe ja sama grupiga " . Unikaalsuse ja püsimatuse põhjusteks on grupi liikmete individuaalsus , grupi formeerumise ja ajaloo ainukordsus ning gruppi moodustavate mitteisiksuslike komponentide ( ühise teadmise , normide , ühiste eesmärkide jne ) varieeruvus . ( <arv> ) Konstitutiivse struktuuri tees Grupil on ( normatiivne ) konstitutsioon , mis koosneb järgmistest komponentidest : a ) grupi vormiline , nö äratuntav struktuur ; b ) grupi sisuline , ideeline ehk kontseptuaalne , nö põhjenda ( ta ) v struktuur ; c ) struktuuri määravate või kehtestavate normide allikad . Gruppi konstitueerivad paljud erinevad faktorid , milliste toimimist võib nimetada kommunikatiivseteks konstitueerivateks protsessideks . Sellisteks faktoriteks on nt formuleeritud ja heakskiidetud ühised eesmärgid ; teadvustamata või osaliselt teadvustatud atraktorid , nagu vajadused või huvid ; emotsionaalsed või ratsionaalsed otsustused ; kavatsetud teod või ootamatud afektid ; suhtlemise meedium ja kood ( ennekõike grupis kasutatava loomuliku keele semantika ja ülestähendamise viisid ) . Faktorite toimel formeeruvad või luuakse grupilise ja indviduaalse käitumise , menetlemise ja seisundi normid . Normid võivad olla formuleerimata või formuleeritud , viimasel juhul on need suuliselt mälus säilitatavad või üleskirjutatud . Normid võivad kehtida konsensuaalselt või olla eksplitsiitselt-autoritatiivselt kehtestatud . Antud tees ei ole tautoloogiline , sest juba olemasolevad normid tekitavad ka vajadusi uute normide järele ( sekundaarne õigusvajadus ) . ( <arv> ) Grupi jõudude tees Grupil on ( suhteline ja absoluutne ) suurus ning sisse- ja väljasuunatud jõud . Osa jõude on suunatud indiviidide formeerimisele grupi uuteks liikmeteks , teine osa olemasolevate liikmete mobiliseerimisele organiseeritud ühistegevusele või ühiste eesmärkide täitmisele . Olulisim liikmeid formeerivatest ja mobiliseerivatest jõududest on ühine ehk jaosteadmine - ühine ja jagatud usaldusväärselt õigustatud tõene uskumine . Kuid see teadmine ei tarvitse olla grupist kui sellisest ega isegi tegelikest asjade seisudest grupis ja selle ümber - isegi osaline jaosteadmine grupi ühistest ja jagatud uskumustest ( teadmine grupi ideoloogiast ) , sõltumata uskumuste endi tõeväärtustest , on küllaldane grupi formeerumiseks ja püsimiseks . Jaosteadmise sisu võib olla väga erinev : grupi koosseisust ja hierarhiast , ühisest vastutusest ja lubadustest , kohustustest ja õigustest , individuaalsete liikmete seisundist grupis , mistahes liikme arusaamisest grupis osalemisest , konkreetsest tegevusest ja koordinatsioonist grupis , jne. Jaosteadmine on seotud nii individuaalse kui ka kollektiivse intentsionaalsusega ; intentsioonile võivad olla taandatud huvid , motiivid , eesmärgid , kuid teadmise mõiste ei ole intentsioonile taandatav . ( <arv> ) Grupivõrkude ( hüpergrupi ) tees Grupp võib olla singulaarne , st üksik ja teistest gruppidest sõltumatult eksisteeriv ja toimiv , või gruppide süsteemi kuuluv . Süsteemis esinevad antud grupi suhtes all- ja ülemgrupid . Süsteemiterminitel on sotsiaalsete nähtuste kirjeldamisel mõningaid puudusi . Esiteks , nagu oleme juba märkinud , looduses ja ühiskonnas leidub palju moodustisi , millel on kompositsioonilised omadused , kuid pole süsteemseid omadusi , vähemalt mitte traditsioonilise süsteemiteooria terminites . Teiseks , ühiskonnas ja ka väiksemates inimgruppides esineb nähtusi , mida me võime iseloomustada kui hierarhilisi , kuid oleks ilmne liialdus iseloomustada neid struktuursete või funktsionaalsetena . Kolmandaks , ka seal , kus hierarhia iseloomustab sotsiaalseid gruppe , mis on süsteemsed ranges mõttes , võivad hierarhilised suhted erineda süsteemsetest suhetest . Lisaks sellele , mingisse süsteemi kuuluva grupi sisemine mitteformaalne hierarhia võib olla relevantne kogu süsteemi või selle osade suhtes . Selliste nähtuste kirjeldamiseks leiame argikeelest väljendeid nagu " onupojapoliitika " või " hall kardinal " . Selle tõttu võime sotsiaalsete gruppide kõikvõimalikke ühendusi litsustatult nimetada grupivõrkudeks ehk hüpergruppideks . Selline mõiste hõlmaks nii grupi sisemised kui ka välimised , nii formaalsed kui ka informaalsed struktuurid ja funktsioonid , samuti mittesüsteemsed kompositsioonilised omadused . Lisaks hõlmaks grupivõrgu ( hüpergrupi ) mõiste nii hierarhilised kui ka üksteisega seotud võrdsed grupid . Võime öelda , et ühiskonnas eksisteerivad paralleelselt institutsioonilised süsteemid ja hüpergrupid . Need võivad suuremal või vähemal määral kattuda , aga igal juhul aga üritavad üksteist mõjutada või kujundada . Institutsiooniline süsteem on pigem kontseptuaalne ja abstraktne , grupivõrku loov ja kooskõla korral sellele osutav . Grupivõrk on pigem praktiline ja reaalne , sageli institutsioonilist süsteemi reformivalt kujundav , vahel seda eirav või koguni revolutsiooniliselt purustav ja asendav . <arv> ( <arv> ) Grupiliikmete vabaduse tees Grupi liikme vabaduse aste sõltub grupi konstitutsioonist ( kompositsioonist ) ja liikme reaalsest seisundist grupis . Grupi liige võib olla üsna vaba : tal on vabadus liituda ja lahkuda ning käituda teatud raamides üsna vabalt ( nt suvalises vestlusringis , milles pole etteantud teemat , võib igaüks rääkida , millest süda lustib ) . Grupi liige võib olla suhteliselt vaba : tal võib olla vabadus grupist lahkuda , lahkumiseni aga on tema vabadus piiratud grupis vabatahtliku osalemise tingimustega ( nt mänguseltskonnas võtab iga mängija endale täitmiseks antud mängu reeglid ) ; või liikme vabadus lahkuda võib olla piiratud , kuid tal on suur tegevusvabadus nii grupis kui ka väljaspool seda ( sellises seisundis on enamik nö päris-sotsiaalsete gruppide eliit-liikmetest ) . Aga grupi liige võib olla grupile ja grupihierarhiale täielikult allutatud : ta ei või lahkuda , tema tegevusvabadus grupi piires on väga piiratud , ta ei evi tegevusvabadust väljaspool gruppi ning allub lisaks oma grupile ka nö ülemgruppidele ( nt sõdur väeosas ) . ( <arv> ) Grupi väärtuse tees Grupp on väärtustatav ja kritiseeritav : see võib olla hinnatud heaks või halvaks , konfliktseks või kooskõlaliseks , kasulikuks või kahjulikuks , ohutuks või ohtlikuks , tugevaks või jõuetuks , otstarbekaks või mittevajalikuks jne. Grupp on hinnatav nii sisemiselt , liikmete või osagrupi poolt , kui ka väliselt mitteliikmete või teiste gruppide poolt ; hinnang võib seejuures olla formaalne või informaalne , mõjukas või mõjutu , mõjult konstruktiivne või destruktiivne . ( <arv> ) Tees inimgruppdest ja grupivõrgust kui õigusvajaduse kasvulavast Osa inimgruppide fenomeniks on vajadus gruppi nö taastoota : asendada väljalangevaid liikmeid ja õpetada uusi , hoida oskusi ja teadmisi grupis tasemel , mis on küllaldane grupi eesmärkide või otstarvete täitmiseks , säilitada olemasolevaid suhteid ja eriti tegevusskeeme . Seega võime veelkord märgata kahesuunalist mõju : kui muidu käsitame otstarbekate asjade funktsioone kui vastuseid vajadustele , siis olemasolevad funktsionaalsed asjad tekitavad omakorda uusi , ent olemuselt sekundaarseid vajadusi . Need on vajadused struktuuri säilitamise ja hooldamise ning funktsionaalsuse ja efektiivsuse parandamise järele . Nõuded kasvavad drastiliselt grupihierarhiate tekkimisel . Väga oluline osa suhete ja tegevusskeemide taastootmisel on normatiivsetel vahenditel . " Selleks , et saavutada b , tuleb teha a " ; " Tegevus z on keelatud , sest z on grupi tasemel ( selle liikmete enamuse poolt ) hukkamõistetud kui gruppi kahjustav , sõltumata konkreetsetest tagajärgedest " ; " Tegevus u on keelatud , sest tekitab grupi liikmetele üldiselt ja individuaalselt ebasoovitavaid tagajärgi " ; " Tegevus h on kästud liikmetele selleks , et grupp püsiks seisundis S " jne. Vajadused selliste vahendite järele on üldistatavad vajaduseks teatud predikteeritava korra ja püsivuse järele . Mingist hetkest peale võime seda korda hakata nimetama õiguskorraks . Primaarne õigusvajadus , mis on käsitatav eelpool analüüsitud maksimaalse õigusvajaduse mõistetes , eelneb õiguskorrale . primaatrne õigusvajadus pole aga paratamatu ega põhjani loomulik . Piltlikult , inimlik vajadus õiguse järele suhtestub üldisemasse vajadusse inimeste kollektiivse tegevuse järele samamoodi , nagu vajadus leiva järele suhtestub üldisesse toiduvajadusse : vajadus leiva järele ei saa tekkida enne leivavilja kasvatamise ja leivavalmistamise oskusteadmiste tekkimist . Ilmselt ei saa ka õigusvajadus tekkida enne teatud grupifenomenide , st grupis elamise ja töötamise oskusteadmiste tekkimist . Ainus mööndus õigusvajaduse loomulikele allikatele , millele viitas ka Hart , on siis see , et maksimaalne õigusvajadus tekib inimese loomulike vajaduste ja nende kollektiivse rahuldamise loomulike tingimuste ja võimaluste piiratuse sunnil . Kuid isegi esmane , maksimaalne õigusvajadus on sotsiaalne fenomen - selle kasvupinnaseks on inimgrupp , mitte ürgne inimloomus või inimese looduslik keskkond . Kuid jään nõusse nendega , kes väidavad , et viimastel faktoritel on tuntav mõju inimese sotsiaalse keskkonna ja " kollektiivse mina " kujundamisel . Piir loomulikele ja sotsiaalsetele tingimustele osutavate mõistete vahel on hägus , kuid nagu eespool juba vaatasime , hägusad piirid mõistete osutuste ( mahtude ) vahel ei tähenda hägusust mõistete tähenduses ( sisus ) . <arv> <arv> . <arv>. <arv>. Inimgrupi määratlus Andkem siinkohal üks võimalik inimgrupi määratlus : grupp eksisteerib parajasti siis , kui a ) hulk inimesi omab ja teadvustab tegevuse ühist eesmärki , b ) igaüks neist teab , et ka teised omavad sama eesmärki , c ) nende vahel on tööjaotus ülesannete ja lähi-eesmärkide alusel ja d ) nad suhtlevad omavahel , et tegevust koordineerida . Lisaks nimetatud tarvilikele tingimustele , kaasaegse ühiskonna inimgruppe iseloomustab varasema ajalooga võrreldes aktiivsem infovahetus ja grupiliikmete suurem vabadus . Seega , <arv> ) " täisväärtuslik ja teadlik " grupiliige teab grupi eksisteerimisest , teab enda kuulumisest gruppi ja oma seisundit grupis , ning teab gruppi ühendavaid sise- ja välistegureid - inimgrupp on olemuselt ( jaos ) teadmispõhine ning tarvilikke teadmisi grupis tekitab ning levitab ja jagab kommunikatsioon ; <arv> ) grupi subjektsus on varieeruv , lisaks variatsiooniprintsiibile iseloomustavad subjektsuse erinevaid kombinatsioone esindusprintsiip ja asendusprintsiip : grupi liige võib toimida enda , teiste liikmete või kogu grupi eest ja nimel , samuti võib grupp toimida enda või liikmete eest ja nimel ; <arv> ) grupis esineb mitme subjekti suhe ( relatsioon ) samasse ühises jaos olevasse objekti : üks uskumus - mitu uskujat , üks kohustus - mitu vastutajat , üks tegu - mitu tegijat jne. Tingimuste <arv> ) ja <arv> ) täidetuse korral on inimgrupp multisubjektne [ plural subject ] , muudel ( ja tegelikkuses harvematel ) juhtudel aga singulaarne subjekt . Grupis toimuvatest protsessidest peaks õigusteadlasi kõige enam huvitama üks seotud protsesside ahel : õiguslike tähenduste atributsioon teatud toimingutele ja isikutele ( nt võimuautoriteedi omistamine hõimujuhile ja temale kuuletumise muutumine normiks ) , nende tähenduste abstraheerimine konkreetsetest isikutest ja toimingutest ( nt hõimupealiku mõiste tekkimine ) ning lõpuks saadud abstraktsete entiteetide institutsionaliseerimine ( hõimupealiku mõiste seostamine kindlate tunnuste , volituste , toimingute-ga , temale allumise seadmine hõimule ja hõimlastele üldiseks kohustuseks ning mitteallumise seadmine hukkamõistetavaks ja karistatavaks ) . Primaarne vajadus õiguse järele ei kao õiguse tekkides . Kuid riigi ja õiguskorra eksisteerimise tingimustes on see vajadus enamal või vähemal määral rahuldatud . Õigusteadlasi ja seadusandjaid peaks huvitama tekkeajaloolt ehk geneesilt hilisem fenomen : sekundaarne õigusvajadus . Sekundaarne õigusvajadus pole " sekundaarsusele " vaatamata pelk grupi-ilmingute kaasnähtus ( epifenomen ) , vaid see on " valmis " gruppide ja grupihierarhiate olemuslik tunnus ( fenomen ) . Kõige üldisemalt võib grupifenomenide terminites rääkida järgmistest õigusliku regulatsiooni objektidest : a ) Grupp kui üks tervik - gruppi loovad suhted indiviidide vahel ja üle nende . Kui gruppi koondavad atraktorid ( nt tootmisvajadused ) ja intentsioonid ( nt elatisvarude loomise huvid ) eeldavad grupi pikemajalist säilimist , siis on olemas vajadus grupisuhete taastootmiseks . Kui grupi suhtes esinevad tegevuse laiendamisele ja intensiivistamisele õhutavad faktorid , nagu nt majanduslikult konkureerivad või sõjaliselt ohustavad naaberkogukonnad ning antud kogukonna loomulik suurenemine heaolu kasvu ja suremuse languse tõttu , on olemas vajadus gruppi tugevdada ja aegajalt ka reformeerida . Viimasele vajadusele vastab grupp sotsiaalselt innovatiivsete vahenditega . Kuid enamik inimgruppe pole sisesuhetelt kunagi täiesti homogeensed , ehkki sageli esineb selline taotlus . Võime rääkida produktiivsetest , reproduktiivsetest , disproduktiivsetest ja destruktiivsetest suhetest või jõududest grupis . Näiteks , kui vaadata seadusõigusega ühiskonda kui grupihierarhiat , siis seadusandlik tegevus selles on valdavalt grupisuhteid loov ( produktiivne ) , kohtumõistmine on neid kindlustav ja taastootev ( reproduktiivne ) , kinoskäimine on grupisuhete suhtes pigem kaudne või neutraalne ( disproduktiivne ) ning kuritegevus on valdavalt destruktiivne . Grupihierarhia suhete taastootmise vajadust rahuldavad erinevad õiguslikud vahendid . Neil on üks ühine joon , mis nimetatakse autoritatiivsuseks , võimukuseks . Autoritatiivsus oleks justkui õigusallikate omadus , st seaduste , tavade või kohtuotsuste propositsioonid osutavad mingile jõule , mis sunnib kaudselt , ähvardamisi täitma antud ettekirjutusi . Jõu tegelik igakordne rakendamine ei saa olla propositsioonide omaduseks . Autoritatiivsus kui õigusallikate formulatsioonide või tekstide omadus on seletatav grupihierarhia suhete mõistetes : institutsionaliseerivate ja samas kompetentse määratlevate ettekirjutustega on ühtedele gruppidele ( institutsioonidele ) antud kindlad volitused käsutada hierahiasse kuuluvaid nö jõugruppe . Nendele volitustele ( aga mitte jõule enesele ) osutavadki otsesõnu või vaikimisi õigusallikad . Selle tõttu õiguslikud vahendid võivad toimida vahel ja mõnda aega ka tegeliku sunnijõu puudumisel . b ) Indiviid grupis - grupi liikmeksoleku üldised tingimused , üksikliikme isikliku seisundi tingimused ja indiviidide kui grupiliikmete vaheliste suhete tingimused . Ehkki valdav osa õiguslikust regulatsioonist tegeleb just selle objektiga , peatume siinkohal vaid ühel grupisuhete aspektil . Grupi kui terviku omadusi võib üldistada suhetena indiviidide vahel ja üle nende . Indiviidideta poleks ühtegi gruppi . Indiviidide grupisuhetes esineb kaks vastupidist tendentsi : esiteks grupi kalduvus liikmete tasalülitamisele ehk nivelleerimisele , teiseks liikmete ainulaadsuse ehk unikaalsuse rõhutamisele . Nivelleeriv suhe on selline , milles iga individuaalne suhtepool on põhimõtteliselt asendatav mistahes teise indiviidiga ja millest väljapoole võib samuti jääda mistahes indiviid . Unikaalne suhe on eelmisele vastupidine : selle pooled ei ole asendatavad , iga indiviid ei saa olla suhte pooleks ning iga indiviid ei saa jääda sellest väljapoole - suhe eksisteerib parajasti antud indiviidide vahel . c ) Indiviid versus grupp - indiviidi kaitse summaarselt tugevama grupi vastu . Kuna grupp on alati indiviidide summa pluss " veel midagi " , <arv> siis esineb vajadus kaitsta indiviide nii summaarse jõu kui ka selle " veel millegi " eest . Summaarne jõud võib ilmneda ka pelgalt grupisisese omavolina . Grupisisene omavoli ei tarvitse olla grupilise intentsiooni akt , vaid võib olla põhjustatud grupi olemasolust ja olemusest : nt , sõjaväeosal ei tarvitse olla grupilist intentsiooni kiusata noorsõdureid , kuid väeosas valitsevad informaalsed suhted ja väärastunud arusaamised distsipliinist loovad selleks võimaluse . Grupi olemasolu kui põhjust väljendab kaunterfaktuaal : kui sellist gruppi ei oleks , poleks ka antud indiviidi ründamist . Ent kuna grupi suurim jõud on grupp ise , siis võib see saada oma siseprobleemidega ise ka hakkama . Kui indiviide ründab aga grupp kui selline - indiviidide ja " veel millegi " summa , - siis saab selle üksikuid liikmeid aidata vaid väline jõud ehk mõni tugevam grupp . <arv> . <arv>. <arv>. Hüpoteetilised sotsiaalsed algnormid Grupi olemus ning grupi struktuuri ja hierarhia kujunemise protsessid , samuti väljakujunenud ja legaliseeritud gruppide toimimine on seotud üldiste normatiivsete algprintsiipidega . Oletan , et inimgrupi kui sotsiaalse fakti olemusest , selle liikmete ja elukeskkonna omadustest tulenevad teatud " esimesed normid " , mis on alusmõisted õigusliku regulatsiooni , õiguskindluse tekkimiseks . " Võtja õigus " - loodusliku asja haaramine ja esmavaldus ( jahimehe õigus jahisaagile ) . " Valmistaja õigus " - asja loomine ja esmavaldus ( käsitöölise õigus valmistatud tööriistale ) . " Tugevama õigus " - asja valdusest ülevõtmine jõuga või jõu kasutamisega ähvardades . " Järglase õigus " - asja siirdumine vanemalt lapsele . " Volitatu õigus " - kogukond annab asja ( ühistes huvides ) üksikliikme valdusse . " Esindaja õigus " - kogukond volitab ( rituaalselt , vaikimisi vmt ) üksikliiget asjaajamiseks . " Lubaduse saaja õigus " - tuleneb lubaduse normatiivsest tähendusest ; vt <arv>. <arv>. <arv>. <arv>. " Käskija õigus " - tuleneb erinevatest teguritest , eelduseks teatav grupihierarhia . Nimetatud õigused on algselt üldised normatiivsed printsiibid . Ent ka õiguste institueerimise järel jäävad " esmaõigused " läbivate printsiipidena kehtima . Mingit üldist loogilist valemit siit otsida ei maksa . Õigused on kontseptuaalsed , mitte loogilised . <arv> . <arv>. <arv>. Fakt ja norm Sotsiaalse fakti mõistele konkreetsemalt vaadates leiame , et õigusteadust huvitavatest nähtustest on sotsiaalseteks faktideks nimetatud kohtuniku käitumist . Alf Rossile viidates leiab Aarnio , et õigusteaduslikud väited kehtivast õigusest , olemaks empiiriliselt verifitseeritavad , peaksid osutama kohtuniku käitumisele . <arv> Ehkki Aarnio nimetab neid väiteid prediktsioonideks , ei näi ta märkavat , et sellised väited pole faktiväited . St , prediktsioon ei osuta sotsiaalsetele faktidele ehk kohtuniku tegelikule käitumisele , vaid kohtuniku tulevasele võimalikule käitumisele ehk faktivõimalusele . Veelgi enam , asjale võib vaadata koguni nii ( mis minu arvates on ka epistemoloogiliselt põhjendatud ) , et prediktiivsed propositsioonid ei osuta võimalikule käitumisele kui millelegi reaalsele , vaid üksnes enam või vähem põhjendatud ennustustele , mis kirjeldavad kohtuniku tulevast käitumist kui võimalikku . Aarnio mainib samuti , et prediktsiooni verifitseerivad " head põhjendused " - good reasons . <arv> Samas on selge , et tõeline verifikatsioon saab toimuda alles siis , kui kohtunik ka tegelikult nende põhjenduste järgi toimib - isegi sellest ei piisa , kui kohtunik teebki oodatud otsuse , kuid muudel kaalutlustel . Kohtunik lähtub otsustamisel normidest ning tema otsuse mõistmiseks tuleb teada-tunda neid norme . Naastes inimgruppide tasemele , näeme sama pilti : gruppides toimuvate faktuaalsete sündmuste osatekitajateks või vallandavateks põhjusteks on normid ning nende samade normide teada-tundmine on vältumatuks tingimuseks nende sündmuste mõistvale vaatlemisele . Niisiis , sotsiaalse fakti tekitajaks võib olla sotsiaalne norm . Kas ei esine siin vastuolu ? Filosoofias nimelt on üheks tähtsaimaks vaheteoks üldse peetud faktide ja normide üksteisest eristamist . Eksimus selle eristuse suhtes viib paratamatule relativismile tõe küsimuses . <arv> Lihtsalt öeldes : kuivõrd normid võivad olla kunstlikud , meelevaldsed ja muutlikud , niivõrd võivad kunstlikud , meelevaldsed ja muutlikud olla ka normidest sõltuvad faktid . Järelikult võib kunstlik , meelevaldne ja muutlik olla tõde maailma asjadest üldse . Mõned nn postmodernistlikud mõtlemisstiilid ongi selletaolistele seisukohtadele asunud ning kultiveerivad nö igaühe-tõde . Asudes märgitud kaalutlustel antirelativistlikule seisukohale ning püsides faktide ja normide ontoloogilise lahutatuse teesi juures , näib et leiame end silmitsi paratamatu järeldusega : sotsiaalsed faktid polegi faktid selle mõiste tavalises tähenduses . Arvan siiski , et " viga " pole sotsiaalsetes faktides , vaid hoopis fakti kategooria tavapärases käsitluses . J. Searle alustab sotsiaalse reaalsuse käsitlust faktiontoloogia tuntud postulaatidega : <arv> ) eksisteerib meist täiesti sõltumatu reaalsus ja toored faktid <arv> kuuluvad sellesse reaalsusse ; <arv> ) toorete faktide sedastamiseks on vaja keeleliste vahendite olemasolu , kuid toored faktid ise eksisteerivad täiesti sõltumatult keelest . <arv> Sellega , et eksisteerib meist sõltumatu reaalsus , on enamikul inimestest lihtne nõustuda . Kuid mis mõttes kuuluvad faktid sellesse reaalsusse ? 'Päike on kollane' , 'Päike on kollane täht' ja 'Päike on G <arv> spektriklassi täht' on faktid . Ent need on üpris erinevate reaalsuste faktid . Kolm faktiväidet kirjeldavad ühte ja sama loodusnähtust kolmest erinevast inimliku vaatluse ja teadmise punktist : argimaisest , lihtsast astronoomilisest ja astrofüüsikalisest . Pole olemas meist täiesti sõltumatuid fakte Päikeseks olemisest , Päikese kollasenaolemisest ega klassifitseeritud tähenaolemisest ; kuid on olemas meist sõltumatu reaalsus , milles me suudame eristada vaadeldavat objekti , mida me nimetame Päikeseks ja klassifitseerime kollaseks G <arv> täheks . Seega , esiteks , faktid ei eksisteeri " ürgses " naturaalses tegelikkuses , vaid mõtestavalt vaadeldavas naturaalses reaalsuses , st faktid ei eksisteeri meist täiesti sõltumatult , vaid küllalt sõltumatult - faktide aines või materjal on meist sõltumatu , kuid fakt kui " väljavõte " maailmast , maailma kirjeldamise ja käsitlemise ühik on inimese ja maailma suhte produkt . Teiseks , faktid ei eksisteeri täiesti sõltumatult keele olemasolust ja kasutusest : ma ei kahtle , et hulk fakte Päikesest eksisteerib ka loomade suhtes ( faktid päikesevalgusest ja -soojusest jne ) , kuid meie keelelised vahendid , sh füüsika jm erikeeled ja neile rajatud abstraktne mõtlemine võimaldavad meil metoodilise vaatluse abil eristada loodusest hoopis erinevaid fakte . Teadused teevad , komponeerivad fakte , kuid nad teevad seda vaatlusele antud materjalist . Ma ei näe erilist põhjust kahelda , et sama kehtib ka sotsiaalsete faktide ja sotsiaalteaduste suhtes - materjal on vaid oluliselt erinev . Seega võime sedastada , et eksisteerib " ürgne " naturaalne reaalsus ( " loodus iseeneses " ) ja eksisteerib inimese poolt mõtestatud reaalsus ( " loodus inimesele " , inimkeskne universum ) . Viimase olulisim komponent on vaatlussüsteem , <arv> millest suurimat võime nimetada " vaatlejakeskseks Universumiks " . <arv> Faktid on reaalsuse kirjeldamise ühikud . " Toores fakt " peab tõepoolest esinema jutumärkides , nagu see tavaliselt kombeks on , sest rääkimine faktidest ei saa osutada naturaalsele reaalsusele , vaid mõtestatud reaalsusele . Sama paralleel kehtib sotsiaalsete nähtuste kohta : eksisteerib ühiskond kui sotsiaalne keskkond selle liikmetele ja eksisteerib vaatlejakeskne ühiskond kui uurimisobjekt ühiskonnateadlastele . Ka õigusteooriates kasutatavad sisemine ja välimine vaatepunkt sotsiaalsete normidele kinnitavad , et sotsiaalne keskkond ja sotsiaalteaduse objekt pole - just mahult - üks ja seesama . Mis sisusse puutub , siis uurija püüab tabada elukeskkonna olemust , kuid ta ei taha ega suuda teha seda keskkonda ja objekti samastavalt . Ei taha , sest ( üldjuhul ) üritab ta konstrueerida oma uurimisobjekti palju suuremas mastaabis , kui see kedatahes üksikut sootsiumi liiget kunagi puudutab . Ei suuda , sest ponnistustele vaatamata võib mõni sotsiaalse elukeskkonna olemuslik tunnus , mis puudutab ühiskonna mõningaid üksikliikmeid või ilmneb vaid aegajalt , jääda uurijale hoomamatuks või viia valedele järeldustele . Mõned teadlased eristavad , minu nägemuses täiesti õigustatult , uurimisainet ja uurimisobjekti : esimene on see toores materjal , meelelise kaemuse resultaat , millest vormitakse fakte ja konstrueeritakse uurimisobjekte . Normi kehtimine , normi sõnastus ja selle sisu on faktid normi " vaatlejale " . Mida tähendab normi " vaatlemine " ? See tähendab normi allika tuvastamist , normi formuleerimist vaadeldava käitumise ja selle sotsiaalse keskkonna alusel või olemasoleva sõnastuse tõlgendamist normi kehtimispiirkonna taustal . Kuid norm kui ettekirjutus normi subjektidele pole fakt . " Kirikusse sisenedes peab võtma mütsi peast " on norm - seda peab ( ehk peaks ) täitma , kuid seda on võimalik ka mitte täita . Fakte ei saa " täita " ega " mitte täita " ; neid saab vaadelda või mittevaadelda , nendega võib arvestada või neid võib eirata . Kui norm ütleb , kuidas peaks olema , siis faktid lihtsalt on . Iga ettekirjutuse täitmine on fakt : iga kord , kui kirikusse sisendes võetakse müts peast , on tegemist käitumisfaktiga . Et kirikusse sisenedes üldiselt võetakse müts maha , on sotsiaalne fakt . Esineb sotsiaalne surve normi täitmiseks . See on sotsiaalse fakti tunnus . Normi kehtimine on sotsiaalne fakt . Mingi ettekirjutus on norm vaid siis , kui see ettekirjutus kehtib : see on täitmiseks ja seda täidetakse . <arv> Normi täitmine ( või mittetäitmine ) on jällegi fakt . Normide kehtimise tingimused on seejuures erinevad : osa norme kehtestatakse jõu ähvardusel kõigile täitmiseks , teine osa kehtib vaid ühise kokkuleppe ( konsensuse ) olemasolul ja üksnes kokkuleppijate suhtes , kolmas osa on nö osavõtunormistikud , millise iga subjekt võtab individuaalselt täitmiseks igakordselt vaid konkreetse tegevusega ühinedes ( sellisteks on nt mängureeglid ) . Niisiis , normid esinevad teatud faktidena ja normid tekitavad uusi fakte . Kas faktid võivad tekitada norme ? Traditsiooniline filosoofia eitab sellist võimalust kategooriliselt . Tõsi , faktide ja normide vahel leidub seoseid , mis näivad viitavat sellisele võimalusele . Nt , nomoloogiline loodusseadus on pigem normatiivne propositsioon ; samuti , kui vajadus õiguse järele on sotsiaalne fakt , siis õigusnormid on vastuseks sellele vajadusele . Sellele vaatamata olen filosoofidega sama meelt - faktid ei tekita norme kausaalselt ega neist ei tulene norme ka loogiliselt . Normid tehakse , ehkki kahel erineval ( või mingil nende vahepealsel ) viisil : kirjutamata tavanorm luuakse käitumise kooskõlastamise ja mõtestamisega , kusjuures see võib olla pikaajaline , isegi põlvkondi kestev protsess , kirjutatud õigusnorm aga mõeldakse välja ning kuulutatakse ja kehtestatakse . Ehkki näib , et esialgne õigussüsteem , eriti tavaõigus võiks kogukonnas välja kujuneda justkui iseenesest , kavatsematult , see on siiski tehislik . Lihtsalt selle loomise protsess on kaudne ja loojate intentsioon võib olla suunatud millelegi muule kui normide loomisele . <arv> . <arv>. Inimtegevus ja õigus <arv> . <arv>. <arv>. Õigusliku regulatsiooni tuum J . Raz näeb õigusliku regulatsiooni tuumana teosituatsiooni : <arv> üksiku käitumisakti sooritamist mingi isiku poolt mingite asjaolude juures , v.a juhtumil , kui antud teosituatsioon kuulub mõne üldisema õiguslikult juhitud teosituatsiooni koosseisu . See on Benthami printsiibi üldistatud ja modifitseeritud versioon . Bentham nägi teosituatsioonis ühtlasi seadusandluse struktureerimise alust : iga teosituatsioon , mida seadusandja käseb või keelab , peaks olema eraldi seaduse sisuks . <arv> Teisal räägib Raz ka käitumise kompleksmallidest , mis haaravad suuremat osa grupi liikmetest ja on kohustusi panevate normide eksistentsi tingimusteks . <arv> Loomulikult on teosituatsioon õiguse ( õigusnormi ) tuumaks vaid siis , kui see on normatiivse modaalsuse ( 'peab' , 'peaks' , 'võiks' jne. ) või normatiivse predikaadi ( 'õigust omama' , 'kohustuslik olema' jne ) objektiks . Samas õigusnormile ei pea tingimata vastama mingi teosituatsioon : nt seaduste kehtivuse ulatust reguleerivad seadused ( Eesti seadustikus tuntud rakendusseadustena ) ei kohusta ega volita subjekte konkreetselt , ent määratledes õigusnormide ajalisi ja ruumilisi rakendamistingimusi , mõjutavad paljude õigussubjektide teatud juriidilist käitumist - seaduste tõlgendamist ja rakendamist . Teosituatsiooni asend õigusliku regulatsiooni mehhanismis on Razi arvates ilmne ja selge : õigust on ikka käsitletud kui spetsiaalset ja sotsiaalset inimkäitumise reguleerimise meetodit , mis teeb seda erinevatel viisidel ja erinevas suunas . <arv> Sellisest vaatenurgast vaadatuna ongi inimkäitumise reguleerimine õiguse üldine funktsioon . <arv>. osas , funktsioonianalüüsi juures näeme siiski , et selline ühe-termini-kirjeldus pole otstarbeka asja kirjeldamiseks küllaldane : lisaks funktsioonile on tarvis kirjeldada funktsioneerimisviisi ( kuidas asi toimib ) ning asja tegija või kasutaja intentsiooni ( mille tegemiseks või saavutamiseks asi on tehtud või kasutusse võetud ) . Täisküsimus õigusliku regulatsiooni funktsioonidest kõlab kahepoolsena : kuidas õiguslik vahend reguleerib inimeste käitumist , milliseid käitumisi see reguleerib ja mis on regulatsiooni mõte ( idee , eesmärk ) ? Küsimuse teine pool kõlab : kas õiguslike vahendite otstarbed ( funktsioonid ) , toimimise viisid ( funktsioneerimisviisid ) ning vahendite kasutamise idee , õigustus ja eesmärgid ( kasutuse intentsioon ) sobivad õiguslike vahendite liigitamise aluseks ? A. Aarnio juhib tähelepanu kahele inimkäitumise aspektile . Esiteks rõhutab ta ühe Habermasi tehtud eristuse tähtsust : Habermasi järgi sotsiaalne inimaktiivsus on käsitletav nii strateegilise kui ka kommunikatiivsena . Esimene tähendab inimese kavatsusi teha või tekitada midagi , kasutades selleks sanktsiooniga ähvardamist või tasu lubamist , teine märgib seda ratsionaalset , argumentatiivset suhtlemist , millega üritatakse veenda teisi isikuid käituma mingil kindlal moel . Olulisteks argumentideks sellises veenmises on normatiivsete nõuete kehtivuse ja faktiväidete tõesuse õigustused , mis osutavad füüsilisele ja sotsiaalsele reaalsusele . Kuna argumenteerija võtab enda kanda arutlemise ja küsimustele vastamise koorma , kuulub ratsionaalne diskursus kommunikatiivse , mitte strateegilise ratsionaalsuse valdkonda . <arv> Lisaks sellele , Habermas eristab ühiskonnas inimesele argiomast elamismaailma [ Lebenswelt ] ja ( poliitilist ) süsteemi . Õiguse roll süsteemis on ohjeldada rahamajanduse ja avaliku võimu kasutust . Süsteemi usaldusväärsus , mis rajaneb ratsionaalsele konsensusele elamismaailma ja süsteemi vahel , tagab ka selliste poliitiste ( sh õiguspoliitiliste ) otsuste legitiimsuse , mis aja- või ressursinappuse tõttu ei jõua läbida ratsionaalset diskursust . <arv> Nagu eespool sotsiaalse fakti ja eriti grupifenomenide käsitluse juures nägime , sotsiaalse inimkäitumise struktuuris esinevad nii intentsionaalsed , prognoosiva eesmärgipüstituse kui ka episteemilised , teadmisseisundite komponendid . Käitumise kommunikatiivne aspekt osutab selgelt episteemilistele komponentidele , ent pole kaugeltki küllaldane nende kirjeldamiseks . Episteemilised seisundid , ehk inimaktiivsuse epistemoloogiline aspekt üldiselt , hõlmab nii strateegilist kui ka kommunikatiivset aktiivsust . Nagu juba nägime , nii vahendid kui ka eesmärgid on episteemiliselt väärtustatud entiteedid - subjekt on tegija vaid siis , kui ta teab , mida ta teeb , kuidas ta seda teeb ja mis eesmärgil ta seda teeb . Kommunikatiivsed vahendid võivad teenida strateegilisi eesmärke . Selle tõttu on kasulik modifitseerida Habermasi ideed selliselt , et käsitleda kommunikatiivset aspekti täpsustavalt - argumentatiivsena . Strateegiline tegevus , mõistetuna tegevuskavade väljamõtlemisest nende aktiivse teostamiseni , on ( definiitselt ) tugevalt eesmärgipärane tegevus : strateegilises tegevuses peetakse silmas sihte , mis on lähemaid vahe-eesmärke läbivalt suunatud teatud lõppeesmärkidele . Argumentatsioon teenib nii eesmärgipüstitust kui ka vahendite valikut . Kõik see kokku moodustab strateegilise visiooni . Argumentatiivne praktika on ühtlasi kommunikatiivne , kuivõrd see täidab oma pärisotstarvet - põhjendamise ja veenmise funktsiooni . Argumentatsioon esitatakse kellelegi . Argumentatiivne kommunikatsioon on üks suhtlemise tüüpe , sh just õigusteadust huvitav suhtlemistüüp . Tõsi , õiguslikus argumentatsioonis osaleb hulk iseloomulikke argumente : need on legaal-autoritatiivsed argumendid . Argumentatiivne kommunikatsioon võib olla avalik või suletud : esimesel juhul on argumentatsioon suunatud välisele auditooriumile , teisel juhul strateegia rakendajatele endile , nö siseringile . Kommunikatsiooni mõiste on laiem - see võib olla ka mittepõhjendav , nt teavitav , pelgalt uudishimu rahuldav või lihtsalt meelelahutuslik . Allolev joonis illustreerib põhjendamise ja käitumise seoseid strateegilise mõtlemisega .  Joonis <arv> Sotsiaalse väljundi tagasiside programmilise tegevuse sisendile Teiseks oluliseks eristuseks peab Aarnio asjaolu , et mistahes inimliku käitumise akt on kas sotsiaalselt institutsionaliseeritud või tegija poolt interioriseeritud ( sisemiselt omaks võetud ) . Esimesel juhul esineb teatud mitte-looduslik sund või surve ( mille olemust me sotsiaalsete faktide juures juba vaatasime ) , mis paneb tegija käituma kindlal viisil . Teisel juhul on tegija omandanud kindla käitumisskeemi ning edasine skeemile vastav tegevus on pigem automaatne ( nagu näiteks tänaval liiklemine ) . <arv> See jaotus on ka meie vaatenurgast väga tähtis , kuid nõuab täpsustamist . Esiteks , alustavalt võib öelda , et paljud sotsiaalsed praktikad ja nendega seotud indiviidide ja gruppide poolt interioriseeritud komplekssed tegevuskavad institutsionaliseeritakse legaalselt tagantjärele . Näiteks , Soome pörsiseadustik ei kehtestanud vastuvõtmisel midagi uut ja kordab kõike seda , mis oli praktikas väljakujunenult juba olemas . <arv> Paljud menetlused ei ole kunagi ( st antud ajastul ) seadusandlikult institutsionaliseeritud , ent toimivad juriidilises praktikas just-nagu-instituudid . Jällegi Soome näitel , ettevõtete müügiprotsessi ja müügilepingute koostamise lahutamatuks osaks on kujunenud nn legal due diligence ( " asjakohane hoolikus juriidiliste asjaolude suhtes " ) . See on menetlus või protseduur , mille funktsiooniks on müügiobjektiks oleva ettevõtte õigusliku üldseisundi tuvastamine . Tegelikult kaasneb sellega teinegi funktsioon : ettevõtte üldise hindamisprotsessi <arv> ja selle tulemuste juriidiline õigustamine ettevõtte müügi tarvis . Riigi seadusandlus aga taolist menetlust ei määratle ning ka instituuti loovat normistikku ei leidu . Teiseks , subjektile avaldavad survet erinevad sotsiaalsete faktide tüübid , millest vaid üks tüüp on institutsionaliseeritud faktid ; lisaks sellele , taoline surve ei tarvitse olla otsene , formuleeritult normatiivne , ega isegi mitte kindlale käitumisaktile sundiv ; lõpuks , ka institutsionaliseeritud skeemid toimivad sisendatud , nö automatiseeritud skeemidena . Seega , Aarnio näib eksivat , öeldes , et iga käitumisakt on kas sotsiaalselt institutsionaliseeritud või tegija poolt interioriseeritud ; tõepärasem näib , et iga käitumisakt on institutsionaliseeritud või interioriseeritud , st osa käitumisakte iseloomustavad mõlemad omadused ja teisi vaid üks nendest . Ent sellisel ( disjunktiivsel ) kujul kahaneb tehtud eristuse väärtus sel määral , et seda ei tasu arvesse võtta . Võibolla on rohkem kasu kahekordsest dihhotoomilisest liigitusest : mistahes inimkäitumise akt kas on legaalselt institutsionaliseeritud või on institutsionaliseerimata , ja mistahes inimkäitumise akt kas on interioriseeritud või on interioriseerimata . <arv> . <arv>. <arv>. Inimtegevuse avatus Inimtegevus on välise vaatleja suhtes mitmetahuline fenomen . Osa inimese tegevusest toimub kõigile vaadeldavas füüsilises keskkonnas . Teine osa tegevusest toimub inimese teadvuses ja on otseselt jälgitav vaid talle enesele . Kuid selline dualistlik lähenemine teadvusele ja kehale , ehkki traditsiooniline nii filosoofias kui ka argiteadvuses , on eksitav ülelihtsustus . <arv>. osas me seda mõneti juba käsitlesime , seoses nn sisemise ja välimise vaatepunktiga . Siinkohal teeksime mõned edasised täpsustused , kasutades mh mõningaid termineid , mis olid algselt infotehnoloogilised , kuid on nüüdseks kujunenud üldmõisteteks . Lähtekohaks on arusaam , et inimese teadvus pole välistele vaatlejatele täiesti suletud maailm : isik võib sõnades ise kirjeldada , mis tema teadvuses toimub , ja üsna paljut võib järeldada tema välise , sh verbaalse käitumise alusel . Nende valdkondadega tegelevad ennekõike psühholoogiateadused . Kuid ka filosoofia ja õigusteadus tunnevad põhimõtteid ja meetodeid , mis avavad isiksuse teadvusseisundite saladusi . Epistemoloogias tuntud empaatiaprintsiip <arv> lubab meil eeldada , et ühes ja samas vaatlussituatsioonis loovad meie meeled meie teadvuses ühetaolisi aistinguid . Nt , kui kaks inimest vaatavad päikeseloojangut , siis on alust oodata , et mõlemad näevad seda ühtemoodi . Tähendusrikkuse ja heauskse suhtlemise printsiip lubab eeldada , et kõnelejad ja kuulajad saavad räägitavast üsna ühtemoodi aru , kusjuures teatud piirini on täiendavate selgituste ja kirjeldustega võimalik arusaamist oluliselt lähendada , ning lisaks arusaamisele kõnelejad räägivad kas tõtt või seda , mida nad tõeliselt usuvad , ja kuulajad eeldavad kõnelejate siirust , ehkki nad ei pea tingimata uskuma kõneldava tõesusesse . <arv> Sotsiaalse empaatia printsiip lubab eeldada , et sarnased sotsiaalsed olukorrad tekitavad kogukonna liikmetes sarnaseid , samasuunalisi hoiakuid ja emotsioone ( sümpaatiat või antipaatiat ) . <arv> Hea tahte printsiip ( bona fide ) lubab eeldada , et õigust pälvivate sotsiaalsete suhete pooled väljendavad ( vähemalt sõlmitava tehingu suhtes ) oma tõelist tahet ja eesmärke . Printsiipe , mis kirjeldavad inimteadvuse avatuse mooduseid , võib olla palju rohkem , ning loetletud printsiibid ei tarvitse olla täielikus kooskõlas ja võivad vajada analüütilist lihvi . Kuid need peaksid siiski küllaldase selgusega iseloomustama inimloomuse seda tahku , mis teeb võimalikuks mingil määral usaldusväärse suhtlemise inimeste vahel - nii indiviidide kui ka erinevat suurusjärku kogukondade vahel . Alustavalt võime inimtegevuses näha vähemalt järgmisi tegevustüüpe : meeleliste ( ja justkuimeeleliste ) asjade ja asjade seisude mõttes kujutlemist ; sõnalist arutlemist ja põhjendamist , seda nii mõttes , jutus kui ka kirjas ; füüsilist käitumist , mis põhjustab nähtavaid tagajärgi füüsilises keskkonnas ; kasulike ja otstarbekate asjade valmistamist ; looduslike ja tehisasjade ning ideede ja meetodite kasutamist . Tegevuse dualistlik jaotus mõteteks ja tegudeks on kahtlemata tõepärane ja sageli vajalik , mh juriidikas , kuid ei kajasta inimtegevuse täit loomust . Kui me vaatame näiteks asjade kasutamist , siis selles on komponente , mille määratlemine mõtete või tegude terminites ei vea kirjeldust välja : a ) subjekt peab otstarbeka asja ära tundma - kas äratundmine on mõte või tegu ? b ) subjekt peab oskama asja kasutada - kas oskus on mõte või tegu ? c ) sageli peab subjekt teadma mingit sõnalist kasutamisjuhist , teinekord sõnastab ta katsetamise tulemusena ise sellise - kas sõnastamine , lugemine ja kirjutamine on mõtted või teod ? Inimene on õppiv olend . Õppimine on uute tutvuste , oskuste ja väidete vastuvõtmine ja sisendamine . Oskused ja tutvused on üksnes tehtavad ega ole sõnastatavad ( ent on sõnaliselt kirjeldatavad ) . <arv> Kuid oskuste ja tutvuste hankimine ja kasutamine on protsessid , milles toimivad ( a ) mentaalsed subjektiivsed seisundid või hoiakud ( nt uskumused - " ma usun , et see , mida ma näen , on seaduse tekst " ) ; ( b ) episteemilised objektiivsed seisundid , mis seovad subjekti mentaalseid hoiakuid füüsilise ja sotsiaalse maailma seisunditega ( nt isik teab , et see on seaduse tekst , sest : <arv> ) ta usub , et see on seaduse tekst , <arv> ) ta tunneb õiguse allikaid ja oskab neid tõlgendavalt lugeda , <arv> ) see tekst on tõepoolest seaduse tekst ) ; ( c ) kehalised käitumised ( isik valib ja lappab raamatuid , loeb ja kirjutab tekste jne ) . Tegevuse tulemuseks on teatav nii käitumuslik kui ka semantiline väljund - isik osutab tekstile ja ütleb " see siin on Eesti võlaõigusseadus ja see ütleb antud asja kohta nii ... " . Teatud juhtudel on väljundiks üksnes kehaline tegevus : mingi protsessi tulemusena läheb inimene poodi ja ostab endale seaduste koodeksi . Ent pikemalt seletamata on selge , et sedagi käitumist ei saa mingil viisil täielikult abstraheerida mentaalsetest ega episteemilistest komponentidest . Õigusliku regulatsiooni objektiks on inimtegevus . Täpsemalt öeldes selle väljund - füüsilises ja sotsiaalses maailmas tagajärgi tekitav käitumine . Kuid õiguslik regulatsioon ei toimi nagu haamer või mõõk : õigus ei saa muuta käitumuslikku väljundit vahetult ( või vähemalt pole selline meetod osutunud kunagi eriti efektiivseks ) . Karistus ( " õiguse mõõk " ) on tagajärg , ühe õigusliku protsessi tulemus . Kui me hüpoteetiliselt loobuksime täielikult õiguse määratlemise moraalsetest kriteeriumidest , st kui me vaataksime õigusele kui hinnanguvabale , tehnilisele ja faktuaalsele instrumendile ( nagu mõõka võib vaadata torke- või raiumisrelvana , sõltumata sellest , kas see on hea või halb relv või kelle käes see parajasti juhtub olema ) , siis kõikide mõrvarite salaja elimineerimine sellise vahendi abil poleks ikkagi õigus , vaid selle puudumine - õigusetus . Sest õigusliku regulatsiooni funktsionaalsed kriteeriumid ei puuduta õiguslikke tagajärgi , vaid õiguse tegijaid ja rakendajaid kõige laiemas mõttes . Õiguse toimimise viisiks ei ole vahetult väljundi muutmine . Õigusliku regulatsiooni funktsioneerimisviis üldistatult seisneb tegevusprotsessi sisendi , st algtingimuste ja juhtsignaalide genereerimises või muutmises ning sisendi kaudu kogu protsessi suunamises õigusloojate poolt oodatud väljundi tekitamisele . Õiguse funktsioonid on töö <arv>. osa teemaks . <arv> . <arv>. <arv>. Tegevusskeemi olemus ja tüübid Enne , kui asume tegevusskeemide sisulise analüüsi juurde , paar sõna nimetusest . Kõigepealt 'tegevusest' : käsitagem 'tegevust' üldisema mõistena kui 'käitumine' , hõlmates sellega mh mõttetegevust ja meeleliste muljete teadvustamist . 'Käitumine' märkigu sellist vaadeldavat ja mõtestatavat inimtegevust , nagu õiguslikus praktikas tavaliselt mõistetakse . Terminid 'praktika' ja 'praktikaskeem' , 'tegevuse' ja 'tegevusskeemi' asemel oleksid liigse rõhuga süstemaatilisel ja tegelikul tegevusel , samas kui 'tegevus' märgib nii võimaliku , tõenäoliselt realiseeruva aktiivsuse struktuuri , kui ka erakordseid tegevusi . <arv> Tegevusskeemi terminiga märgin tegevuse struktuuri : söömise skeem on siis see ühisosa , mis iseloomustab kõiki ( tavapäraseid ja normaalseid ) söömise tegevusi , sh väliselt vaadeldavast käitumisest kuni mentaalsete maitsenaudinguteni . Samas osutab skeem tegevuse struktuuri ratsionaalusele ja põhjendatusele . Allpool peaks sõnavalik saama enam õigustatud . <arv> . <arv>. <arv>. <arv>. Tegevusskeemi ilmnemine Keeleliselt avalduvad inimtegevuse skeemid kõige ilmekamalt kahel kujul : kavandatud tegevuse juhistena ( toiduretsept ) ja sooritatud tegevuse seletustena ( uurimistöö aruanne ) . Kuid tegevuse kavadest ja seletustest räägime me oluliselt vähem , võrreldes inimtegevuse tegeliku antetsedentse ja konsekventse skematiseeritusega . Meil lihtsalt pole igakordset vajadust oma tegevuse algoritmide väljendamiseks . Keelelise avalduse , nt juhise või kirjelduse puudumine ei tähenda aga , et tegija ei võiks järgida mingit üsna ilmset tegevuse skeemi , algoritmi . Tegevuse skemaatilisi komponente võime leida nii juhistest ja kirjeldustest kui ka aktuaalsest tegevusest . Ehkki inimesed juhinduvad oma töös igasugu kirjutatud või lausutud juhistest ja eeskirjadest , esineb nendes samades tööoperatsioonides hulk " nähtamatuid ettekirjutusi " , mis on tingitud füüsikalistest seaduspärasustest , keskkonna reaktsioonidest , materiaalsetest struktuuridest jne , mis ei tarvitse olla kusagil või vähemalt mitte tegijate endi jaoks sõnastatud . Neid piiranguid on võimatu tuvastada pelgalt välise vaatluse teel . Tõsi küll , tänapäeval on enneolematult suur osa tegevusjuhistest sõnastatud või pildis kujutatud ja õpetatakse enne praktikat sellistena . Kuid näiteks kraavikaevaja töövõtted on kõige paremini õpetatavad kraavi kaevamisel . Subjekti tegeliku harjumusliku või kalduvusliku tegevuse struktuur ei tarvitse ühilduda selle tegevuskavaga , mida tegevusjuhis ette kirjutab . Lisaks sellele , juhised esitavad harva täielikke ja terviklikke tegevusprogramme , tavaliselt moodustub juhis singulaarsetest reeglitest , mis kirjutavad ette üksikuid tegevussamme ning millest tegija ( agent ) koostab oma vajadustele vastava tegevuskava . Samuti , sooritatud tegevuse kirjeldus ei tarvitse esitada kaugeltki kõiki tegevuse üksikasju või tegija kavatsusi . Kuid mingis mõttes on mõlema , nii kavandatava tegevuse määratlemiseks ja reguleerimiseks koostatud tegevusjuhise või -kava , kui ka möödaniku tegevust rekonstrueeriva kirjelduse sisuks teatud tegevusskeem ehk osutus teatud tegevuse struktuurile . Tegevusskeem on tegevuse struktuur . Põhimõtteliselt võib tegevuse struktuuri taandada tegevuse algoritmiks : nt treiali tööd jälgides võib saada üsna selge pildi tema tegevuse mõttest , samm-sammulisest kavandist . Matemaatiku töö kohta saab sama öelda aga üksnes siis , kui ta oma mõttekäigud paberile paneb ehk kui matemaatik ise kirjeldab oma arutluskäiku . Tegevusskeemide komponentideks võivad olla kehaliigutused , ruumilised ( topoloogilised ) ja ajalised ( temporaalsed ) määrangud ja liikumised , esemete ja mõõtude etalonid , mudelid , nomoloogilised seadused , kujutlused , aistingud ( tavaliselt mingite signaalidena , mis eeldavad teatud reaktsioone ) jne. Ühe osa komponentide iseloom tuleneb inimkeha omadustest , teise osa iseloom inimintellekti võimetest ja piiridest , kolmas on loodud inimtöö ja inimmõtte viljana . Inimlik tegevusskeem on seega tugevalt antropomorfne ehk inimnäoline . ( Delfiinidel esineb kahtlemata tegevusskeeme , millega meil pole midagi peale hakata - ja vastupidi . ) Niisiis , tegevusskeem abstraktsioonina , skeemi avaldumine aktuaalses tegevuses ja skeemi kirjeldus , sh antetsedentse kavandina või konsekventse seletusena , pole samased . Järgnevalt seisame ontoloogilise probleemi ees : mis mõttes tegevusskeemid eksisteerivad ? Millisena eksisteerib näiteks " tule kustutamise " skeem hetkel , kui keegi tuld ei kustuta ? Millisena ja kuskohas eksisteerib tegevusskeem , kui subjekti tegelik , keeruline tegevus ei lange kokku lakoonilise tegevusjuhendiga , või kui osa tegelikust tegevusest on juba minevikuks saanud ja teine osa ootab veel tegemist , või kui juba tehtud tegude kirjeldus ei saa olla täielik ja tulevaste tegude ennustus ei saa olla täpne ? <arv> Inimtegevus on lisaks jäljendatavusele mitmeti skematiseeritav ehk kirjeldatav , mallindatav , modelleeritav . Teiste inimeste käitumine on väliselt vaadeldav ja mõtestatav , kuid tegija ise võib lisaks jälgida ka käitumisega seotud mõttetegevust ja muljeid . Vaadeldav tegevus on kirjeldatav . Tegevust võib kirjeldada mitmel viisil : näitlikult filmi , sarjapiltide või jäljendava käitumisega , mõisteliselt sõnades või sümbolitega . Tegevus on ka prognoositav : vaatlejal võivad teatud alustel , nt sotsiaalse empaatia ja heausksuse printsiipide alusel olla teatud ootused vaadeldava tegevuse arenemise suhtes . Kuid veelgi olulisem ja tüüpilisem on tegija enda arusaamine ja kavatsus tegevuse toimumise ja jätkamise suhtes . Tema tegevuses on teatud plaan ehk tegevuskava . Tegevuskava võib olla täiesti sõnastamata ja seda võib järgida sõnatult - praktikas omandatud oskuste ja tutvustena . Seega sõnalise väljenduse ehk formulatsiooni puudumine ei tähenda veel tegevusplaani kui sellise puudumist . Tegevuskava on lihtsustatav ja skematiseeritav . Toimunud tegevust võib järgnevalt tõlgendada varem skematiseeritud tegevuskava terminites , kuid tegevuse jälgi uurides võib rekonstrueerida ka selle mõtteliseks aluseks olnud konkreetse tegevusplaani . Tegevusele eelnevad , seda ennetavad tegevuskavad esinevad kodeeritud juhistena või subjekti isiklike oskustena . Minevikus teostatud , jälgede kaudu vaadeldavad , või parajasti sooritatavad tegevused võivad samuti toimida juhistena - käitumismallidena , töövõtete eeskujudena , näidisteostena ja muude etalonidena . Tegevusmall regulatiivse agendina on käitumise algoritm või mudel , mis on fikseeritud käituva subjekti teadvuses ( mälus , refleksides , motoorikas ) või kodeerituna välisel teabekandjal , või realiseerub tegelikus käitumises ( viimane erineb milleski olulises esimestest - enne ja pärast käitumist säilib skeem jälgedena ) . Tegevusskeemi on võimalik kavade ja sooritusjälgede alusel rekonstrueerida . Sellel alusel võime rääkida ka tegevusskeemide retroduktiivsetest ( seletavatest või kirjeldavatest ) ja prediktiivsetest ( prognoosivatest või ettekirjutavatest ) kirjeldustest . Viimased võivad olla preskriptiivsed ( autoritatiiv-imperatiivselt ettekirjutavad ) või dispositiivsed ( kasutusvalikut esitavad ) . Liigituse seos õigusega on selge , ent mitte lihtne : õigusnorm hüpoteetilise ettekirjutusena käsitab tegevusskeeme prediktiivselt , kuid käitumisakte kirjeldades ehk klassifitseerides teeb norm enamasti seda retroduktiivselt , ajaloolises kogemuses toimunud ja läbiproovitud tegevusi rekonstrueerides . Tegevuse struktuur ( ehk skeem ; nimetagem edaspidi tegevuse struktuuri abstraktset üldistust tegevusskeemiks , selle avaldusi aga vastavalt tegevuskavadeks , tegevusmallideks , tegevuse seletusteks jne ) võib varieeruda sidusatest ja lõplikest , kuid lõputult kombineeritavate funktsionaalsete sammudega algoritmidest kuni konvergentsete ja avatud , suuresti irratsionaalsete , ent ometi eesmärgikesksete toiminguteni . Eesmärk annab sellisele tegevusele minimaalse mõistuspärase , kavatsusliku iseloomu , mida välise vaatleja jaoks ei näi tegevuses üldse olevat : näiteks tegevus , mille eesmärgiks on kedagi ärritada ja vihale ajada selleks , et ta hakkaks esitatud probleemi üle mõtlema , on eesmärgiasetuselt ratsionaalne , kuid tegevuse sammudelt võib olla komponeeritud täiesti seostamatutest ja irratsionaalsetest toimingutest . See tähendab , me ei käsita tegevusskeemidena läbinisti irratsionaalsete ja mõttetute tegevuste struktuure . Tegevusskeemi tarvilike tingimuste hulka ei kuulu eesmärk , kuid eesmärk võib olla tegevuse oluliseks komponendiks . Eesmärk on idee või kujutlus teatud tegevuse kui sooritusliku põhjuse oodatud ja taotletud tagajärjest . Tegija intentsiooni ja tegevuse intentsionaalsuse küsimused saavad selgemaid vastuseid mõningate õiguslikult relevantsete tegevusmallide vaatlemisel ( vt <arv>. <arv>. <arv> ) . <arv> . <arv>. <arv>. <arv>. Tegevusskeemide esialgne tüpoloogia Tegevusskeemi olemuse selgitamist võiksime alustada mingist esialgsest tüpoloogiast . Võtame liigituse aluseks inimtegevuse üldise , argikeeles intuitiivselt tajutava iseloomu , milles on oma osa nii tegevuse ilmnemisel , eesmärkidel kui ka funktsioonidel . Sellel alusel jagunevad tegevusskeemid vähemalt viide tüüpi : ( <arv> ) arutlusskeemid ; ( <arv> ) käitumisskeemid ; ( <arv> ) valmistamisskeemid ; ( <arv> ) kasutamisskeemid ; ( <arv> ) uurimisskeemid . ( <arv> ) Arutlusskeemideks on paljude teiste hulgas argumenteerimise ja otsustamise skeemid , deduktiivse ja induktiivse järeldamise algoritmid , hüpoteeside ja teooriate esitusviisid , teadusliku seletuse skeemid , läbirääkimiste kavad jmt. ( <arv> ) Käitumisskeemide all peame me silmas nii sotsiaalseid kui ka individuaalseid malle , mis moodustuvad harjumustest , hoiakutest , tavadest ja paljust muust taolisest , millest inimene juhindub kehalisi toiminguid sooritades . Käitumisskeemide näideteks olgu kirikus või diplomaatilisel vastuvõtul õigeks ja viisakaks peetav käitumine . Käitumisskeemil puudub selline lähim esemeline eesmärk , mis on valmistamisskeemil , ning selline lähim funktsionaalne eesmärk , milline iseloomustab kasutamisskeeme . Ent kahtlemata on ka viisakal käitumisel teatavad eesmärgi- ja otstarbeseosed . ( <arv> ) Valmistamisskeemid on otstarbekate esemete , seadmete või ainete , teatud puhkudel ka esteetiliste teoste valmistamise algoritmid . Skeemid eeldavad tegijalt valmistamiseks kasutatavate komponentide tundmist ja nende ühendamise oskusi , samuti tutvust mõttelise või reaalse mudeliga , mille järgi seda asja valmistatakse , või esialgset , pooltoorest kujutlust tehtavast asjast . Konkreetsel subjektil võib olla tegemist vaid ühe algoritmi sammuga , nagu näiteks tööoperatsioon vooluliinil . Valmistamisskeemi ei maksa ära segada valmistamisjuhisega - viimane on kompaktne lauseline kirjedus skeemi tähtsamatest sammudest ja nende järjekorrast , kuid tegelik skeem sisaldab alati palju enamat . Näiteks paella valmistamise kava , mille olulisemaid samme esitab paella retsept , sisaldab ka pliidi ja panniga ümberkäimise oskusi , mida retsept ei kirjelda . Samuti seaduseelnõude ettevalmistamise praktikaskeem parlamendis , mille tähtsamad sammud ja nende järjekord on määratud põhiseaduse ja muude seadusandlust reguleerivate seadustega , sisaldab nt argumenteerimisviise , mida seadused ei sätesta ( ega võigi seda teha ) . ( <arv> ) Kasutamisskeemide kõige mahukamaks valdkonnaks tänapäeval on tehisasjade ( seadmete , masinate , aparaatide , ainesegude ja aineühendite jne. ) kasutamise algoritmid . Sellisteks on näiteks videokaamera kasutamise erinevad skeemid . Kaamera kasutusjuhend ja selle kasutamise skeemid pole üks ja seesama : kasutusjuhendis on esitatud ( eeldatavasti ) kõik funktsionaalsed sammud , milliseid tundes kaamera kasutaja võib kombineerida väga erinevaid kasutusskeeme vastavalt oma vilumustele , teadmistele ja eesmärkidele . Kuid kasutusskeemid võivad käia ka looduslike esemete ja ainete kasutamise kohta . Näiteks oskame me lugematutel viisidel kasutada sellist ainet nagu vett . ( <arv> ) Uurimisskeemid on ennekõike teadasaamise skeemid . Ent mitte tähttähelt üksnes teadmise hankimiseks . Epistemoloogia terminites võiksime uurimisskeeme iseloomustada kui episteemilise seisundi parandamise skeemideks . Sest teadasaamine on uurimise ideaaliks , kuid see ei ole alati võimalik . Sageli tuleb piirduda tõepärase oletuse püstitamisega , eksituse välistamisega või kahtluse hajutamisega . Seega üldiselt öeldes , töödeldud uurimisskeemid sisaldavad subjekti episteemiliste seisundite parandamise meetodeid ja metodoloogiaid . Kuid leidub ka lihtsaid või algelisi uurimisskeeme : nähtuste , esemete või sündmuste jämedalt ligikaudne modelleerimine ; eksperimentaalsed insener-tehnilised lahendused , kus tulemused ei ole põhjendatud teoreetilise uurimise tulemustega ; igapäevased teadasaamise praktikad katse ja vea meetodil . Õiguse valdkonnas tuntud uurimisskeemideks on kohtueelse uurimise praktikad , mille samme määratlevad ja piiravad menetlusseaduse normid , kuid mille tegelikud algoritmid sisaldavad lisaks tegevussamme , mis tulenevad väljakujunenud praktikatest , kasutada olevatest tehnilistest vahenditest ja uurijate vilumustest . Praktilised tegevusmallid on sageli segaskeemid . Tegevusskeemi üksikuid mõtlemis- või käitumisakte võime nimetada tegevussammudeks . Segaskeemide esinevad vaheldumisi erinevatesse tegevusskeemide tüüpidesse kuuluvad tegevussammud või nende ahelad . Segaskeem erineb kompleksskeemist : viimane on selgelt jaotatav ühetüübilisteks allskeemideks , segaskeem aga mitte . Tegevusskeemide liigituse aluseid on muidki . Sotsioloog R. K. Mertoni ideedest leiame vähemalt kaks . Esimese alusel saab tegevusskeeme liigitada a ) kultuurilisi funktsioone täitvateks ja b ) ühiskondlik-korralduslikke , st sotsiaalse struktuuri kehtestamise , säilitamise ja arendamise funktsioone täitvateks tegevusskeemideks . Mertoni järgi kultuuri normatiivne mõju seisneb ettekirjutustes ühiskonna liikmetele , mida nad võiksid või peaksid soovima ja kuidas nad peaksid käituma , sotsiaalse struktuuri normatiivne konstitutsioon aga määrab , kuidas on jagatud nende vahel võim , staatus ja rikkus . Siit tuleneb teine võimalik liigituse alus : kuna sotsiaalsed struktuurid , mis traditsiooniliselt on tugevalt hierarhiseeritud , tekitavad paratamatult konfliktseid seisundeid , siis võib tegevusskeeme liigitada : a ) konfliktide lahendamise või ületamisega seotud tegevuste skeemideks , b ) mittekonfliktsete tegevuste skeemideks . Viimane jaotus näib esialgu mõneti meelevaldne , sest mittekonfliktse tegevuse skeemide hulk on täiendhulk ja sellisena määratud üksnes esimesest , konflikti mõiste kaudu määratletud hulgast . Ent arvestades konflikti tähendust ja osakaalu just õigusküsimustes , võib tegevusskeemide selline jaotus õigusteooria jaoks olla kasulik . Konfliktsed seisundid ise on väga eridimensioonilised . Näiteks konflikt inimese isiklike püüdluste ja ühiskonnas nende rahuldamiseks eksisteerivate võimaluste vahel erineb kardinaalselt konfliktist isiku ja võimuorgani vahel ( kuigi teine võib olla esimesest tingitud ) . Erinevused on esiteks sisulised : kui ambitsioonide ja võimaluste konflikt on pigem inimese " siseasi " , s.o ebakõla ühelt poolt uskumuste , hoiakute , kujutluste ja teiselt poolt sotsiaalsete faktide vahel , siis konflikt isiku ja avaliku võimu vahel näitab isiku tegelikku hetkepositsiooni ühiskondlikus struktuuris . Teiseks vormilised : esimene võib jäädagi sisekonfliktiks , teine on aga igal juhul avalik - vastasel juhul konflikti lihtsalt pole . Erinevused võivad olla ka intentsioonis : kas ja kuidas isik tahab konflikti lahendada ; ajalises ulatuses : püüdluste konflikti lahendamine on reeglina aeganõudev ja tulevikku suunatud , teine reeglina edasilükkamatu ; ühiskonna rollis konfliktide lahendamisel : esimesel juhul saab ühiskonna rolli iseloomustada vaimse , kultuurse õhkkonna loojana , teisel juhul haldus- , karistus- ja muid poliitikaid iseloomustavates hinnanguterminites . Merton ise üldistab indiviidi ja sotsiaalse struktuuri interaktsioone individuaalse kohanemise viisidena , mille tüüpideks on 'konformism' , 'innovatiivsus' , 'rituaalsus' , 'tagasitõmbumine' ja 'vastuhakk' . Eriti oluliseks tuleb pidada , et kohanemisviiside kultuuriliselt heakskiidetud sihid ja institutsiooniliselt lubatud vahendid ei ole üksühese vastavuses . Näiteks , ettevõtjal ja finantspetisel võivad olla mõned ühesugused , ühiskondlikult väga positiivselt hinnatavad püüdlused ( olla edukas ja jõukas ning toetada kunsti ) , kuid nende innovatiivse adaptsiooni vahendid teevad ühest ausa maksumaksja ja teisest kurjategija . Huvitav on märkida , et Merton käsitleb ka normide ( institutsiooniliste reeglite ) rikkumist kui üht morfogeneetilist protsessi , mille tulemusena senine normatiivne struktuur muutub ( transformeerub ) . Kuna reegli rikkumine on alati positiivne või negatiivne akt mõne deontiliselt määratletud ( keelatud , kohustatud , nõutud , kaitstud ) tegevusskeemi suhtes , siis Mertoni käsitluses tegelikult realiseeritavad tegevusskeemid avaldavad survet kehtivale normide süsteemile , tingides selle muutumist . <arv> . <arv>. <arv>. <arv>. Tegevusskeemide normatiivsus ja faktuaalsus Jõuame filosoofilise küsimuseni : kas tegevusskeemid võivad olla sillaks normatiivse ja faktuaalse reaalsuse vahel , küsides ja vastates ühtaegu " kuidas asi peaks olema " ja " kuidas asi tegelikult on " ? Siit paistab läbi tegevusskeemide kahetine olemus ( või ilmnemine ) : esinevad skeemid , millest subjekt juhindub oma kavandatavas või just teostatavas tegevuses , ja esinevad skeemid , mis väljendavad tegelikkuses juba toimunud tegevust . Esimesed on olemuselt tegevuse normatiivsed skeemid , teised tegevuse faktuaalsed skeemid . Normatiivsete tegevusskeemide avaldisi nimetame me tavaliselt tegevusjuhisteks , kui need on kujutavalt või formuleeritult esitatud selleks , et keegi neist juhinduks . Kuid normatiivne skeem ei eelda tingimata algoritmiliste juhiste olemasolu . Näiteks , tänapäeval tunnevad paljud või enamik inimesi audio-visuaalsete mahamängijate nuppude funktsioone ja neid tähistavaid tingmärke . Viimaste tähendused on kujunenud üldiselt arusaadavaks kodeeritud kasutusjuhiseks . Selle teadmise abil on inimesed võimelised neid seadmeid kasutama ilma kasutusjuhenditeta - vähemalt teatud minimaalsel , ent väga olulisel , baasilisel määral . Niisiis , seadmetes leiduvad need sammud , millest kasutaja kombineerib kasutusalgoritmid . Kombinatsioone võib olla väga palju , kuid samme on igal juhul lõplik ( ja inimesele täielikult hoomatav ) hulk . Seega , tehisseadmega seotud tegevusskeemid on midagi objektiivset , seadmetesse " sisseehitatud " , vaatamata sellele , et seadmetes võib leiduda kombinatsioone , mida seadme tegija ( " tehnik " ) polegi ette näinud . Kuid reeglina on ta näinud ette kõik tegevussammud . Faktilises tegevusskeemis on inimeste isiksuslikud ja grupilised harjumused , kalduvused , normidest juhindumised , intentsioonid jne. realiseerunud tegelike tegevussammudena . Ilmne on skeemide muundumiste ( transformatsioonide ) võimalus : normatiivsed skeemid võivad realiseeruda faktiliste skeemidena , ja faktilised skeemid võivad omakorda , teatud etaloni või eeskujuna , funktsioneerida normatiivsete skeemidena tulevaste tegevuste suhtes . Reaalne tegevusskeem on seega abstraktsioon reaalsest ( tegelikust või võimalikust ) tegevusest . Tegevusskeem võib olla ka fiktsioon : nt dinosaurusejahi kava on ilmne fiktsioon . Tegevusskeem on eideetiline , mõtteline kompleksentiteet . See on nagu propositsioongi intelligiibel ja mõeldav , teatud viisidel väljendatav avaldis . Kuid nagu märkisime , meil ei ole mõtet indutseerida kõikmõeldavate tegevuste hulka või ulatust ( kontiinumi ) , sest meil ei ole ( vähemalt jurisprudentsis ) sellise hulgaga midagi peale hakata . Pealegi , kõikmõeldavate propositsioonide hulk hõlmab muuhulgas niikuinii kõikmõeldavate tegevuste kirjeldused . Tegevusskeemi kirjelduse tõeväärtuse kriteeriumiks võib olla mitmeti realiseeritavus : mingi madalama kirjeldustaseme omadused , milles meil ei ole kahtlust , omistavad tõeväärtuse kõnesolevale kirjeldustasemele . Näiteks , programmeerija poolt kirjutatud arvutiprogrammi lähtekood ja arvuti tegeliku " käitumise " efektid annavad tõeväärtuse kriteeriumi programmi funktsioonide kirjeldustele : programmil on kirjeldatud funktsioon parajasti siis , kui programmeerija on selle algoritmina programmi sisestanud ning programmi teosti tekitab sellele funktsioonile vastava efekti . Tegevusskeemi kui kompositsioonilise kontseptsiooni madalamad kirjeldustasemed käsitavad enamasti tegevuse formuleeritud norme ( nt kasutusjuhistes või seadustes ) ning inimeste tegelikku käitumist . Inimlike tegevusskeemide kirjelduste tõeväärtuse kriteeriumid on muidugi oluliselt keerulisemad , kuid kahtlemata leidub nende hulgas analoogne eelesitatuga : tegevusskeemil on legaalne funktsioon parajasti siis , kui seadusandja on selle funktsiooni sisestanud seadusesse kohustusliku ettekirjutusena ning seaduse täitmine tekitab sellele funktsioonile vastava ( sotsiaalse tähendusega ) efekti . Tegevusskeemid evivad ajalist dimensiooni , see on neile olemuslik kahes aspektis : a ) tegevus on ajaliselt kestev , lineaarne protsess : tegevussammud järgnevad üksteisele , kusjuures sageli ei ole järgnevus muudetav ning mõni samm pole teostatav enne kindla eelneva sammu teostamist ; b ) tegevusskeem tegevuskavana eelneb ( definitsiooni järgi ) tegevus-sündmusele ; isegi kui tegevuskava pole eelenavalt täielikult valmis mõeldud , peab see vähemalt ühe sammu võrra ennetama tegelikku tegevust . Sellise intentsiooni kriteeriumita on tegemist sihitu või kaootilise tegevusega . Kuid intuitiivne , olukorrale vastav tegutsemine on normatiivsete tegevusskeemide kogemuslik , õpetuslik allikas . Nimelt , edukate tegevuste korral rekonstrueerivad inimesed enda või teiste kogemusest tagasivaatavalt , retrospektiivselt normatiivse tegevusskeemi ehk tegevusjuhendi kas endale või - mis veelgi tähtsam ja inimgrupile iseloomulikum - teistele õpetamiseks . Kas mitte õigus ja ka riik ei võinud niimoodi tekkida , et retrospektiivselt loodi normid tulevase käitumise reguleerimiseks tegeliku käitumise mallide alusel ! ? Üks asi näib olevat kindel : normatiivne tegevusskeem , millesse on kodeeritud hulga inimindiviidide koordineeritud ühistegevus ja nendevaheline tööjaotus , on üks põhilisemaid inimgruppi konstitueerivaid entiteete ( inimgrupist vt <arv>. <arv>. <arv> ja <arv>. <arv>. <arv> ) . <arv> . <arv>. <arv>. <arv>. Käsu tüübid Inimtegevuse juhend rajaneb erilistele episteemilistele seisunditele , kujutlustele algoritmi sammudest ja nende tagajärgedest . Inimtegevuse algoritm ei ole numbriliselt kodeeritud ( digitaalne ) , vaid on semantiliselt imaginaarne ( protsessuaalselt analoogne ) . Kirjutatud käitumisjuhis ei ole inimkäitumise objektprogramm ( " see-mis-peas-töötab " ) , käitumisjuhis on alles tõlgendamist vajav lähtekood . Objektprogrammiks , mille järgi inimene seab kavatsused ja lõpuks ka käitub , on see kujutlus ( imaginatsioon ) ettekirjutatavast käitumisest , mis inimesel käitumisjuhist lugedes või käskijat kuulates tekib . Seega , ettekirjutus või juhis tingib inimkäitumise episteemiliselt ja individuaalselt - igaühe teadvuses seoses tema maailmaseisundiga . Märkigem ära erinevused automaatkäsu , funktsionaalse eeskirjakäsu ja autoritatiivse käsu vahel . Programmeeritud automaatkäsk lülitab teosti sammu teostamisele : kui teosti saab signaali m , siis teosti teeb a Funktsionaalne eeskirjakäsk seab tingimuse : selleks , et saada tulemus b , tuleb teha a Autoritatiivne käsk käseb : subjekt peab tegema a ( mille tagajärg on b ) , kui aga subjekt ei tee a ( ja b ) , siis rakendub tema suhtes sanktsioon k või keelab : subjekt peab tegema ¬a ( mille tulemus on ¬b ) , kui aga subjekt teeb a , siis rakendub tema suhtes sanktsioon k ( sulgudes olev propositsioon 'mille tulemus on b' võib olla subjekti suhtes kas pelgalt informatiivne , või a tegemise tagajärjetingimus : a loetakse tehtuks üksnes siis , kui selle tulemusena saabub asjade seis b ; lisaks sellele , 'peab tegema ¬a' on siin ekvivalentne 'ei tohi teha a' , ehkki saab näidata , et teatud ekstensionaalses mõttes '¬a tegemine' ja 'a mittetegemine' ei ole ekvivalentsed , kuid see on juba probleem deontilise loogika mittetäielikkusest ) . Autoritatiivsed käsuvormid on õiguse teooriates tuntud kui 'ähvardusega tagatud käsk' . Ma arvan , et ükski õigusfilosoof pärast Austinit ja Benthamit pole üritanudki eitada ähvardusega tagatud käskude olemasolu õiguses , küsimus on nende täpses rollis ja tähtsuses õigusliku regulatsiooni kõikvõimalikes mehhanismides . Esitan siinkohal hüpoteesi , et tegelikult toimivad ühiskonnas ja eriti riigiorganite süsteemis lisaks nimetatud käsutüüpidele ka erilised , episteemilis-doksastiliselt programmeeritud juriidilised käsud , mille üks versioon võiks näha välja umbes selliselt : selleks , et subjekti käitumine teosituatsioonis {a &amp; b} oleks väärtusomadusega L , tuleb teha a ja ei tohi teha b Üldiseim käitumise õiguslik väärtusomadus õigusriigis on muidugi õiguspärasus . Sellise käsu puhul ei toimi subjekti suhtes mingi konkreetse tagajärje ähvardus , vaid abstraktne nõue , mis esineb erilise algoritmilise komponendina subjekti käitumiskavas . Programmeeritud käskudeks on näiteks ka makrotaseme lülitused : riigiorganid on sätitud teatud viisil reageerima teatud signaalidele . Riigi ( organi ) kui juriidilise programmi teosti toimimise sisemiste funktsioonide tase käsitab siiski autoritatiivseid ( eeskirja ) käske , millest olulisimad on muidugi seaduse normid . Sotsiaalselt programmeeritud sammud pole automaatsed , üksühesed ja püsivad korrelatsioonid signaalide ja reaktsioonide vahel , vaid paindlikud ja intelligentsed , ratsionaalsed ja väärtustatud korrelatsioonid õigusteadete ja neile reageeriva käitumiste vahel . " Juriidiliseks programmeerimiskeeleks " ongi ennekõike deontiliste , aga samuti aksioloogiliste , episteemiliste jt modaalsustega rikastatud juriidiline keel , millega luuakse kehtiv õigusnormistik kui sotsiaalse käitumise funktsionaalne programm . <arv> . <arv>. Õigust vajavad ja pälvivad tegevusskeemid Kellel ja mille pärast tekib vajadus õiguse järele ? Käsitluse üheks lähte-eelduseks on empiiriline fakt , et õigus on tekkinud ega ole alati ja tingimata eksisteerinud seal , kus on eksisteerinud inimene ja kogukond . Eespool me käsitlesime neid minimaalseid tingimusi , mis on olnud olemas enne õiguse teket ja on seda tinginud . Pangem veel korra tähele tingimuste faktuaalsust - need 'on olnud olemas' ja sugugi 'ei pea olema' . On olnud inimesed , kellel on tingimatud tarbed - vajadus toituda , saada sooja , teha järglasi . On olnud asjad , mis vastavad inimlikele vajadustele ja on sellistena kasulikud : toidupoolis , kehakate , peavari , tööriistad . Asjade olemasolule vastandub kummalisel kombel nende puudumine : kasulike asjade saamiseks või neile otstarbe loomiseks tuleb teha tööd . Sagedamini koostööd . Koostöös asjad liiguvad käest kätte ja neid tarbitakse . Koostöö tarvis elatakse koos . Eksisteerib kogukond , kollektiivne subjekt . Inimesed pürgivad koostöös mõistuspärasusele : eesmärgikindlusele , efektiivsele tööjaotusele , säästlikkusele . Kõik ei ole tööks ega koostööks võimelised , osa ei ole selleks ka tahtelised . Konfliktide teke on vältimatu , sest ka sellistel inimestel on vajadused , sh vältimatud esmavajadused . Tekkiv suhete regulatsioon pürib kahele sihile : a ) ennetavale konfliktide ärahoidmisele või nende nõrgendamisele ; b ) puhkenud konfliktide lahendamisele ja nende tagajärgede minimeerimisele . Kaubandusliku käibe tekkimise ja arengu iseloom on tingitud eespool käsitletud nö maksimaalsest õigusvajadusest , st inimeksistentsi loomulikest ja algselt looduslähedaselt tooretest ja metsikutest elutingimustest . Sellistes tingimustes esineb surve esmavajaduste paremaks rahuldamiseks , mis omakorda tingib kasulike , tarbimisväärtusega asjade tootmist ja nende käibe ( jaotussuhete ) tekkimist . Kirjeldatavad seosed ei ole siiski paratamatud , vaid ajaloolis-faktuaalsed . Võimalik , et kord tekkinud käibe olemus ja vajadused ( nt lubaduse mõiste ja vajadus antud lubadusi pidada ) hakkasid mõnede teiste tegurite kõrval kujundama inimsuhete moraali laiemalt . Asjade käivet õigusühiskonnas iseloomustab tähtsa õigusliku institutsiooni - omandi - olemasolu ja sellega seotud seisundimuutus - omaniku vahetus . Kuid meil on olemas võimalus abstraheeeruda omandist kui õiguslikust fenomenist , laskudes käibesuhete materiaalsete komponentide tasemele : nendeks on reaalsed võimalused asja hallata ( pidada seda kodus , võtta kaasa , pista tasku ) , kasutada ( süüa ära , toota uusi asju ) ja käsutada ( pakkuda sõbrale ärasöömiseks , anda ajutiselt naabrile kasutada , vahetada vajalikuma asja vastu ) . Need on argised fenomenid , mida me lihtsa , ka empiiriliselt kinnitatud retroduktsiooni abil võime omistada ka esiajaloolisele inimkogukonnale . Sellisele kogukonnale , kelle puhul me veel ei oskakski öelda , kas neil eksisteerib õigus või mitte , sest sellisel piirjuhtumil polegi meile selge , mida me õiguse all mõtleme . Metodoloogiline reduktsioon omandist kui õiguslikust mõistest on võimalik omandi tavapärase õigusliku sisu alusel : asja omamine tähendab õigustusi asja valdamisele , kasutamisele ja käsutamisele . Institutsionaliseerituna moodustavad need ühtse terviku , omandiinstituudi sisu . Prelegaalse inimtegevuse terminites on need aga eristatavad mõisted ja fenomenid - kui see nii poleks , ei oleks mõtet neid ka omandi kontseptsioonis eristada . Tegevusele redutseerituna tähendab valdamine subjekti võimalust asja omal äranägemisel hoida ja liigutada ( nt taskunuga kodus sahtlis hoida või tasku pista ja kaasa võtta , või maja puhul vastupidi - tulla , minna ja viibida majas kuidas süda lustib ) , kasutamine tähendab võimalust rakendada asja väga erinevateks tegevusteks ( noaga puitu voolida , majas elada ja töötada ja oma asju hoida ) . Esmane käsutamisvõimalus tuleneb valdusest , sest enne omandiinstituudi teket on valdus ainus kriteerium käsutamise õigustamiseks . Põllumaa kuulumine kogukonnale oli märgitud maa kogukondliku valdusega , mitte kogukondliku omandiõigusega . Maa kogukondliku omandiõiguse instituut on tõepäraselt mõeldav alles siis , kui esineb sellele vastanduv maa eraomandi instituut . Viimase puhul on valduse tähendus kogukondliku valdusega võrreldes oluliselt muutunud ehk nõrgenenud . Rõhutan veelkord , et antud juhul on tegemist metodoloogilise reduktsiooniga ning on täiesti iseseisev küsimus , kas kõikidel juhtudel , kus me võime vaadelda ja rääkida valdamisest , kasutamisest ja käsutamisest , on tegemist õiguslike fenomenidega . <arv> . <arv>. <arv>. Asjastatud inimsuhted Sotsiaalsete faktide käsitluses eristuvad fenomenide hulgad , millele osutavad viis kategooriat või mõisterühma . Samad mõisted kirjeldavad ka inimtegevuse alusskeeme : ( I ) tehingu pooled ehk subjektid ja nende valduses olevad asjad ehk tehingu objektid ( inimesed ja looduslikud või tehislikud olendid , esemed , seadmed , ained . Siin ja allpool kasutatavat terminit 'tehing' mõistkem kui prelegaalset esemelist transaktsiooni , mis ei ole juriidiliselt institueeritud ) ; ( II ) kood ja kommunikatsioonimeedium ( zhestid , sümbolid , piltmärgid , tähemärgid ja koodi füüsilised kandjad - kehaliigutused , savitahvlid , kuvarid ; ( III ) kontseptuaalsed , tähendusrikkad entiteedid ( semantilised üksused , nende kasutuse sündmused ning kasutuse ( tähenduse ) metakirjeldused ( II ) keskkonnas ) ; ( IV ) subjektide hoiakud ja episteemilised seisundid ( mentaalsed ja episteemilised faktid ) ; ( V ) tegelik kommunikatsioon ja transaktiivne käitumine ( meediafaktid : teated ja signaalid ning vastused ja reaktsioonid neile ; transaktsioonifaktid : asjade siirdumine subjektilt subjektile ) . I ja II kategooria osutavad materiaalsetele faktidele . Põhimõtteliselt korduvad mõlema kategooria entiteedid ( invariantsete muutujatena ) kõigis asjastatud suhete skeemides , kuid nende instantsid ( ehk muutujate väärtused : konkreetsed isikud , asjad , lausungid jne ) varieeruvad juhtumist juhtumisse . Erinevaks meediumiks on suuline vestlus , kirjutatud tekst , viipe- ja kehakeel , sümbolid ja piltmärgid ; seega asjaolul , kas kirjutatud tekst liigub arvutivõrgus või paberil , või vestlus toimub telefonis või silmast silma , pole meediumi esmasel määratlemisel tähtsust . Kuid meediumi nö tehnika määrab oluliselt edastatavate teadete vormi , teadete vormil omakorda on mõju teadete sisule ja vastuvõtule . <arv> III kategooria moodustavad entiteedid , mis annavad asjastatud suhetele mõttelise , ideelise sisu . Kategooria osutab väga ulatuslikule , tähendusvälja loovate sündmuste hulgale : sõnade kasutamise juhtumitele , reeglite formulatsioonidele , mõistete definitsioonidele , kontseptsioonide ja tähenduste metakirjeldustele jmt. Just semantiliste entiteetide kategooria tüpologiseerib tegevusskeeme . Kui skeemi semantiliste komponentide hulgas leiduvad juriidilised terminid , siis teatud tingimuste puhul transformeerivad need antud skeemi õigust pälviva tegevuse skeemiks või juriidilise menetluse skeemiks . IV kategooriasse kuuluvad uskumishoiakud ja episteemilised seisundid moodustavad epistemoloogia valdkonna . V kategooria osutab sotsiaalsetele faktidele ehk inimtegevuse tegelikele väljunditele - sotsiaalses kontekstis vaadeldavale ja tõlgendatavale käitumisele ning selle tagajärgedele . Miks me räägime kategooriate all faktidest ? Esiteks , kategooriate all mõtleme me mõistete kategooriaid . <arv> Kui mõistetel on osutus ( maht ) , siis peab sama olema ka nende kategooriatel . Teiseks , tegevusskeemid on küll mõttelised ja kontseptuaalsed , propositsiooniliselt avaldatavad abstraktsioonid , kuid definiitselt osutavad need reaalsele , st võimalikule või tegelikule tegevusele . Tegevus ei ole loogiline kontiinuum , ehkki me võime käsitada loogilist 'kõigi võimalike tegevuste hulka' . Vähemalt õigusteoorias poleks sellise kontiinuumiga suurt midagi peale hakata , sest ka õigusnormide hüpoteesid ei käsitle lihtsalt loogilist võimalikkust , vaid ikka suure tõenäosusega ilmnevaid tulevikusündmusi . Piltlikult öeldes : enne kui pole tõenäoline , et inimesed võivad sooritada tehinguid Kuul , ei käsitle kehtivad jurisdiktsiooninormid Kuul toimuvaid tehinguid . Tegevusskeemi kui teoreetilise entiteedi ja tegevussündmuse kui kompleksfakti seosed on sarnased teaduslike teooriate ja vaatluste seostele . Teadusfilosoofias öeldakse sageli " vaatlus on teoreetiliselt interpreteeritud " . See tähendab vaatluse tõlgendamist sellise teooria mõistetes , mis kõige paremini seletab vaadeldud fenomenide ilmnemise ja karakteristikute põhjusi . Teoreetilisel tõlgendamisel on tavaliselt ( ent mitte alati ) kaks etappi : hüpoteetiline tõlgendamine toimub enne vaatlust , vaatlusülesande püstitamisel ; vaatlustulemuste tõlgendamine toimub loomulikult pärast vaatluse teostamist ja tulemuste fikseerimist ( protokollimist ) . Ootamatute avastuste puhul võib esimene etapp puududa . Selline on seos vaatlus / teooria . Veidi teisest aspektist nimetatakse sellist seost tõepärasuseks . " Seletus on tõepärane , sest seletab vaadeldud faktide põhjuseid , kuid on ometi ekslik ehk väär , sest need ei ole tegelikud põhjused " . Seost teooria / vaatlus ( ed ) väljendatakse lausetega " teooria on vaatlustega kinnitust leidnud ( empiiriliselt verifitseeritud ) " , " ükski vaatlus pole seda teooriat kummutanud ( falsifitseerinud ) " , " teooria on seda üldisem , mida suuremat hulka fenomene see seletab " , " teooria järgi võib oodata teatud faktide ilmnemist " . Eelnimetatud tõepärasusega võrreldes on antud seose puhul tegemist tõenäosusega . " Seletus on tõepärane ja hästi töötav ( kinnitatud ) , sest annab faktide ilmnemisele suure tõenäosuse ja igakordne vaatlus kinnitab faktide tegelikku ilmnemist " . <arv> Analoogselt tuleb vaadata ka tegevusskeemidele , ehkki tõepärasuse ja tõenäosuse mõisteid vajame me üksnes siis , kui tegevusskeemi kasutatakse toimunud käitumisaktide seletamiseks või tulevaste ennustamiseks ( prognoosimiseks ) . " Käitumisakt a vastab tegevusskeemile m " väljendab tegeliku käitumisakti tõlgendamist mingi tegevusskeemi terminites . Nt , " see isik on pannud toime teo , millel on varguse tunnused [ ja järelikult tuleb teda selle teo eest karistada ] " on toimepandud teo juriidiline kvalifitseerimine . St skeem on olemas ja õigusnormis märgitud enne käitumisakti vaatlemist ning vaatlus on teostatud juba skeemi terminites . <arv> Sellise tõlgendamise paradigmaks on argikeeles nt " vargus " : me ei vaatle varguse toimepanemist kui " kõrvalise isiku käe sirutamist letil müügiks lebava kella haaramiseks " , vaid me vaatleme seda kui " kella vargust " . Tavaline karistusseadustiku norm on vormis " kui s teeb teo a ja a on kuritegu ( am ) , siis peab s-i suhtes rakendama karistavat sanktsiooni k " . Selline vorm märgib tulevase , hüpoteetilise , statistiliselt tõenäolise käitumisakti klassifitseerimist teatud kirjeldusena . Mõlemad näitelaused väljendavad seost käitumisakt / tegevusskeem , ehkki esimene kirjeldab juba toimunud sündmust , teine tõenäoliselt tulevikus toimuvat . Vastupidist seost - tegevusskeem / käitumisakt ( id ) , väljendavad sellised laused , nagu " tegevusskeem m on reaalne , sest kirjeldatavad faktiklassid on ühiskonnas tõepoolest vaadeldavad " ( empiiriliselt kinnitatud skeem ) ja " sõjakuritegudena käsitletavate faktide ilmnemine sõjas , nagu ka sõdade toimumine , on üpris tõenäoline " ( teatud tegude ja sündmuste prognoositavus ) . <arv> . <arv>. <arv>. Esmased käibeskeemid Küsigem , mis on see minimaalne idee ja minimaalsed faktid , mida inimene peab teadma kinkimiseks , mida peab teadma laenamiseks ja mida peab teadma vahetamiseks , nii et pooled oleksid rahul asjade ja suhetega ega vaidlustaks toimunut ? Eelkõige mõningane tutvus inimeste ja asjadega ning mõningane oskus inimestega suhelda ja asjadega ümber käia : vallata ja kasutada . Seame ülesande leida see miinimum , mida inimene peab valdama selliste tegude tegemiseks , mis ( meie poolt siin uuritavatel põhjustel ) hakkavad pälvima ja moodsas ühiskonnas juba pälvivad õiguslikku , regulatiivset tähelepanu . Järgnevas analüüsis me muundame kõik ette tulevad tutvused ja oskused propositsioonilisteks hoiakuteks ( on see ju meie ainus võimalus neid kirjeldada ) , ent anname neile ka sellise staatuse - nimelt idee ehk mõtte staatuse - mida neil tavalises kasutuses teadvustatud ideedena ei ole , kuid ilma milleta need tegevused poleks need , mis nad juhtuvad olema . Kinkimine on mõneti sama automaatne tegevus nagu autojuhi käitumine valgusfoori punase tule puhul : nagu ta ei pea õppinuna pingutama valgusfoori punase tule vaatamise ja selle tähenduse tõlgendamisega , ei pea me nägema vaeva mõtetega , et kinkides loovutame oma asjaõigused kingi saajale . Eelõiguslikus terminoloogias aga me ei saa rääkida 'õigustest' , mistõttu tuleb kasutada teisi mõisteid : asja " päriseks ära andes " me anname lubaduse mitte nõuda asja tagasi ning mitte nõuda vastutasuks teisi asju või tegusid . Lõplik loobumine asjast on kingi mõte , kuid kinkimiseks kui tehinguks pole see mõte küllaldane : kinkimine peab olema teatatud ja tõendatud . Analüüsigem alustuseks kontseptuaalsetes ja episteemilistes terminites kõige lihtsamaid ja esmasemaid , vajalike ja kasulike asjadega seotud suhteid ja toiminguid , mida inimesed kogukonnas võivad ja vajaduste sunnil peavad isekeskis looma . Need on esemeliste transaktsioonide - asja ärakasutamiseks andmise , asja äraandmise , asja ajutiseks kasutamiseks andmise ja asjade vahetamise - protoõiguslikud tegevusmallid , kuid teatud mõttes eelnevad need õiguslikule käitumisele ja regulatsioonile ka tavalises õigusruumis : selliseid skeeme realiseeritakse sageli nende juriidilist tähendust teadmata või teadvustamata , ning aegajalt realiseeritakse selliseid skeeme sellises sisus , mis ei pälvigi kehtiva õiguskorra tähelepanu . Ehkki nendes skeemides esinevad teada-tuntud baasmõisted , nagu 'lubaduse andmine' , 'valdus' , 'kasutus' jne , on esialgseks sihiks elimineerida kõik õiguslikud terminid ja tähendused . Samas toome tegevusskeemidesse episteemilised mõisted , terminid ja nõuded , mille tõttu sellised skeemid on inimtegevuses üldse realiseeritavad . Vaatame lihtsustatud kontekstis mõnda kõige tavalisemat ja elementaarsemat inimestevahelisi suhteid , mis seisnevad asjade andmises ühelt inimeselt teisele . Lihtsustatud kontekst käsitab nii esiajaloolist protolegaalset kogukonda , kus kehtivad teatud tavanormid , kui ka tänapäevast õigusignorantset käitumist , kus tehinguid tehakse suletud ringis vastastikuse usalduse ja ühilduva arusaamise alusel , vaatamata norminõuete ja võibolla isegi seaduste rikkumisele . Taolise lihtsustatud lähenemise alused leiduvad meie igapäevaelus . Ei ole üllatav , et meie vaatlus võib samas näida ka esiajalooline . Me kingime sünnipäevaks kalleid kinke , või pakume töökaaslastele enda ostetud ja keedetud kohvi . Me oskame vaevata laenata sõbrale raha või naabrile soola ja oskame oodata , kuidas laenusaaja käitub või peaks käituma , ja eeldame seejuures , et ka tema saab asjade seisust samamoodi aru . Need , kes meie hulgast kollektsioneerivad marke või münte , on harjunud neid omavahel vahetama ja saavad aru , mida vahetamine tähendab nii inimeste-vahelistes kui inimeste ja asjade-vahelistes suhetes . Kõik me pidevalt ostame midagi - vahetus seegi , ehkki oma spetsiifikaga . See tähendab , on olemas asjade ( kaubanduslik ) käive . Siin teostatav metodoloogiline reduktsioon ei ole kontseptuaalne . Kontseptuaalsete reduktsioonide headeks näideteks on õiguse käsuteooria , milles õiguse olemus taandatakse ähvardustega tagatud korraldustele , ja õigusrealism , milles õigus ( õiguse allikad ) taandatakse kohtuniku otsustele või tegevusele . Käesolev analüüs ei ürita taandada õigust ajaloolistele fenomenidele , kuid nende fenomenide hulgas võib leiduda viiteid õiguse geneetilistele alustele . Vähetõenäoline on oodata , et õiguse geneesil poleks ühisosa sellega , mida õigusfilosoofid ja teoreetikud otsivad - õiguse alustega . Isegi siis , kui me oleksime sunnitud asuma mistahes " õiguse aluste " suhtes skeptilisele seisukohale , võib skepsise aluseid oodata leiduvat just õiguse tekke- ja arenguloos . Õiguslikest terminitest hoidumine analüüsis on mh vajalik järjekindlalt epistemoloogilise lähenemise tagamiseks : me uurime , mida inimene usub ja teab enne või ilma selleta , mida ta usub ja teab õigusest . Kink , vahetus ja laen näivad olevat inimtegevuse sellisteks tüüpskeemideks , ilma milleta pole mõeldav - ega siis ka teostatav - selline inimeste-vaheline suhtlemine , mille sisuks on asjade jagatud kasutamine inimlike vajaduste rahuldamiseks . Me näeme skeemides seda , mida näeb tavaline inimene sõbrale raha laenates või sünnipäevaks kingitust tehes : ta ei näe niivõrd lepingut , kuivõrd teatud ennustatavat käitumist mingite asjade ja inimeste suhtes . Möönan , et esitatud skeemid on triviaalsed , kuid just nende komponentidest moodustuvad komplekssed tegevusskeemid , mida me tunnetame kui terviklikke , lihtsaid ja arusaadavaid . Me ei pea skeeme realiseerides teadvustama selle üksikuid komponente , mis ei tähenda , et need komponendid meie tegevuses ja arusaamises puuduksid või poleks vajalikud . <arv> . <arv>. <arv>. <arv>. Asja andmine ärakasutamiseks Skeemi vaadeldava käitumise paradigmad või etalonsündmused või teguviisid on näiteks " muistne kütt jagab sugukonnale jahisaaki " ja " Tiit pakub Kuidole kommi " . ( I ) Subjektidele selles skeemis erilisi nõudmisi pole . Isegi subjektide identifitseeritavus pole skeemi realiseerimiseks tarvilik . Objekti ( de ) l peab aga ( definiitselt ) olema omadus " äratarvitatav " - asi on kasulik parajasti siis , kui see kasutades ära kulub ( nagu toit , küte jmt ) . ( II ) Algselt , st nii ajalooliselt kui ka lihtaimates argisündmustes , on meediumiks liikumises olev füüsiline keskkond , esemed ja inimkehad ; <arv> tähendused on kodeeritud inimeste liigutustesse , esemete liigutamisse ning asjade otstarvetesse . Ajalooliselt hiljem ja keerukamatel juhtumitel lisanduvad meediumina selleks kohandatud füüsilised kandjad , nt kiilkiri savitahvlitel või pilt kuvaril ( ent mitte pelk savitahvel ega pime kuvar ) . ( III ) Ideed , mis on 'asja äratarvitamiseks andmise' tegevusskeemi tarvilikud tingimused ( või loogilise ranguse suhtes mõõdukamalt öeldes - eideetilised komponendid ) ja mille teadmine <arv> või äratundmine ( IV ) annab subjektile võime skeemi realiseerida : ( <arv> ) idee ( arusaamine ) otstarbekatest , kasulikest ( ja sellisena äratarvitatavatest ) asjadest , nende valdamisest ja kasutamisest ; ( <arv> ) ideed lubadusest ja usaldusest : lubadus antakse selleks , et seda täita ning lubaduse saajal on loomulik usaldada lubaduse andjat ehk oodata täitmist ; antud skeemis on teate sisuks lubadus mitte nõuda asja tagasi ega hüvitist selle eest , ja lubaduse saaja usub , et andja ei nõua üht ega teist ega heida ette asja äratarvitamist ; lubadus võib olla väljendatud selgesõnaliselt või üldiselt tunnustatud sõnatute signaalidega , nt lihtsalt toidupoolise ulatamisega ; usaldust väljendab asja vastuvõtmine ; ( <arv> ) ideed esemelise suhte pooltest : valduse loovutajast kui suhte usaldatavast , asja ärakasutamist lubavast poolest ; valduse vastuvõtjast kui suhte usaldavast ja lubatud kasu saavast poolest ; <arv> ( <arv> ) idee esemelise , asjastatud suhte eesmärgist - asja saaja heaolu parandamine ; ( <arv> ) ideed vajadustest ning nende vastastikusest rahuldamisest : asja andja ei oota mingit vastust või rahuldub võimaliku tunnustusega , saaja rahuldub oma heaolu paranemisega läbi asja taastumatu kasutamisväärtuse . ( IV ) Mida antud tegevusskeemi subjektid peavad teadma ? Ega ometi eelmise kategooria all sõnastatud tarvilikke ideid ? Tõepoolest mitte . Skeem toimib valdavalt äratundmise ja oskamise , st oskusteabe alusel . Mõned ideed on aegajalt siiski vajalikud ka lauselise ( propositsioonilise ) teadmisena , kuid see nõue on juhuslik . Näiteks on vahel vaja suhte kinnitamiseks öelda : " söö ära ! " või " võta endale ! " Õigussüsteemis asi muutub : ideed võtavad autoritatiivsete juriidiliste määrangute kaudu juriidiliste rekvisiitide või instituutide vormi ning juristid - olemaks juristid - peavad neid tundma ja oskama kasutada . Minimaalsed episteemilised nõuded antud skeemi järgi käituvatele subjektidele on järgmised : ( <arv> ) äratuntavad peavad olema asja andja ja saaja ( kuid subjektide isikute äratundmine ei kuulu selle skeemi minimaalsete nõuete hulka ) ; ( <arv> ) äratuntav peab olema üleantav asi ja peab olema mõõdetud selle kogus ; <arv> ( <arv> ) äratuntav peab olema asja tegeliku üleandmise ( valdusesse loovutamise ) akt ; ( <arv> ) teada peab olema asja ärakasutamiseks andmise pöördumatus - antud skeemis tuleneb see asja enese omadustest ( võibolla loob see omamoodi materiaalse aluse lubaduse mõistele ) . Enamik ülalesitatud ja ka järgnevate , veidi keerulisemate skeemide suhtes esitatavatest episteemilistest nõuetest on triviaalsed , ent ometi seisnevad pettused ja eksitused tehingutes just mõne nendest nõuetest täitmatajätmises või eiramises . Saame kinkimise esmase , protoõigusliku ja hüpoteetilise tegevusskeemi . Antud juhul on skeemi koostamine rajatud semantilisele intuitsioonile . Võimalik , et loogiliselt saaks tõestada skeemi komponentide tarvilikkust ja skeemi kompositsioonilist terviklikkust ( küllaldavust ) ning see oleks ka empiiriliselt kinnitatav , kuid selline täpsus pole antud juhul oluline . Igal juhul näib skeem olevat tõepärane ja kontseptuaalselt terviklik . Kokkuvõetult , liitpropositsioonina näeb skeem välja nii : isik x annab asja A isikule y , teatades otsesõnu ( eksplitsiitselt ) või käitumisest üldarusaadavalt järeldatavana ( implitsiitselt ) , et y võib asja ( eeldatavalt kohe ) ära tarvitada oma vajaduse rahuldamiseks või heaolu parandamiseks ja x ei nõua asja tagasi ega asja eest vastutasu ega hilisemat hüvitist . Asja andmine ärakasutamiseks erineb asja tasuta äraandmisest ühes olulises lihtsustuses : kui asi on ärakasutatav ja saajalt võib oodata selle kohest või kiiret ärakasutamist , siis sellises skeemis pole vajalikud 'tasu' ja 'tasuta' mõisted . Juriidiliselt on mõlemad skeemid muidugi ühtemoodi kinkimine , kuid nende olemuslik ja ka tõendamise erinevus on nähtav . <arv> . <arv>. <arv>. <arv>. Asjade vahetus ( asja äraandmine tasu eest ) Paradigmad : " muistne põllumees vahetab kasvatatud vilja pottsepa tehtud savipottide vastu " , " Tiit ja Kuido vahetavad taskunoad " . Enamik ( III ) kategooria ideid on sarnased või samased eelmise skeemi komponentidega . Mis puutub ideesse ( <arv> ) asjade otstarbekohasest kasulikkusest , siis asjade vahetamise korral on oluline asjade suhteline kasulikkus . See tähendab , et ühe ja sama asja kasutusväärtus võib erinevate kasutajate jaoks ja erinevates olukordades olla oluliselt erinev või sootuks puududa . Kasutusväärtuse suhtelisus muudabki võimalikuks vahetuses ilmneva fenomeni , et kõik vahetuse pooled suurendavad oma heaolu , kuigi kasulike asjade hulk ei suurene . Kuid kasulikkuse subjektikohane suhtelisus ei tähenda selle subjektiivset määramatust . Võibolla on mitmeid mõõtusid kasulikkuse hindamiseks , meid huvitab eriti üks neist - otstarve ehk funktsionaalsus . See on objektiivne , asja enese omadus : kui inimesel on kaks autot ja üks neist seisab kasutult , siis ometi on kasutult seisval autol kõik need samad funktsionaalsed omadused , mis tast kasuliku vahendi teevad . Võimalik , et tasu mõiste areng teeb olulise hüppe vahetusetalonide ( raha ) ilmumisega . Ennekõike lihtsustub keerulisemate , mitmepoolsete ja aheltransaktsioonide sooritamine , samuti arvepidamine . Kuid " pooltele suhteliselt kasuliku vahetuse " kontseptsioon säilib ka kõige keerulisemate tehingute alusena . Suhtelise kasulikkuse fenomenist koorub vahetuse skeemis üks uus idee : ( <arv> ) ( vastu ) tasu mõiste : ühelt poolt saadud kasule vastamisest ja teiselt poolt loobutud kasu hüvitamisest , kaotuse korvamisest . Idee sisuks võib olla arusaam , et asja ära andnud isik ei saa ise seda enam kasutada , või ta on näinud vaeva ja kulutanud materjali selle tegemiseks , kuni selleni , et ta tegi asja just selleks , et vahetada see endale vajaliku , ent muidu kättesaamatu asja vastu ( tööjaotus ) . Tekivad mõisted 'vastastikune kasu' , 'vajaduste vastastikune rahuldamine' , 'vahetusväärtus' jmt. Vaadeldavates näiteskeemides on kõige lihtsam käsitleda tasuna asju ( esemeid ) , kuid skeemid komplitseeruvad , kui tasuna käsitada tööd või muid abstraktseid suurusi . Vahetustegevuse skemaatilise idee juures tulevad kõige esmasemalt ja markantsemalt nähtavale õigusvajaduse ja õigust pälvivate sotsiaalsete faktide mõisted . Kui vahetatavad asjad on säilinud , ja eriti siis , kui asja valdus on vaidlustatav ( maatüki valduse muutudes ei muutu maatüki asend - see on kinnisasja tunnus ) , muutub oluliseks küsimus lubaduse andmise tegelikkusest ja selle tõendamisest . Kogukonnas tekib vajadus kindlustada jagatud arusaamist sellest , mis on lubadus ( kuidas selle andmine " välja näeb " ) ja et lubadusi tuleb täita . Kui sellised normid on algselt juba olemas , siis tekib vastupidine efekt : kõik teod ja toimingud , mis " näevad välja nagu lubadused " , pälvivad tõlgendamist nende normide järgi . See efekt seletab jälle kord klassikalises Rooma õiguses kasutatud formaalseid toiminguid ( nt ostja poolt ostetavale asjale käe pealepanemine või mancipatio juures kaalumehe osalemine vase ja kaaludega ) : kindel käitumuslik formalism välistas juhuslike , tehingutele sarnaste toimingute ( nt naljaviskamise ) tõlgendamist lubadustena ning ühtlasi tagas tõendite tekitamise lubaduse ja tehingu kohta ( tunnistajad " nägid " lubaduse andmist isegi siis , kui nad tehingu sisust aru ei saanud ) . Minimaalsetes episteemilistes nõuetes käituvatele subjektidele toimub muutusi : d ) teada peab olema asja äraandmise pöördumatus - kui see ei tarvitse enam tuleneda asjade omadustest , nagu ärakasutamiseks andmise juures , vaid pöördumatus peab sisalduma lubaduse sisus : subjektid lubavad ilmselt ja selgelt vahetatud asju mitte tagasi nõudma ( kui nad vahetavadki asjad tagasi , siis on see uus tehing ) . Asjade vahetamise suhe on erinevalt kahest eelmisest sümmeetriline , kahekülgne suhe . Asjade vahetamise skeem propositsioonilises vormis : isik x annab asja A isikule y ja y annab asja B x-le , kusjuures mõlemad teatavad otsesõnu , või üldarusaadavalt asjade üleandmise aktiga , et y võib võtta ja jätta asja A oma valdusse sõltumata sellest , mida ta sellega teeb , ja y võib võtta ja jätta asja B oma valdusse sõltumata sellest , mida ta sellega teeb , ja kumbki lubab eksplitsiitselt või implitsiitselt , et nad ei nõua üksteiselt ega üheltki kolmandalt asja valdajalt asja tagasi ega nõua muud hilisemat hüvitist . <arv> . <arv>. <arv>. <arv>. Asja tasuta äraandmine Vaadeldava käitumise paradigmad : Rooma patroon annab kliendile oma büsti , Tiit kingib Kuidole taskulambi . Idee asja kasulikkusest erineb siin oluliselt esimese skeemi asjadest : asja kasutuskõlblikkus on kestev ja korduv , nii et asi võib saajal säilida ja teda teenida pikemat aega . See erinevus on oluline selle tõttu , et nii andjal kui ka kolmandatel isikutel on võimalik näha seda asja kui kasulikku oluliselt hiljemgi , ja saajal jällegi on võimalik asi kasutamise järel ära anda või vahetada ( mis äratarvitatavate puhul loomulikult pole võimalik ) . Asja selline omadus suurendab oluliselt vajadust normatiivsete vahendite järele , mis reguleeriksid asja saatust ja sellega seotud inimsuhteid kaugemas tulevikus . Asjade omadus vastavalt säilida või kaduda tarvitamisel , evib tähendust ka vahetuse juures : skeemis on võimalikud mõlemat tüüpi asjade vahetamised ja neist tulenevad erimeelsused . Lisandub ka üks idee : ( <arv> ) idee tasu eitusest ehk tasuta mõistest . Idee sisuks on tavaliselt inimlik altruism , kuid selleks võib olla ka madal hinnang asjale või ükskõiksus . Seega , tegevusskeem asja tasuta äraandmisest , nagu ka lihtsalt ärakasutamiseks andmisest , vastandub sama üldisele skemaatilisele ideele asjade vahetamisest . Pole mõtet spekuleerida selle ümber , kas mõni neist kolmest skeemist on teiste suhtes primaarne - igal juhul on need üksteist kontseptuaalselt täiendavad . Vajadus õiguse järele tuleneb probleemidest lubaduse mõiste ümber : a ) mida lubadus ja selle andmise tagajärjed tähendavad ? b ) kuidas lubadusi antakse ja kuidas neid ära tunda ? c ) kuidas tagada lubaduste täitmist siis , kui mingil põhjusel puudub selleks tahe või võimalus ? Asja tasuta äraandmise skeem propositsioonilises vormis : isik x annab asja A isikule y , teatades otsesõnu , või üldarusaadavalt asja üleandmise aktiga , et y võib võtta ja jätta asja oma valdusse sõltumata sellest , mida ta sellega teeb , ja x lubab otsesõnu , et ei nõua y-lt ega üheltki teiselt asja valdajalt asja tagasi ega nõua tasu või hilisemat hüvitist . <arv> . <arv>. <arv>. <arv>. Asja andmine tasuta ajutiseks kasutamiseks Käitumise paradigma : Mari laenab Heidile triikraua . Subjektide ja objektide juures on tarvilik isikute ja asjade identifitseeritavus skeemi lõpuleviimiseks - see eeldab definiitselt sama asja tagastamist , isiku tuvastatavus on vajalik asja valduse ja asukoha tuvastatavuseks . ( III ) Ideed : ( <arv> ) idee asjadest , mille tarbimisväärtus kulub pruukides suhteliselt aeglaselt ning asja tagastamisel eeldatakse , et see pole oluliselt kulunud ; ( <arv> ) idee lubadusest ja usaldusest : asja andja usub , et saaja selle tagastab , kuna andja esitab vastava nõude või tingimuse asja andmise suhtes ja saaja annab lubaduse see asi tagastada <arv> ; ( <arv> ) idee suhte eesmärgist - asja ajutisest tasuta kasutamisest saaja heaolu parandamiseks andja heaolu halvendamata : kasutus peab olema säästev ja asi tuleb tagastada esialgses seisukorras ; ( <arv> ) ideed vajadustest ja otstarvetest : asja andja ei oota oma heaolu paranemist , saaja aga küll , kavatsedes rahuldada vajadused , millele asja otstarve vastab ; andja möönab saaja heaolu paranemist ja ootab asja kasutamisväärtuse püsimist enda vajaduste rahuldamiseks . ( IV ) Episteemilised nõuded . Tuvastatavad ja äratuntavad peavad olema : a ) andja ja saaja isikud ( mitte pelgalt subjektid ) ; b ) asja liik , kogus ja asja identifitseerivad tunnused ; c ) asja üleandmine ja luba seda kasutada ; d ) lubadus asi tagastada ; e ) asja tagastamise tähtaeg ( mõistlik ligikaudne või fikseeritud täpne ) ; f ) asja tagastamine . Tasuta laenamise tegevusskeem propositsioonilises vormis : isik x annab asja A isikule y , teatades otsesõnu või saaja sõnastatud küsimusele asja üleandmisega üldarusaadavalt vastates , et y võib asja ajutiselt kasutada oma vajaduse rahuldamiseks või heaolu parandamiseks nii , et asja otstarve ja kasutusväärtus säilib , ja y lubab otsesõnu sama asja tagastada ning x teatab , et ei nõua asja kasutamise eest vastutasu ega hilisemat hüvitist . <arv> . <arv>. <arv>. <arv>. Asja andmine ajutiseks kasutamiseks tasu eest Käitumise paradigma : põllumees annab kasutada oma hobust , saades vastutasuks vilja . ( III ) Ideed on sarnased eelmise skeemi omadega , kuid lisanduvad ideed tasust : ( <arv> ) lubadus : lisaks muudele lubadustele , asja saaja annab lubaduse tasuda asja kasutuse eest teise asjaga ( või tööga vmt. ) ; ( <arv> ) suhte eesmärk - saaja poolt asja kasutusvõimaluse hüvitamine andjale mingi teise asjaga , mis parandab andja heaolu ; ( <arv> ) ( kasutus ) tasu mõiste : idee lätteks võib olla arusaam , et asja kasutada andnud isik ei saa ise seda mõnda aega kasutada . ( III ) Episteemilised nõuded : g ) äratuntav tasu ja selle suurus ( kogus ) ; Tasu eest laenamise tegevusskeem propositsioonilises vormis : isik x annab asja A isikule y , teatades otsesõnu , või y-i sõnastatud küsimusele asja üleandmise ja pakutud tasu vastuvõtmisega üldarusaadavalt vastates , et y võib asja ajutiselt kasutada oma vajaduste rahuldamiseks või heaolu parandamiseks nii , et asja otstarve ja kasutusväärtus säilib , ja y lubab otsesõnu tagastada sama asja koos vastutasuga kasutamise eest , või y lubab tagastada sama asja , tasudes kasutamise eest otsekohe asja vastuvõtmisel . Alusskeemide juurde kuulub ka asja andmine ärakasutamiseks samaväärse tagastamise tingimusel ( muutlaen juriidilises terminoloogias ) . Kuid kuna see skeem erineb kahest eelmisest ( juriidilises terminoloogias pruuklaenust ja üürist ) vaid ühe idee osas - asi võib tagastamisel olla asendatud teise samaliigilise asjaga ( vili , jahu jne. ) , siis pole tarvidust seda eraldi käsitleda . Toodud skeemidest või nende komponentidest on võimalik moodustada sega- või kompleksskeeme , samuti on võimalik skeeme komponente muutes modifitseerida . Muidugi esineb palju muidki esmaseid asjade valdamise , kasutamise ja käsutamisega seotud skeeme . Näiteks asjade ühise kasutamise skeemid on tõenäoliselt vanemad kui transaktiivsed skeemid . Ka pärandamise ja pärandi mõisted võivad algselt olla seotud pigem ühisvaraga kui eravaraga . Kaubandussuhete komplitseerumine ( laevavedude krediteerimine , kaupade kindlustamine jpm ) nõudis hoopis keerulisemate kompleksskeemide väljamõtlemist ja rakendamist . Samuti muutus 'asja' mõiste : selleks sai ka 'töö' , seda nii töö protsessi kui ka töö resultaadi mõttes . Õiguse tekke suhtes on kõige tähtsamad aga need muudatused , mis leiavad tegevusskeemides aset seoses nende normeerimise ja formaliseerimisega . <arv> . <arv>. <arv>. Käitumise kontseptuaalsus <arv> . <arv>. <arv>. <arv>. Narratiivne pädevus ja juriidiline reegliteadmine Narratiivne pädevus tähendab teksti kuulaja-lugeja võimet mõista tekstis kirjeldatavaid situatsioone ja sündmusi . Näiteks lausetest " Mrs . Glass istus väga vaikselt ja jälgis poega , sigaret sõrmede vahel juba peaaegu lõpuni põlenud . Ta jälgis , kuidas Zooey vahukreemituubile korgi peale keeras ja kuidas ta vindi leidmisega hädas oli . " <arv> arusaamiseks on vajalik teatud kultuuriruumis omandatud kogemus : et väga vaikselt istumine võib tähendada nii vaikimist kui ka liikumatult istumist ja raskused vindi ülesleidmisel ei tähenda sugugi vindi tagaotsimist . Samuti on vajalik eelnevate lausete mingi kriitiline lugemus , mõistmaks , kas tegemist on vahukoore või habemeajamiskreemiga . Seega , narratiivse pädevuse taga on teatud kogemus ja teadmine , mille põhjal loetavat teksti mõistetakse ; keelepädevus erineb tõesti kogemusest enesest , sest mõnel juhul kogemustega isik ei oskagi keelt , kuid keeleoskamatus ei elimineeri tema võimalikke kogemusi keelega kirjeldatavas valdkonnas ( kui jutt pole nö lingvistilistest kogemustest ) . Narratiivne pädevus on loomulikult vajalik ka tegevuse kirjelduste , tegevusjuhiste ja tegevuskavade , ehk üldistatult tegevusskeemide mõistmiseks . Kuid tegevusjuhise järgi tegutsejale narratiivsest pädevusest ei piisa . Juhist järgiv tegija peab tegevusskeemi õigeks realiseerimiseks mõistma , mida ta on tegemas ja mis on toimingute tagajärjed . Õiguslike juhiste puhul on jutt õigusjärelmitest . Sellist pädevust õigusnormide suhtes nimetab U. Neumann juriidiliseks reegliteadmiseks . <arv> Õigusmõiste teadmise sisuks ( lisaks teatavatele deskriptiivsetele komponentidele ) on õigusjärelmi arvestamine . Neumann nimetab seda õigusmõiste funktsiooniks . <arv> Täpsustagem sõnakasutust : õigusmõisted osutavad õigusjärelmitele . Selline definitsioon on muidugi eriliselt piirav : kõik teised mõisted , mis mingil muul viisil on juriidilisele keelele eriomased , pole siiski juriidilised mõisted , kuivõrd need ei osuta juriidilistele järelmitele ( õigusmõistete funktsioonidest vt <arv>. <arv>. <arv>. <arv> ) . Esmaste käibeskeemide juures nägime , et teadmine konventsionaalselt oodatavast käitumisest ja oskus neile ootustele vastavalt käituda ei ole siiski nii lihtsalt , ühetüübilistest mõistetest konstitueeritud , vaid siin osaleb hulk tüpoloogiliselt erineva tähendusega mõisteid . Pädevus käituda reegli- ja ootuspäraselt sisaldab veel ühe nõude : oskuse leida tõlgendamise kaudu õige , st antud skeemi käsitav reegel ( norm ) , ja teha reeglist juhindumiseks vajalik otsustus ( subsumtsioon ) . Tõsi , mistahes kolmanda isiku , näiteks kohtuniku kaasamine , andmaks vaadeldavale käitumisele hinnangut , suurendab järsult ka narratiivse pädevuse osakaalu : hindajale-otsustajale on vaja arusaadavalt kirjeldada toimunud sündmusi ja nende tausta . Samas asjaosalised ise saavad sageli hakkama ilma igasuguste formuleeringuteta : nad lihtsalt mäletavad , mida nad tegid . Kohtunikul või muul ametnikul on muidugi vajalik ametlik kompetents : võimuvolitus " õige " õigusnormi valimiseks , tõlgendamiseks ja rakendamiseks . Kuid see pole enam kompetents oskuse mõttes , vaid legaalne voli kasutada ametialaseid oskusi ning märgistada otsus kui võimukalt kohustuslik ( legitiimne ja autoritatiivne ) . <arv> . <arv>. <arv>. <arv>. Konventsionaalsus ja koordinatsiooniprobleem tegevusskeemides Inimtegevuse skeemid jagunevad individuaalseteks ja kollektiivseteks . Individuaalne skeem on selline , mida võib põhimõtteliselt , ehkki tegelikult ei pea , realiseerida üks subjekt . Kollektiivne skeem ei ole aga põhimõtteliselt ühe inimese poolt realiseeritav ; mingi mõeldav subjekt , näiteks intelligentne masin võiks sellega ka hakkama saada , seega on antud jaotuse aluseks indviduaalsed ja kollektiivsed inimvõimed . Sama ülesanne võib olla lahendatav individuaalselt või kollektiivselt . Kuna tegevusskeemis sisalduv algoritm ( tegevusjuhis ) võib olla lineaarne või paralleelne , võib sellel alusel jagada ka tegevusskeeme . Lineaarskeemid võivad olla nii individuaalsed kui ka kollektiivsed . Kollektiivse lineaarskeemi puhul jätkub tegevus nagu teatejooks - korraga on teoksil üks tegevussamm . Paralleelskeemid võivad olla üksnes kollektiivsed . Näiteks , kollektiivse paralleelskeemiga on tegemist siis , kui selle realiseerimine eeldab eri kohtades samaaegselt sooritatavaid tegevussamme , mida üks inimene teha ei suuda . Mõni lineaarskeem , näiteks suure ettevõtte müügidokumentatsiooni ettevalmistamine , võib olla individuaalne lineaarskeem , mis on põhimõtteliselt tehtav ka ühe juristi poolt , kuid kuna tehingu ajafaktor nõuab , et seda teeksid kümme juristi , siis transformeeritakse skeem paralleelskeemiks , kollektiivseks projektiks . Me ei võta siinkohal ette tegevusskeemide filosoofilist analüüsi , <arv> kuid märgime ära mõned olulised asjaolud : a ) Individuaalsete ja kollektiivsete tegevusskeemide suurim erinevus seisneb kollektiivse skeemi sisemises nõudes või vajaduses indiviidide koordineeritud ühistegevuse järele . See seab omakorda piirangud võimalustele muuta või varieerida skeemi . Näiteks , kuigi põhimõtteliselt on vabadus valida , kas monteerida autole mootor enne või pärast uste monteerimist , ei tarvitse seda vabadust olla vooluliini ja tööjaotuse etteantud algoritmide tõttu . Individuaalse skeemi individuaalsel elluviijal on oluliselt suurem vabadus skeemi muuta või varieerida , ja seda isegi skeemi realiseerimise käigus . b ) Kollektiivsed skeemid koosnevad sageli , kuid mitte alati , individuaalsetest allskeemidest . Näiteks , raske kivi veeretamine kolme mehe poolt on üks terviklik kollektiivne skeem ega koosne individuaalsetest skeemidest . Mootori koostamine vooluliinil koosneb aga suurest hulgast individuaalsetest alloperatsioonidest . c ) Osa tegevusskeeme transformeerub ühest tüübist teise sõltuvalt sellest , kas tegevuse objekt on jõukohane indiviidile või kollektiivile . Näiteks , raske kivi kolme mehe poolt veeretamine pole samane kergema kivi veeretamisega ühe mehe poolt , sest esimene nõuab meestelt tegevuse koordineerimist ( üheaegset jõupingutust ühes suunas ) , teine skeem individuaalselt tegijalt seda loomulikult ei nõua . d ) Esineb individuaalseid allskeeme , millel ei ole mõtet ( nt otstarvet või eesmärki ) väljaspool kollektiivset mõttekat ( otstarbekat või esmärgipärast ) skeemi : sellisteks on näiteks osa ( kuid mitte kõik ) tehase vooluliinil sooritatavatest tööoperatsioonidest . e ) Liht- ja liitskeemid sisaldavad vastavalt ühte või mitut erinevat tegevussammu ; lihtskeemid omakorda võivad olla ühe- ja korduvsammulised . Liitskeemid võivad olla individuaalsed üksnes siis , kui need on lineaarskeemid . Paralleelskeemid on ( definitsiooni järgi ) üksnes kollektiivsed või tehnoloogiliselt integreeritud tegevusskeemid . f ) Tegevusskeem on programmeeritud , kui teosti tegevusahelat juhitakse üksikute sammude ettekirjutuste kaudu . Programm on teatud eelneva inimtegevuse , programmeerimise resultaat ning on võimeline tulevikus , teises kohas , teise teosti või teise inimese juhtimisel sooritama ettenähtud operatsioone . Programmeeritud algoritm ei pea seejuures olema digitaalne ega infotehnoloogiline , ka mehhaanilised automaatpingid , nt tavaline õmblusmasin , kasutavad programmeeritud algoritme . Ühiskonnas võib programmeeritud tegevus ilmneda erilise efektina : saavutades teatud üksikute tegevussammude täitmise iga üksiku teosti ( inimese ) poolt , pannakse kogu sootsium liikuma selliselt , mida ükski teostav inimene eraldivõetuna ei sooviks . Võibolla seletab see osaliselt seda , miks Stalin ja Hitler said ühiskonnad toimima näivas üksmeeles , ent ometi igaühele ebameeldival viisil ? g ) Koordinatsiooniprobleemide , sh konfliktide lahendamiseks tuleb liitskeemid " koost lahti võtta " : allskeemideks , tegevussammudeks , vahetulemusteks , eesmärkideks ja muudeks osadeks " lammutada " . Vahel tuleb tegevusskeeme ka reaalselt dekomponeerida , komponente ajas ja ruumis eraldades ja eraldi realiseerides . Näiteks , kui müügitehingu tegemise ajal on pooltest sõltumatult , panga on-line-süsteemi rikke tõttu tekkinud tegelik makseviivitus , või pooltel tekkinud teadmatus makse sooritatusest , siis tuleb transaktsiooni käsitleda eraldi kaubaliikumise skeemina ja makseskeemina ning vaadata , kas usalduse ja tagatiste tase võimaldab kaubaskeemi lõpetada enne , kui makseskeem on või võib olla lõpetamata . h ) Esineb kollektiivseid skeeme , mis teenivad individuaalsete skeemide realiseerimist : näiteks muusikatööstus realiseerib tohutut hulka kollektiivseid skeeme , mille üks peamisi eesmärke on individuaalsele tarbijale suunatud - esteetilise naudingu saamine muusika kuulamisest ( mille tarvis on ka erinevaid tegevusskeeme ) . i ) Individuaalse skeemi realiseerimine võib minna konflikti üksnes välise sotsiaalse keskkonnaga , kollektiivse skeemi realiseerimisel on võimalikud ka sisemised , tegijatevahelised konfliktid . j ) Inimgrupid genereerivad uusi , nii individuaalseid kui ka kollektiivseid tegevusskeeme ; inimgrupid samuti säilitavad ja levitavad neid , õpetades skeemide episteemiliselt väärtuslikke komponente grupi liikmetele või teistele gruppidele . Kollektiivsed tegevusskeemid omakorda konstitueerivad inimgruppe , säilitades olemasolevaid gruppe ja tekitades uusi . Individuaalsed tegevusskeemid konstitueerivad gruppe kaudselt : nt keskaegne käsitööliste tsunfti liikmed tegelesid valdavalt individuaalsete tegevusskeemidega ( ehkki mitmekesi - meister sellidega ) , kuid tsunfti ühendas neid käsitöö oskusteabe ja resultaatidega seotud vajadused . k ) Ajalooliselt oli veel hiljuti valdav arengusuund individuaalsetelt tegevusskeemidelt kollektiivsetele , süvendatud tööjaotusega tootmise ja loovuse skeemidele . Seeriatootmise vooluliin sai sellise arengu tipuks . Nüüd on pilt muutunud keerukamaks ning mängu on tulnud infotehnoloogiliselt integreeritud individuaalsed skeemid , milliste realiseerimisel teeb otseselt lõppresultaadile viiva töö ära masinaid juhtiv indiviid , kuid masinatöö skeem sisaldab hulga teiste inimeste poolt masinteosti ( te ) sse programmeeritud tegevusskeeme . Punkti f ) alusel võime esitada huvitava , ehkki veidi riskantse hüpoteesi : juriidiline , õigusnormidega preskribeeritud tegevusskeem on omamoodi sotsiaalne programm eluliste tegevusskeemide kindlaviisiliseks realiseerimiseks ning järelikult hulk õiguslikult reguleeritud käitumisi on programmeeritud . Hüpoteesi risk on analoogias arvutiprogrammidega : viimaste teosti ehk arvuti ei ole tahtevaba agent ; käitumisskeemide teosti , inimene , kas üksi või grupis , on aga võimeline tahteliselt skeeme varieerima , muutma või hülgama , ning seda kuni õigusrikkumise või kuriteoni . <arv> . <arv>. <arv>. Tegevusskeem kui abstraktsioon Niiviisi oleme saanud teatud inimeste-vahelised asjadega seotud suhted . Seotus asjadega pole retooriline - asjad valdussuhete ( valduse muutumise ) objektidena seovad inimesi . Ent asjadest saavad nende suhete objektid ja inimestest subjektid üksnes selle tõttu , et esinevad teatud mõistelised , tähendusrikkad entiteedid , mis on abstraheeritud ehk mõtteliselt , eideetiliselt eraldatud konkreetsetest asjadest , inimestest ja sündmustest . Abstraktsioonid käsitavad " nähtamatuid " seoseid , või pigem seoseid " üle nähtava " . Ma ei saa mitmel põhjusel nõustuda õigusteooriates levinud õiguslike entiteetide nn fiktsiooniteooriatega . <arv> . <arv>. <arv>. <arv>. Fiktsioon ja abstraktsioon Fiktsiooni võimaldab luua kirjelduseks kasutatava keele tähendusrikkus . Fiktsiooni osutus on immanentne selle tähendusega . Ma võin vabalt kirjeldada olematut akstiaseltsi - selle väljamõeldud nime , äriregistri numbrit , põhikirja , aktsionäre jne , nii et kõik saavad sellest aru . Selline kirjeldus loob ja esitab fiktsiooni . Kuid tõeliselt eksisteeriv juriidiline isik - tõeliselt vormistatud ja äriregistrisse kantud nime , äriregistri numbri , põhikirja , aktsionäridega jne , ei ole fiktsioon , vaid juriidiline abstraktsioon . Samas normatiivselt kehtestatud õigusinstituudi , äriühingu , üks konkreetne juhtum ( instants ) . Eksisteeriva juriidilise isiku kirjeldus osutab hulgale juriidiliselt relevantsetele materiaalsetele , vormilistele ja abstraktsetele entiteetidele väljaspool kirjeldust ( asutamisleping , põhikiri , registrikanne , aktsionärid , juhtorganid , neisse valitud isikud jne ) . <arv> Õigusinstituut on sarnane ilukirjandusliku fiktsiooniga , kuid erineb kahe tarviliku ja olemusliku tingimuse osas . <arv> ) Instituudi suhtes esinevad kindlad performatiivsed vorminõuded . Ilukirjanduslik fiktsioon ei nõua midagi peale kujutluse . <arv> ) Õiguslooja on kavandanud , et instituut realiseeritakse , st et tekivad nõuetele vastavalt vormistatud juhtumid ( instantsid ) . Kirjanik ei kavanda sündmuste realiseerumist ; või kui kavandabki , kaudses ja harivas mõttes , siis ometi ei saa ta anda romaaniga kaasa normatiivseid , funktsionaalseid vahendeid sotsiaalse maailma sündmuste ja seisundite otseseks muutmiseks . Instituudi tähenduseks ( intensiooniks ) on kehtestatud vorminõuded ja tegevusskeemid , osutuseks ( ekstensiooniks ) on kõik vormistatud ja kehtivad juhtumid ( instantsid ) . Tõsi küll , esialgu , enne esimese juhtumi ilmnemist , võime juriidilist instituuti pidada just-nagu-fiktsiooniks : kuniks ei leidu ühtegi juhtumit , mille puhul abielu vorminõuded on täidetud , siis pole ühtegi kehtivat abielu ; kui ühtegi kehtivat abielu ei tekigi , siis me võime tõesti rääkida abielu instituudist kui fiktsioonist . Tavaliselt on aga vorminõuded ja seadusandja intentsioon reaalsed ning instituut instantsieerub eksisteerivaks juriidiliseks abstraktsiooniks . Abstraktsioon on tegelik entiteet . Abstraktsioonil on selline osutus , mida fiktsioonil pole . Fiktsioon osutab kujuteldavale ja ainult kujuteldavale asjade seisule . Abstraktsioon osutab ühel või teisel viisil ( aga neid viise on palju ! ) nii kujuteldavatele kui ka tegelikele asjade seisudele ja nendevahelistele sõltuvusseostele . Tõsi , kui 'õun' osutab kõigile õuntele ja nimetab igat õuna kui füüsilisi , käegakatsutavaid asju , siis 'lubadus' , osutades kõikidele lubadustele ja nimetades igat lubadust , näib osutavat ja nimetavat " nähtamatuid " asju . Seda enam , et räägime ju tühjadestki lubadustest . Ent see pole nii . Ka lubadus peab olema teatav viisil " nähtav " , olemaks lubadus ( vt lubaduse eksisteerimise tingimused lk <arv> ) . Juriidiliste abstraktsioonide fikseerimiseks on leiutatud õigusvormid : registrid , tõendid , kinnitused , kirjalik vorm , tunnistus jne. Need moodustavad juriidilise abstraktsiooni iseäraliku välise " tugikarkassi " . <arv> Pikemalt seletamatagi on selge , et fiktsioonidel puuduvad kõik või enamik neist kirjeldusevälistest vormilistest " toetuspunktidest " , mis iseloomustavad juriidilisi abstraktseid entiteete . <arv> Fiktsioonide kohta öeldu ei tähenda siiski , et fiktsiooni mõistel pole ( õigus ) teaduses mingit väärtust . Esiteks , meil vajame mõistet , osutamaks neile teoreetilistele , praktilistele , religioossetele ja muud laadi mõistetele , mis alles aastakümneid või aastasadu kestnud kasutuse järel osutuvad väärateks ehk osutuseta mõisteteks . Teiseks , vahel on fiktsioonid kasulikud , sest annavad kasulikke efekte . Näiteks , õppeotstarbeline väljamõeldud kaasus on kasulik fiktsioon . Taotlusliku fiktsiooni tingimuseks on , et see esitatakse äratuntavalt kui fiktiivne . Just tõe pretensiooni puudumine eristab kavatsetud fiktsioone vääratest teaduslikest hüpoteesidest või lihtsalt valedest . <arv> <arv> . <arv>. <arv>. <arv>. Fiktsiooni ja reaalsuse piiril Muidugi , nii nagu paljude mõisteliste eristuste , nii ka reaalsete ja fiktiivsete abstraktsioonide probleemiks on piirjuhtumid . Probleem ilmneb kahes asjas . Esiteks , piirjuhtumite olemasolu on sageli kasutatud kriitilise argumendina mõistete määratlemise või liigitamise korrektsuse suhtes . Paljudel juhtudel on kriitika liialdatud : määratlematute piirjuhtumite olemasolu iseenesest ei tee mõistetest või nende liigitusest ebakorrektseid . Alloleval joonisel on kujutatud nähtuste klassi A , mis on osutuseks mõistele a , ja nähtuste klassi B , mis on osutuseks mõistele b . Iga üksiku nähtuse kuulumise hulka A või B määrab mõiste tarvilike ja küllaldaste tunnuste nn indekseeriv hulk . Tegelikkuses võime me vaadelda nähtusi , mis hälbivad mõiste määratlusest , st vaadeldaval nähtusel puudub mõni tarvilik tunnus , mistõttu nähtuse kõigi tunnuste hulk pole küllaldane selle määramiseks käsitletava mõiste osutuse hulka . Saame A-le ja B-le sarnaste nähtuste hulgad U-A ja U-B , mida võib sõltuvalt puuduvate tunnuste olulisusest ning U-A ja U-B hõlmatusest mõne üldisema mõiste poolt käsitleda kas vaegtunnustega hälbivate nähtuste hulkadena või mõistete a ja b piirjuhtumitena . Teatud juhtudel , nt nähtuste A ja B sarnasuse korral ( ühiste tarvilike tunnuste ab olemasolul ) , võivad kujuneda piirjuhtumid , millel esineb tarvilike tunnuste vaegus ja sarnaste tunnuste liigsus { U± ( AB ) } .  Joonis <arv> Mõistete piiritlemise raskus osutuse piirjuhtumite korral {U-a} ja { U-b} on vaegtunnustega , { U± ( ab ) } vaeg- ja liigtunnustega piirjuhtumid . Näiteks , feministlikes arutlustes on vaidlustatud mehe ja naise bioloogilist ( ja sellest tulenevat psühholoogilist ) erinevust , taandamaks erinevusi pelgalt sotsiaalsetele faktoritele . Üks argumente on bioloogiliste tunnuste looduslik hälbimine ja meditsiiniline muudetavus . Antud skeemi valguses on ilmne , et piirjuhtumite olemasolu ei takista meeste ja naiste bioloogilist eristatavust , kui eristavad tunnused on tõepoolest vaadeldavad . St mõistete a ja b piirjuhtumite hulk { U ( -A ) ( -B ) } ei takista hulka A kuuluvate nähtuste ehk mõiste a osutuse eristamist hulga B nähtustest ehk mõiste b osutusest . Hulk U ( ab ) võib olla määramatu kahes erinevas , episteemilises või ontoloogilises mõttes . ( Tõsi , kumbki neist võib avalduda semantilise määramatusena . ) Episteemilise määramatuse puhul võib hulga U ( ab ) täiendav uurimine vähendada määramatust sel teel , et osa U ( ab ) elemente siirdub määratud hulkadesse . Ontoloogilise määramatuse puhul võivad määramatust vähendada entiteete kujundavad sündmused . Näiteks , ebamääraselt formuleeritud ja ebajärjekindlalt järgitava tava legaliseerimine üldkohustusliku ja selgelt defineeritud juriidilise menetlusena teeb sellest õigusliku entiteedi . Teine piirjuhtumite probleem ilmneb asjade muutumises . Mis täna ebaseaduslik , võib homme olla seaduslik või vastupidi ; õiguse instituut võib täna tulla edukalt toime valdkonnaga , mis homme väljub lootusetult instituudi otstarvete haardest . Vaatame piltlikult üht tõepärast , ehkki võibolla ebatõenäolist tulevikustsenaariumi . Oletame , et tulevases kosmoseriigis Hiinas võetakse vastu seadus , mille järgi Hiina hakkab müüma oma kodanikele maatükke Marsil . Selline tulevikku suunatud toiming võib olla põhjendatud mitmete argumentidega : a ) mitteametlikke müügiakte on juba vormistatud ka teistes riikides , b ) Marsi tähtsaimaks loodusvaraks võib osutuda siin-seal leiduv pinna-alune jäätunud vesi , c ) müügitulu suunatakse sama hõlvamisprogrammi finantseerimiseks , d ) krundiomanik võib eeldada rendivõi muud tulu ka ise Maa peale jäädes . Müügi legitiimsuse ja rahvusvaheliseks õigustuse aluseks võetakse , esiteks , esmahõlvaja õigus ( lootuse ja oletusega tuleviku suhtes , et Hiina taikonaut <arv> astub esimesena Marsi pinnale ) , ja teiseks , Hiina rahvaarv maailma rahvaarvu suhtes . Nii valib Hiina endale u. <arv>/<arv> Marsi piirkonnast selle järgi , kuhu kavatsetakse esimene taikonaut " marssida " . Moodustatakse ametlik Marsi maaomandi kataster . Hiina seadusandja eeldab , et Hiina riik omandab esmaõiguse Marsil juba müüdud kruntide valdamiseks ning seeläbi käsutuse legitimeerimiseks . Mis oleks sellises tegevus-stsenaariumis fiktsioon ja mis ( abstraktne ) tegelikkus ? Omandiõigus Marsi kruntidele on enne tegelikku hõlvamist fiktsioon ja võib erinevatel põhjustel jäädagi fiktsiooniks : taikonaut võib Marsile jõuda rahvusvahelise meeskonna koosseisus , või kehtestatakse rahvusvahelise õiguse instituut , mis reguleerib taevakehade hõlvamisest tulenevad omandisuhted meile praegu veel tundmatul viisil . Kuid samas on antud hüpoteesi raames ( st oletades , et Hiina on selliselt toiminud ) tegemist ka mõtteka abstraktsiooniga : kui kõik läheb nii , nagu Hiina seadus ette näeb ning teised riigid ei suuda selle rakendamist takistada , muutub esialgne juriidiline fiktsioon reaalseks õiguslikuks entiteediks , Marsi pinna omandi instituudiks . Esialgne rahvuslik , rahvusvahelise õiguse suhtes illegitiimne instituut ja selle alusel tekkinud fiktiivsed omanikuõigused võivad retroduktiivselt , tagantjärele kehtestudes muutuda legitiimseteks ja reaalseteks õigusteks . Õiguse ajalugu tunneb ilmselt palju näiteid sellest , kuidas tagantjärele legitimeeritakse ja vormistatakse faktilisi asjade seise . Rahvusvahelises õiguses väljendavad seda ilmingut riikide tunnustamise kriteeriumid de facto ja de jure , täpsemalt tunnustamise ühesuunaline arenemine esimeselt teisele ja mitte vastupidi . Õigusfilosoofiliselt on oluline asjaolu , et õiguse entiteetide õiguspärasus ja juriidiline vorm pole tingimata entiteetidega kaasasündinud omadus , vaid sageli antakse see neile tagantjärele , kunstlikult . See kinnitab arusaama õiguse tehislik-funktsionaalsest olemusest . <arv> . <arv>. <arv>. <arv>. Abstraheerimisprotsessist Mõisteline abstraheerimine on inimese erilise tegevuse , mõtlemise , eriline tüüp . See on loominguline tegevus , sest iga uus abstraktsioon on maailmas midagi enneolematut . Võib arvata , et abstraktsioonid saavutavad oma suurima täpsuse ja selguse kirjalikes formulatsioonides . Kuid ka kirjutamise protsess pole vähetähtis . Kirjutamine näib olevat mõtlemise erijuhtum , mis suuresti meenutab nn Turingi masinat : inimene paneb mõtte kirja , loeb seda , parandab või tõmbab maha , paneb kirja uue versiooni , lisab täiendava mõtte jne. ( Igaühele meist peaks olema tuttav järgmine efekt : vahetevahel turgatab mõttesse idee , mis näib jooksvas mõttevoolus ülimalt hea ja lihtne ; kuid üritades seda mõtet üles kirjutada , st täpsemalt sõnastada , selgub kahjuks , et ideed polegi , heast ja lihtsast rääkimata ) . Igale lepinguid või teaduslikke töid kirjutavale inimesele peaks kirjutamise ja mõtlemise sünergeetilised efektid tuttavad olema . <arv> . <arv>. Vajadus kindlustada tegevusskeeme Tegevusskeemi mõeldavus , formuleeritus või realiseeritus ei taga selle kindlust . Inimene võib eksida ka üsna selge tegevusskeemi sisus või vormis , teine inimene võib skeemi mõnda nõuet eirata või rikkuda , ning lõpuks , kongruentsete ja ühisosaga tegevusskeemide rohkus ja üheaegne realiseerimine tekitab skeemide ja nende komponentide vahel vasturääkivusi ja konflikte . Õiguslikul regulatsioonil on teatud tegevusskeemide kindlustamisel kaks funktsiooni : nende kindlustamine eksimuste ja rikkumiste vastu ning järjestamine tähtsuse ehk prioriteetsuse järgi . <arv> . <arv>. <arv>. Rahulolematus ja vaidlus Käsitletud alusskeemide kaudu näeme selgemalt ka võimaliku episteemilise eksimuse allikaid . Tehingu pooled võivad eksida järgmises : a ) tehingu sisus ehk mida pooled on tegemas ( nt asja saaja arvas , et asi anti talle päriseks , kuid andja pidas silmas üksnes ajutist kasutust ) ; b ) tehingu vormis ehk tõendite tekitamises ( nt pooled teadsid , et asi antakse saajale ajutiseks kasutamiseks , kuid kuna asi anti üle saaja sünnipäevapeol , siis tunnistajatel jäi mulje , et tegu on kingiga ) ; c ) tehingu tegelikes tagajärgedes ( nt pakutud toit oli söögikõlbmatu või kasutada antud tööriist läks katki ) ; d ) tehingu pooltes ( nt asja eest tasu lubanud pool tasus valele isikule ) ; e ) tehingu realiseeritavuses ( nt lubas asja saaja tasuks asja , mis ei ole enam tema valduses ) . Kui asja aetakse heas usus , siis on üldise , tehingus eksimise põhjustajaks ühe või kummagi poole arusaamatus või eksimus mõnedes antud tegevusskeemi olulistes komponentides . Kui mõni pooltest toimib pahas usus , siis on teise poole või tunnistajate eksimuse põhjustajaks pettus - tahtlik vale mulje tekitamine . ( Niisiis räägime me siinkohal episteemilisest eksimusest , mitte eksimuse juriidilisest definitsioonist , mille tähendus on piiratum ) . Eksimused võivad kumuleeruda : nt kui pooled jäävad tehinguga rahule , võib eksimus vormis olla tähtsusetu . Kuid see võib saada ühe poole suhtes negatiivselt otsustavaks , kui vormilise eksimusega kaasnes ka sisuline eksimus . Eksimus on sisuline , kui tehingu poole vajadus jäi vastu ootusi rahuldama või tema heaolu ei paranenud . Kui selle süüdlasena nähakse tehingu teist poolt ja viimane eitab seda , siis on tegemist vaidlusolukorraga . Mille üle või mille pärast vaieldakse ? Tegevusskeemide suhtes võib eristada vähemalt kolme tüüpi vaidlusi : huvipõhjalisi , põhimõttepõhjalisi ja faktipõhjalisi . Esimesel juhul vaieldakse vastuoluliste huvide , ennekõike olulise osa huvide tuumaks olevate inimlike vajaduste ja nende rahuldamise võimalikkuse üle . Seda tüüpi vaidlused tuleks selgeks vaielda enne tehingu sooritamist . Näiteks võidakse vaielda selle üle , kas asjade vahetamine oli mõlema poole huvides , st kas mõlema poole heaolu paranes . Tehingu tegemisel on mõte , kui see vastab poolte huvidele , vähemalt vastuoluliste huvide kaalumise printsiibil . Teist tüüpi vaidluse puhul vaieldakse tegevuse põhimõtete , st tegevusskeemi ja selle komponentide kehtivuse või " õigsuse " üle . Näiteks , vaielda võib selle üle , kas saaja võib koheseks äratarvitamiseks antud asja kasutada hoopis vahetuseks või mitte . Kolmandal juhul vaieldakse tegevusskeemi rakendamiseks või tõendamiseks tarvilike faktide olemasolu ja tuvastatavuse üle : kas andja ütles , et ta annab asja päriselt ära ? Kas asi sai tegelikult üle antud ? Kes asja sai ? Jne. <arv> Kuna püsiva väljenduseta huvid võivad olla üpris ebamäärased ja püsimatud , on mõttekas eristada tehingu eesmärke poolte huvidest . Vaidlus tehingu eesmärkide üle ei kuulu siis huvipõhjaliste , vaid põhimõtteliste vaidluste hulka , sest nagu nägime , tehingu ( tegevuse ) eesmärk on tegevusskeemi tarvilik tingimus . Tõsi küll , konkreetse tehingu eesmärk on konkretiseeritud ja eeldatavasti vastab poolte huvidele , kuid see pole paratamatu seos . Näiteks , vahetustehingu eesmärk on vahetada tehingu objektiks olevad asjad ( ehk nende valdus ja kasutusvõimalus ) , kuid poolte huvid võivad oluliselt erineda nii üksteisest kui ka tehingu eesmärgist : ehkki loomulik on oodata poolte huvitatust kasutada asju oma vajaduste rahuldamiseks , võib pooltel olla hoopis huvi asju üha edasi vahetada , saamaks täiendavat , kaubanduslikku vahenduskasu . <arv> . <arv>. <arv>. Konflikt : rünnak ja kaitse Erinevate inimeste ja inimgruppide huvide konfliktid on inimkonna ajaloos tavaline nähtus . Arvan , et suur osa või isegi enamik huvide konfliktidest ei ole mõistuspäraselt põhjendatavad . Osa konflikte aga küll . Igatahes see osa , mis sisuliselt on seotud mõistuspäraste tegevusskeemidega ning mingis vormis väljendatud huvidega . Kui mõni subjekt eirab või eitab üldtunnustatud käitumise skeeme , siis on ta juba konfliktsituatsioonis kogukonnas kehtiva korraldusega . Näiteks , kui ürgkogukonnas kehtib norm , et asi kuulub leidjale või valmistajale , siis asja anastamine mõne teise kogukonnaliikme poolt tähendab konfliktsituatsiooni . See ei tähenda aga tingimata veel tegelikku konflikti : " rusikaõiguse " korral võib nõrgem lihtsalt järele anda . Tekkiva õiguse esmaseks funktsiooniks saabki konfliktsituatsioonide määratlemine ja konfliktide ennetamine . Kui konflikt on aga sündinud ja sellel on üldiselt hukkamõistetud tagajärjed , siis täidab õigus läbi õigusemõistmise protsessi karistamise funktsiooni . Õiguse ja selle entiteetide tekkimise mehhanismide üle pole vaja spekuleerida , sest empiiriline ajalooteadus pakub küllalt materjali nende rekonstrueerimiseks . See keeruline ettevõtmine ei kuulu käesoleva töö ülesannete hulka . Kuid mõningaid asjaolusid tasub ära märkida . Vanimate defineeritud kuritegude esireas on inimese tapmine või vigastamine ja vara vargus . Nende tegude eest karistuste ettenägemine ( preskribeerimine ) tähendas normatiivse kaitse kehtestamist võimaliku rünnaku objektidele - isikule ja tema varale . Varguse mõiste on seotud käibeskeemide teatud komponentidega : vargus pole mõeldav tunnustatud valduse mõisteta . Samas valdus on mõeldav omandi mõisteta . Ajalooteaduses me räägime kogukondlikust omandist tagantjäreletarkusest , retroduktiivselt . Tõepärasem on seletus , et külakogukond nägi omandisuhteid ennekõike oma kogukonna ja võõraste , teisal elavate inimeste vastandamises . Kogukonna või selle liikme vara anastamine võõra kogukonna liikmete poolt ei tähendanud vargust , vaid sõda . Kogukondlik ( algselt sugukondlik ) vara polnud niivõrd piiritletud kogukonna liikmete eravarast , kuivõrd teiste kogukondade varast ja valdamata varast . Isikliku vara ja koos sellega omandi mõiste arenesid tõenäoliselt alles siis , kui tekkis vajadus eristada ühe perekonna asju teiste perekondade ning kogukonna asjadest , nimelt kui sugukonnast hakkasid eralduma perekondlikud eluasemed või majapidamised . Muistsete aegade vaheteod esemete , elusolendite ja inimeste vahel erinesid samuti oluliselt tänapäevastest . Seisuslikus ühiskonnas määras inimese kogukondlik kuuluvus ehk seisus selle , kas temasse suhtuti kui inimesse ehk " omasse " , või kui sõjasaaki , omandisse , " rääkivasse tööriista " , või käsitati teda " võõra " ehk tundmatu ja vaenulikuna . Ka inimese keha ja kehaosi käsitati sageli kui asju . Taliooniprintsiip väljendab sellist käsitust selgesti . On alust oletada , et isikuvastaseid kuritöid mõisteti üsna " asistena " - nagu ütlus " silm silma ja hammas hamba vastu " viitab . Meie keeles esineb muidki selliseid arhailisi viiteid : nt karistus kui " kättemaks " või " tasu kuritöö eest " . Ladina talio tähendas sunnitud vahetuskaupa , tehingu sunniviisilist lõpuleviimist . Karistust ei mõistetud kui sanktsioneeritud tagajärge üldise ja avaliku keelu rikkumise eest , vaid kui kogukondliku kokkuleppega ettenähtud vahetust , rahulduse pakkumist kannatajale või tema lähikonnale . Kogukondlikus teadvuses olid arenenud eelpool kirjeldatud ühe- ja kahepoolsed käitumisskeemid asjade andmisest ja võtmisest ning nendega seotud lubadustest . Sellised skeemid laiendati ka isikuvastaste tegude eest " kättemaksmisele " , ehkki sellise olulise erinevusega , et tehingu kohustatud poolelt ei eeldatud kohustuse tekkimise alusena lubaduse andmist . Kui keegi oli löönud teisel silma peast välja , oli ta teinud ( kurja ) tehingu , mille sisuks oli " silm silma vastu " . Esemeliste ja isikuliste suhete lähedane seos ilmneb ka selles nähtuses , et maksejõuetu võlgnik anti füüsiliselt võlausaldaja meelevalda , ajutisse või eluaegsesse orjusse . Seegi oli vahetuskaup , tehingu sunnitud lõpuleviimine , pakkumaks teisele poolele parimat võimalikku " satisfaktsiooni " . Esialgu kogukond , hiljem valitsev seisus võttis endale kollektiivse kohustuse tagada selliste " tehingute " kaitse ja lõpuleviimine . Kui kogukond kasvaks külaks või linnaks ning " oma " ( privatus ) eraldus elamutesse ja villadesse ( privus , privatio ) , jättes tänavatele ja turgudele " kõigile avaliku " ( publicus , populus ) , tekkisid eeldused avaliku õiguse formuleerimiseks ( XII tahvli seadused ) . Kuid seegi pööre polnud järsk : populus Romanus oli alguses ühtlasi magistraadi esindatav eraõiguslik subjekt . Seal , kus ei kehtinud õigust , valitses tugevama jõud ; kogukonna tavapärane ( tavaõiguslik ) solidaarsus oli samuti tugevama jõud . Tänapäevaks on ideed kuriteost , karistusest ja kahjukannatanu rahuldamisest kaugele edasi arenenud . Karistus ei ole vahetuskaup , karistus väljendab ühtaegu tingimatut keeldu ja ühiskonna avalikku reaktsiooni sellise keelu rikkujate suhtes . Kuid sellele vaatamata võivad inimesed mõelda tapmisest ja karistusest kui vahetusest , " kättemaksust " . <arv> Kas inimene , kes on kustutanud teise inimese eluküünla , väärib ise ikka edasielamist ? Terve mõistus ütleb , et pigem ei vääri . Ent siis satume raskustesse , kuidas õigustada surmamõistetute kollektiivset tapmist ? Sest ükskõik , millisel viisil surmamõistetu hukatakse , hukatakse ta teiste inimeste poolt . Kas siiski " kättemaks " ? Järelikult , surmanuhtluse keelamine ei kaitse mõrtsukaid , vaid see kaitseb ennekõike süütute inimeste enesetunnet ja elu puutumatuse ideed . Kuidas õigustada luba tappa vaenlast sõjas lahinguväljal ? Võibolla samuti , nagu on õigustatud erandlik , implitsiitne luba tappa eluohtlikult ründav inimene enesekaitseks ? Äkki me loome juriidilisi illusioone või näeme hallutsinatsioone ? <arv> Ma ei väida , et esmased esemelise käibe skeemid oleksid inimlikust vaatenurgast tähtsamad kui elu ja tervise kaitsmine , kuid pean võimalikuks , et õiguse ajaloolise tekkimise suhtes mängisid käibeskeemid viimastest olulisemat rolli . Osalt seetõttu on ka Rooma õigus jäädvustunud ajalukku just asjade käivet reguleeriva eraõigusena klassikana . <arv> . <arv>. <arv>. Tegevusskeemid õigusliku regulatsiooni protsessis <arv> . <arv>. <arv>. <arv>. Tegevusskeemide institueerimine Õigus ( norm ) sekkub tegevusskeemidesse ja sedakaudu reaalsesse tegevusse kahes erinevas skaalas : a ) formaliseerib skeemid selgelt äratuntavateks ja normeerib nende käigu ja tagajärjed ennustatavaks ( predikteeritavaks ) ; b ) transformeerib teatud hulga skeeme õigust pälvivateks ehk normatiivse regulatsiooni objektideks . On märgatav regulatsiooni jaotus sisuliseks ( intensiivseks ) ja mahuliseks ( ekstensiivseks ) . Õigus reguleerib inimtegevust mitmeti . Ma ei ürita väita , et igasugune õiguslik regulatsioon toimib siin postuleeritud ja näitlikustatud tegevusskeemide kaudu . Kuid oluline osa juriidilisest regulatsioonist toimub just olemasolevatesse tegevusskeemidesse sekkumise ja mõningate uute skeemide väljatöötamise ja rakendamise läbi . Vaade õigusele läbi tegevusskeemide prisma ei eira siiski ühelt poolt loomuliku keele , teiselt poolt deontilise loogika eripära õiguse toimimises . Loomulikul keelel on loomulik otstarve tegevusskeemide kirjeldamisel , mõjutamisel ja tekitamisel . Õiguse erialakeel on loomulikust keelest arendatud instrument õigusvajadustele vastavate otstarbekate vahendite loomiseks . Kuid juriidilisel keelel on lisaks muudele ka eriline otstarve ja toimimise viis , mida ma nimetan programmilisuseks . Seoses õigusentiteetide funktsioneerimise viisidega tuleb rõhutada tegevusskeemi tähtsaimat funktsiooni : tegevusskeem toimib tegevuskavana , mis tekitab , muudab , piirab või takistab inimeste käitumiskavatsusi . See on episteemiline funktsioon . Juriidilise regulatsiooni vahendiks olevad tegevusskeemid esitatakse tegevusjuhistena , mis on täitmiseks kohustuslikud kas üldiselt ja tingimatult ( imperatiivselt ) või valikupõhjaliselt ja tingimuslikult ( dispositiivselt ) . Samas tegevusjuhised kehtestavad kohustuslike tegevusskeemide tarvis üldisi , paljudes skeemides kasutatavaid komponente , konstitueerides ja institutsionaliseerides neid . Näiteks omandiõiguse instituudi . Seda teevad erinevalt imperatiividest nn performatiivid - analoogselt videoseadme kasutusjuhisele , mis reegli " salvestuse mahamängimiseks vajuta nupule 'play' " tarvis defineerib nupu 'play' ja seda märkiva tingmärgi ' &gt; ' ( nupu täpne paiknemine seadmel pole seejärel enam oluline ) . Seadme kasutusjuhend aga ei konstitueeri nuppu ega selle funktsiooni , vaid need on ehitatud seadmesse . Õiguse " seadmetes " esineb üks oluline erinevus . Nimelt , õiguses esineb mitu vormilist ühtelangevust , mis tekitab illusiooni oluliste entiteetide ühtelangevusest . Õigusnormi formulatsioon , mis on esitatud seadusandliku akti või kohtuotsuse kui allika tekstis , on õiguse alusvorm . Alliktekst avaldab juhise käitumiseks , või õigusliku entiteeti õigeks kasutamiseks , või vormistamiseksvalmistamiseks . Õigusallikas erineb aga muudest tekstiallikatest sellega , et kehtestab juhised kui legaal-autoritatiivsed ning samas varustab valmistajad-kasutajad ka kontseptuaalse ja argumentatiivse " materjaliga " . Instituudid ja muud õigusentiteedid on ehitatud ühiskonna formatsiooni , õigusallikad on osa sellest formatsioonist . Kõike seda tehakse õigusallikatest tõlgendavalt ammutatavate õigusnormide kaudu . Õigusallikate äratundmine ja kasutamine on samuti skematiseeritud , ennekõike õigusallikale teatud geneetiliste ja vormiliste tunnuste andmisega ( nt seaduse geneetilisteks tunnusteks on seadusandja identiteet ja tegevus ning vormilisteks tunnusteks seaduse kirjalikult formuleeritud tekst ja selle avaldamise koht ) . Kõigi õiguslike juhiste taustal on aga alati teatud mittejuriidilised tegevuskavad , mis lülituvad juriidiliste juhistega ühiste komponentide ( terminite ) kaudu . Kogukond või seisus õiguskorra looja ja valvajana sekkub inimtegevuse skeemidesse ja sealtkaudu isikute käitumiskavatsustesse üsna erinevatel tasemetel . Õigusandja : ( I ) viimistleb ja kindlustab olemasolevaid esmaseid tegevusskeeme ning lisades neile erilisi , insititutsioonilisi komponente , võimendab tegevusskeemide mõju ja ulatust ; ( II ) takistab ebasoovitavat käitumist , keelates ja mõistes hukka teatud tegevusskeemid ning nende komponentideks olevad eesmärgid ja tagajärjed ; ( III ) harmoniseerib või sidustab olemasolevaid esmaseid tegevusskeeme üksteisega ; ( IV ) töötab välja ja kehtestab uusi ja terviklikke esmaseid tegevusskeeme , mis mh sisaldavad olemasolevaid või uusi õiguslikke komponente ; seda juhtub siiski oluliselt harvem , ennekõike riigi konstitueerimise ja funktsioneerimise suhtes ; ( V ) töötab välja , kehtestab ja rakendab juriidilisi menetlusskeeme ( sekundaarseid skeeme ) , üldfunktsionaalseid instituute ( nt omand , millel on kaitsefunktsioon ) ja vorminõudeid ( nt kohustuste fikseerimiseks ja tõendamiseks ) . Kuidas ja milliste vahenditega õiguslooja seda kõike teeb , ongi õiguse teooriate ja õigusfilosoofia teemaks . Me tuleme selle juurde epistemoloogilisest vaatenurgast töö kahes järgnevas osas . Kui mingi eluvaldkonna jaoks luuakse mingit uut tegevusskeemi ( uut tüüpi tarnetingimusi , uut tüüpi loomingu , nt arvutitarkvara autorikaitse vahendeid jne ) , siis seisame - vähemalt näiliselt - õigusontoloogilise dilemma ees : kas vaadeldavas protsessis luuakse uusi õiguslikke entiteete , või luuakse uusi prelegaalseid , õigusest algselt sõltumatuid tegevusskeeme ? Tõepärane pilt on ehk kombinatsioon mõlemast aspektist . Tarnetingimused või arvutitarkvara ei ole tekkinud juristide vajadustest ega tegevusest . Siin on mängus kellegi teise - tarnijate ja programmeerijate , ostjate ja kasutajate - vajadused ja tegevused . Tänapäevast ühiskonda iseloomustab ühelt poolt inimtegevuse mitmekesisus ja keerukus , teiselt poolt õigusühiskonna kalduvus tegevussuhete kindlustamisele ja ( võimalusel ) lihtsustamisele . Seda kalduvust ei suru peale kõrgemalseisev " ühiskond " või riik , vaid õigusühiskonda tuleb mõista kui sotsiaalset keskkonda , milles tarnijad ja programmeerijad tegutsevad ja mille osa nad isegi on . Selles keskkonnas on neil loomulik kalduvus saada oma tegevusele õiguslik kindlus , mis on siiski vaid vahend oma töise tegevuse ja selle viljade stabiliseerimiseks . Seda kalduvust võiks nimetada inimtegevuse õiguspärastamiseks . Töise loovuse ning selle õiguspärastamise intentsiooni ja meetodite-vahendite suhe on varieeruv ja sünergeetiline . Kehtiva õiguse suhtes uute tegevusskeemide või -valdkondade ilmnemisel kasutatakse nende viimiseks õigusliku regulatsiooni alla põhiliselt kahte meetodit : analoogia puhul rakendatakse uute tegevusskeemide suhtes olemasolevaid juriidilisi skeeme , innovatsiooni puhul töötatakse välja uued juriidilised skeemid . Õiguslik innovatsioon võib olla väga erinevas astmes : eriti radikaalsel juhul tuuakse õigussüsteemi uued instituudid , kõige tagasihoidlikuma uuendamise juhtumil kohandatakse olemasolevaid ( kehtivaid ) komponente või vahendeid uutele tegevusskeemidele . Samas õiguse innovatiivsus ei ole üksüheses seoses õigusliku regulatsiooni objektiks oleva tegevuse uudsusega . Ühelt poolt võidakse sellist praktikavaldkonda , mis on ühiskonnas juba pikka aega " omal käel " toiminud , seada reguleerima täiesti uus ( innovatiivne ) õigusharu : nt EL õiguse rakendamine kaubandus- või intellektuaalse omandi kasutussuhetele Euroopas , mis varem olid käsitatavad dispositiivselt reguleeritavate rahvusvaheliste suhetena , kuid nüüd harmoniseeritud Euroopasiseste suhetena . Teisalt , üsna vana õigusharu võidakse seada reguleerima ajalooliselt ennenägematut tegevusvaldkonda , kohandades esimese instituute ja vahendeid viimase vajadustele vastavateks : nii nt seati autoriõigus kaitsma arvutiprogrammeerijate loomingut ( täpsemalt - selle teatud komponente , alates lähtekoodist ) . Võime märgata üht üldist õigusvajaduse allikat tänapäeva ühiskonnas . Kuna kaasaegne ühiskond - olgu see märgitud tarbija- , info- , teendindus- või mistahes muu ühiskonnana - on laiuti ja sügavuti , st pea kõikides valdkondades ja väga paljude ühenduslülide kaudu integreeritud , siis iga uus tegevusvaldkond võib suure tõenäosusega mõjutada juba olemasolevaid ja õiguslikult reguleeritud valdkondi , mistõttu uus valdkond vajab õiguslikku sekkumist juba sel lihtsal põhjusel , et võib oma ennustamatu kaootilisusega hakata häirima teiste valdkondade toimivat regulatsiooni . Esitatud skeemid on algelise kaubakäibe põhimõttelised skeemid . Iga skeemi tarvilikud tingimused ( või minimaalne sisu ) moodustavad küllaldase aluse transaktiivse kokkuleppe olemasoluks . Kui kokkulepe saavutatakse kehtiva õiguskorra ruumis , siis omandavad skeemide faktilised asjaolud õigust pälvivate faktide tähenduse , kokkuleppe sisu ja vorm aga õigusliku institutsiooni - lepingu - tähenduse . Omandi instituuti oli vaja asjastatud suhete kestvaks säilitamiseks olukordades , kus asja valdus katkeb või lõpeb , kuid selles ei nähta asja ja endise valdaja vahelise suhte lõppemist . Võib öelda , et omandi instituut ületab ajalisi intervalle ja ruumilisi ulatusi . Valdus on faktiline , ajaliselt ja ruumiliselt seotud . Omand on " käegakatsutavatest " ( kausaalsetest ) suhetest abstraheeritud . Kuid on sellele vaatamata reaalne : omand annab subjektile õigustuse vallata , kasutada ja käsutada objektiks olevat kasulikku asja . Nimetatud tegevusvõimaluste taga on teatud hulk tegevusskeeme . Omaniku õigused kaitsevad tema tegevusvõimalusi asja suhtes sõltumata nende tegelikust realiseeritavusest . Õigusnormid ei kirjuta ette tegevusprogramme ( erandiks on mh menetlusi kehtestavad sekundaarnormid ) , vaid teatud teosituatsioone , millel on algoritmiliste või programmiliste sammude iseloom ( lähemalt vt <arv>. <arv>. <arv>. <arv> ) . Teatud tegude keelamine ja karistamise sanktsioneerimine loob selle õiguslikult kaitstud välja , millel toimub mäng lubatud , õigustatud ja volitatud sammudega . Sellise välja loomine on mingis mõttes tõesti vundamentne ning pole imestada , et mida vanem on õigusteooria , seda kriminaalõiguse-kesksem see on ( ja mõelgem selles valguses , miks Rooma õiguse pärand peaaegu ei käsita kriminaalõigust ) . Kontseptsioonis vajaduses õiguse järele leiame võibolla ka selle müstilise sideme õiguse ja looduse vahel , mida loomuõigusliku koolkonna teoreetikud tunnetavad kui õiguse alust või lätet . Inimene üritab rebida end lahti eluslooduse brutaalsusest . Mida tähendab elusa looduse brutaalsus ? Vajadus võtta äratarbimiseks kellegi teise elu , selleks et ise elada . See ei ole kõikehõlmav printsiip , ent tugevneb just samas suunas , millises tavaliselt nähakse tõusvat bioloogiliste liikide arengu püramiidi . Inimene on selle püramiidi tipus ja on suurim elusolendite tarbija . Kuid sellele vaatamata on inimühiskonna alged , kuitahes toored need meie vaatenurgast ka ei paista , alati olnud suunatud ka selliste sihtide saavutamisele , mis märgivad või taotlevad loodusliku brutaaluse vähendamist . Vastuargument , et sotsiaalseid instrumente on alati kasutatud ka ebainimlikel eesmärkidel , on poolik tõde : nii nagu haamriga võib taguda naelu või teist inimest , võib ka legaalse karistamisega tõrjuda kurjategijate tooreid jõukasutusi või hoopis likvideerida õilsaid liigikaaslasi . Eeltoodud analüüsid peaksid näitama , et juba protolegaalsed kontseptsioonid märgivad eemaldumist looduslikest elutingimustest . See võib aga olla viimane ja lõplik vastuargument loomuõiguslikule lähenemisele . Sotsiaalseid norme ei tekita inimeste loomulikud elutingimused , vaid inimeste käitumine , käitumiskalduvused ja hoiakud nendes tingimustes . Või nende tingimuste kiuste - sotsiaalne keskkond on sotsiaalne ka selles eitavas mõttes , et eirab või ületab loodusliku keskkonna tingimusi . Piltlikult , nagu inimese alastus on kaetud riietusega , eluasemega , tekiga , tualettruumiga , autoga , imagoga , tuntusega jne , on tema bioloogiline seisund samamoodi kaetud tehislike aineliste ja kontseptuaalsete kihtidega . See , et me vahel oleme alasti , ei tee meist alasti olendeid ; see , et meis on midagi looduslikku , ei tee meist looduslikke olendeid . Inimene ja ainult tema ise on teinud endast paljukihiliselt kaetud ühiskondliku ja tehiskondliku olendi . <arv> . <arv>. <arv>. <arv>. Obligatsioonid Rooma õiguses - juriidilised institueeritud skeemid Rooma obligatsiooni- ehk kohustisõigus pakub rohket materjali esmaste käibeskeemide nö õiguspärastamise ehk õigusliku institueerimise mõistmiseks . Me ei süvene siinkohal Rooma õiguse üksikasjadesse , neid pakub iga selle ala õpik küllalt . Vaatame vaid mõnda olulist jaotust , mida Rooma juristid tegid ja mis osutavad eelnevas analüüsis ilmnenud alusmõistetele , aga ka nende edasiarendustele juriidilise mõtlemise tehnikas . <arv> Obligatsiooni objektiks oli dare - anda , facere - teha ja praestare - hüvitada tekitatud kahju . Obligatsioon tekkis ex contractu - lepingust , quasi ex contractu - nagu lepingust , ex maleficio - pahateost , quasi ex maleficio - nagu pahateost . Lepingud olid verbaalsed - suuliselt sõlmitud , literaalsed - kirjalikult sõlmitud , reaalsed - asja üleandmisega sõlmitud , konsensuaalsed - vastastikuse nõusoleku saavutamisega sõlmitud . Obligatsiooni lõppemise loomulik viis oli solutio - täitmine . Lepingu poolte eesmärkideks olid do ut des - annan , et annaksid , do ut facias - annan , et teeksid , facio ut des - teen , et annaksid , facio ut facias - teen , et teeksid . Lepingu alused olid causa credendi - andja saab vastu , causa solvendi kohustuse täitmine , causa donandi - äraandmine ehk kinkimine . Nõusolek consensus oli kõikide lepingute peamiseks tingimuseks . Lepingu kehtetuse tingimused olid vis - sund , metus - hirm ( üksnes osaliselt ) , dolus - pettus , error - eksimus ( v.a eksimus õigusnormides ehk seaduse mittetundmine ) . Kehtetuse tingumused iseloomustavad ühtlasi neid õiguseelse ebakindluse allikaid , mille tõttu kogukond asub tegelema õigusliku regulatsiooni ja vormistamisega : hoida ära sund , hirm , pettus ja eksimus tehingute sõlmimisel . Lõpuks obligatsioonide ( lepingute ) liigid , mis vastavad ( ühed enam , teised vähem ) vaadeldud aluskeemidele : donatio - kinkimine ( peeti vara raiskavaks ja hukkamõistu väärivaks ) , mutuum - muutlaen , creditum , locatio conductio rei - asja üür ( rent ) , commodatum - pruuklaen , fiducia - pant , datio rei , permutatio - asjade vahetus ( see vastas ehk kõige rohkem algskeemile ) . Rooma õiguses esines iseloomulik joon : obligatsiooni olemasolu tarvilikuks tingimuseks oli hagikaitse , st vastava hagi ( actio ) olemasolu . <arv> Osaliselt tunnistati siiski ka nn. naturaalseid , hagideta kohustisi , nt orjade või alaealiste tehinguid . <arv> . <arv>. <arv>. Vastus vajadusele - otstarbekas vahend Rahulolematus ja erimeelsused käibeskeemide realiseeritavuse ja tegeliku rakendamise suhtes võivad tekitada osapoolte vahel tõsiseid konflikte . Konfliktide ärahoidmiseks on kaks ( üksteist täiendavat ) viisi : vältida rahulolematuse ja erimeelsuste teket , või kui need on tekkinud , lahendada need enne konfliktiks ülekasvamist . Selleks on vaja mingisuguseid vahendeid . Vajadus taoliste vahendite järele on tuvastatav retrospektiivselt , lähtudes faktist , et enamikus vaadeldavates ühiskondades eksisteerib fenomen , mida me nimetame õiguseks . Täpsemalt öeldes , teadaolevalt on konfliktide vältimise vahendid normatiivsed kontseptsioonid . Vastus õigusvajadusele on seega otstarbekas normatiivne vahend . Õiguse suhtes on relevantsed kahesugused sotsiaalsed faktid : esiteks , prelegaalsed vajadused õiguslike regulatsioonivahendite järele , ja teiseks , õigust pälvivad sotsiaalsed faktid ehk postlegaalsed õigusvajadused . Osa pälvimisfakte pälvib õiguslikku tähelepanu just tänu seotusele tegevusskeemiga : kuna skeem on klassifitseeritud mingi normiga , seotakse ka fakt selle normiga ning kvalifitseeritakse kui skeemi konstitueeriv . Selline lähenemine loob õiguse uurimisele iselaadse taustsüsteemi , mis lähtub õiguslikku regulatsiooni vajavatest ja õigust pälvivatest sotsiaalsetest suhetest . Selles taustsüsteemis nähakse õigusele eelnevana vajadust õiguse järele , mistõttu kehtivat õigust vaadeldakse kui vastust sellele vajadusele ; õiguse rakendamise juhtumi alusena nähakse õigust pälvivat , st normatiivselt klassifitseeritud fakti . Nagu <arv>. osas nägime , vastandub selline uurimistaust fundamentalistlikule ehk õigusekeskse taustsüsteemiga õiguskäsitlusele . Õiguse funktsioneerimise väljundiks on faktiline tegutsemine : õiguspärane , õigust ignoreeriv ja õigusvastane käitumine . <arv> Paraku õiguses on alati kahte tüüpi lünkasid : esiteks nö seadusandja praak , ja teiseks ühiskondliku arengu tulemusel ilmnevad sotsiaalsed faktid , mis ei ole kvalifitseeritavad ( subsumeeritavad , imputeeritavad ) õiguses olemasolevate faktikirjelduste ehk faktiklasside hulka . Esimest tüüpi lüngad õiguses tekitavad sekundaarset vajadust , teist tüüpi tekitavad aga primaarset vajadust õiguse järele . Nagu õigust pälviva tegevuse alusmallide analüüs peaks näitama , esmane vajadus õiguse järele on inimtegevuse teatud tüüpide immanentne omadus , st see vajadus on pidev ega kao isegi arenenud õigusühiskonnast . Olemegi ringiga tagasi alguses - esmases vajaduses õiguse järele ! Lõpetuseks mainigem veel üht argumenti , mis põhjendab õigusvajaduse kategooriat kui üldisemat ja seletusjõulisemat , võrreldes subjekti õigustatud huvide või tahtega : kuna õigus on alati normeeriv , reguleeriv , ettekirjutav , piirav , kohustav , sundiv jne. , st inimindiviidi tegevusvabadust positiivselt või negatiivselt piirav , siis igasugune õiguslik sekkumine inimese tegevusse peab olema põhjendatud vajadusega piirata isiku tegevusvabadust . <arv> . <arv>. <arv>. Vajadus-propositsiooni teisendus funktsionaalseks propositsiooniks Subjekti s vajadust vahendi p järele avaldab propositsioon 'p on vajalik s-le selleks , et teha või tekitada q' . Propositsioon vahendist eeldab aga ühe teise propositsiooni tõesust - sellise , mis väidab , et vahend p on sobilik q tegemiseks või tekitamiseks . Selline propositsioon avaldab entiteedi p teatud kasulikkuse ehk otstarbe : p funktsioon on teha või tekitada q <arv> . <arv>. Funktsiooni ( otstarbe ) mõiste Funktsionaalseid ehk otstarbeväiteid kasutatakse tavaliselt järgmistes seletustes . ( <arv> ) Miks vaadeldaval asjal esineb teatud tunnus või osis ( kohtuniku haamri otstarve seletab , miks kohtunikel on selline haamer ; sepahaamri otstarve seletab , miks sepahaamer on nii raske ) . ( <arv> ) Milleks antud asi on kasulik või vajalik ( vangla on vajalik kurjategijate karistamiseks ja isoleerimiseks ; kaasomand on kasulik instituut vara ühiseks kasutamiseks ) . ( <arv> ) Milline on vaadeldava asja roll või seisund mingis suuremas tervikus ( presidendi roll õigussüsteemis on kontrollida seaduste põhiseadusele vastavust enne nende kehtimahakkamist ) . ( <arv> ) Mille tarvis antud asi on tehtud või valmistatud , erinevalt võimalusest kasutada olemasolevaid asju ( parlament on asutatud seaduste andmiseks , ehkki õigust võiksid luua nt juristide kolleegiumid ; haamer on valmistatud asjade tagumiseks , ehkki kiviga võib sama teha ) . Kuna funktsionaalsed väited on seotud kausaalsete väidetega ( tegur a põhjustab efekti b - haamrilöök lauale tekitab kolksu ) ja otseselt teleoloogiliste väidetega ( toiming a evib sihti b ; Q-l on eesmärk ja kavatsus tekitada toiminguga a efekt b ) , <arv> siis võtame vaatluse alla ka need kaks väidete klassi ja nendega seotud filosoofilised probleemid . Sest , esiteks , näib ju uut seadust kehtestades mõistlik ja vajalik küsida : " mida selline seadus kaasa toob ? " ja " mis on sellise seaduse tegemise eesmärk ? " Ja teiseks , on alust arvata , et need küsimused pole üldsegi samatähenduslikud ega pole need tavaliselt ka üheselt ja lihtsalt vastatavad . <arv> . <arv>. <arv>. Funktsiooniväited Funktsioon on teatud hulkade kaassõltuvus . Valem ( <arv> ) on matemaatilise funktsiooni esitus : ( <arv> ) y=f ( x ) Vahendi funktsioon on matemaatilise funktsiooni sarnane , kuid mitte samane . Matemaatiline funktsioon väga abstraktne lihtsustav üldistus hulkade vahelistest seostest . Paraku tuleb tõdeda , et nii nagu informatsiooni matemaatiline mõiste ei ulatu kirjeldama ( seletama ) informatsiooni semantikat ( sisulist tähendust ) , sest esimesel puudub selleks küllaldane tähendusrikkus , <arv> nii ka funktsiooni matemaatiline tähendus ei ulatu kirjeldama ( seletama ) bioloogiliste , tehniliste , normatiiv-regulatiivsete jt. funktsioonide olemust otstarbekuse , otstarbekohasuse , efektiivsuse , kasulikkuse , eesmärgi jmt terminites . Muidugi võib matemaatilisel funktsioonil endal olla instrumentaalne funktsioon : näiteks mingi võrrandi abil lahendab inimene praktilist väärtust eviva ülesande ning abstraktse lahenduse abil planeerib oma tegevuse nii efektiivselt , et lahendab ka praktilise probleemi . ( Märgime etteruttavalt , et juriidilised instrumendid on mõneti sarnased matemaatiliste instrumentidega - need on samuti abstraktsed " kalkulatsioonid " ; instrumentide kasutuse intentsioon erineb siiski rohkem : juriidiliste vahenditega lahendatakse peaaegu eranditult praktilisi ülesandeid . ) Reaalse maailma teatud sõltuvusseosed , mida me kirjeldame funktsioonidena vastavas vaatlussüsteemis , on palju keerulisemad ja juhuslikumad , kui mistahes matemaatilised funktsioonid eales suudaksid kirjeldada : need seosed on kompositsioonilised ja kombineeruvad , kusjuures paljud komponentseosed ei ole püsivad ega muutumatud , vaid ebaregulaarselt ilmnevad ja tunnustelt varieeruvad . Valem ( <arv> ) on näide vahendi otstarbest ehk operatsionaalsest funktsioonist : ( <arv> ) masina liikumine=f ( mootori töö ) Seda tuleb lugeda lihtsalt " mootori otstarve on liigutada masinat " . <arv> Selge , et mootor saab otstarvet täita vaid töötades . Töö ja funktsiooni samastamine poleks aga korrektne , sest töö on mõistetav nii sündmusena kui ka tegevusskeemi ja -kavana . <arv> Funktsioon , ümberpööratuna vastavalt vahendi-kesksele tavakasutusele näeks välja nii : ( <arv>' ) mootori otstarve ( ülesanne , töö ) on liigutada masinat Mingit entiteeti operatsionaalselt defineeriv funktsioon ( <arv> ) tähendab , et iga asi ( seade , olend ) , mis liigutab mistahes masinat , on mootor . Mootor on operant , millel on aktiivsus ja ressursid . Nii on mootoriks ka masinat liigutav eesel või inimori ( nagu rahvasuugi ütleb - " kondimootor " ! ) : ( <arv> ) liigutada masinat =f ( töö x ) ; x ( 'mootor' ) ={jõumasin , vesiratas , tuuletiivik , ori , eesel} Seega on ilmne , et leidub hulk mootoreid , mis on parajasti-mootorid ( auruturbiin ) , ja hulk mootoreid , mis on ka midagi muud kui mootorid ( jalgrattur ) . Veel leidub hulk agregaate , mis moodustavad mootori-masina kompositsioonilisi piirjuhtumeid : a ) masinad , millel pole tehislikku mootorit , vaid mootor komponeeritakse välisest looduslikust energiaallikast ( veevool , tuul ) ja liikumise vahendajast , mis liigutava jõu olemasolul toimib just-nagu-mootorina ( vesiratas , tuuliku tiivik ) ; b ) masinad , mis on lisaseadmetega mootorid ( ventilaator , auruvedur ) . Me teame , et parlament on moodustatud , koguneb ja töötab selleks , et käsitleda või töötada välja seaduseelnõusid ning kehtestada ja kuulutada seadusi : ( <arv> ) parlamendi otstarve on anda seadusi Parlament on aktiviteeti ja ressursse eviv operant . Seetõttu võime öelda ka teisiti : parlamendi töö ja ülesanne on anda seadusi . Otstarve ( funktsioon ) on aga täpsem mõiste just seepärast , et vahendi aktuaalne töö , mille struktuur on avaldatav mingi tegevusskeemina , ja kavatsetud või ettenähtud töö , mida avaldab tegevuskava , on erinevad asjad . Meie ülesande tarvis ongi oluline kompositsiooniline funktsionaalsus , sest on alust arvata , et õigussüsteem polegi süsteem selles mõttes , nagu traditsiooniline süsteemiteooria seda mõistet sisustab , vaid õiguse näol on meil tegemist moodustisega , mille komponentide hulk ja suhete kombinatsioonid on väga varieeruvad . <arv> Mingis mõttes on maailma kirjeldava keelekasutaja valida , kas nimetada mootoriks igasugust masina liigutajat , või nimetada selliselt " päris-mootoreid " ; masinate liigutajad kui kirjeldatavad asjad sellest ei muutu ja ikka jääb võimalus erinevaks kirjelduseks . Siin näeme kitsamat tüüpi kontseptuaalse reduktsiooni toimet : sõltuvalt sellest , kas mootori tähendus taandatakse mootori otstarbele või mitte , mootori funktsioon asja defineerimiseks kas on küllaldane või ei ole . Siit edasi huvitab funktsiooni-analüütikut kolm küsimust : <arv> ) kas parlamendil võib olla muid olemuslikke funktsioone , ehk kas seadusandluse funktsioon on tarvilik ja küllaldane parlamendi määratlemiseks ? <arv> ) Kuidas määratleb või klassifitseerib parlamenti selle võime tegutseda väljaspool korralisi kompetentse ? <arv> ) Kuidas määratleb parlamenti selle töötamise ( funktsioneerimise ) viis ( põhimõte ) ? <arv> ) Kas ja kuidas võivad antavate seaduste funktsioonid tagasisidestuvalt mõjutada parlamendi määratlust ( nii nagu monarhi aktid võivad määratleda teda kurja türanni või õiglase isevalitsejana ) ? Mootori metafoor on õiguse suhtes intrigeeriv selle tõttu , et riigi roll õigussüsteemi suhtes on samuti vahendlik - riik on teatud õiguslikke funktsioone teostav ja sotsiaalseid eesmärke täitev " riistvara " . <arv> Õigus aga on üldine " tarkvaraline " vahend , millega ühiskond " programmeerib " iseenda ja riigiga toimetulemist . Riigi kõige üldisemate õiguslike funktsioonide juurde me veel tuleme , kuid formuleerigem siinkohal üks võimalik versioon : ( <arv> ) õigusriigi otstarve on institutsiooniliste mõjutus- ja sunnivahenditega tagada ja teostada legaal-normatiivne efektiivse ja õiglase sotsiaalse regulatsiooni programm Õigusriigi mõjutusvahendid on episteemilise toimimisviisiga ning infoühiskonnas on tendents selle viisi tugevnemisele . Kuid see on teine teema . <arv> . <arv>. <arv>. Funktsionaalsed efektid Funktsioon on sõltuvusseos teatud antetsedentsete sündmuste hulkade ja konsekventsete sündmuste hulkade vahel . Operatsionaalne funktsioon on vahendi toimimisprotsessidelt ( töötavatelt põhjuselt ) selle efektidele ( tööle , töö tulemustele ) suunatud kaassõltuvus . Agent , vahendi kasutaja , näeb ette ehk predikteerib protsesside ja efektide vahelist kausaalset seost ning määratleb selle kui funktsionaalse . Samaga määratleb ta protsessid kui operatsionaalsed , vahendlikult vajalikud . Kuid agendi kogu selle tegvuse motivaatoriks ( " mootoriks " ) on mingi talle survet avaldav vajadus , mis tekitab temas hoiaku , intentsiooni see vajadus ( ära ) rahuldada .  Joonis <arv> Vajaduste ja funktsioonide seostest Selgitagem veidi terminite 'operatsionaalne' ja 'funktsionaalne' kasutust . Filosoofias leiavad kasutamist operatsionaalsed definitsioonid ja kriteeriumid . Mõisted on vajalikud ka funktsioonide defineerimisel ( st neil mõistetel omakorda on metodoloogilised funktsioonid ) . <arv> ) mingi protsessuaalne struktuur , mis on vaadeldav kas potentsiaalselt kasutuskõlblikuna või aktuaalselt kasutatava ja efektiivsena , defineeritakse funktsionaalseks vahendiks efektiivset toimet tagava operatsionaalse protsessi kaudu ; seega efektid ei tarvitse olla aktuaalsed , kuid peavad olema küllalt kindlalt predikteeritavad ; empiiriline induktsioon ( intuitiivselt hinnatav kogemus ) on tavaliselt küllaldane . <arv> ) vahendi funktsioneerimise viis määratletakse operatsionaalsete kriteeriumide alusel : millised tingimused ja protsessid on funktsionaalse efekti saavutamiseks tarvilikud ning millise konfiguratsiooni need moodutavad ; mõnede kirjelduste puhul uuritakse funktsioneerimisega kaasnevaid kaas- ja kõrvalefekte , mõned üldistatakse abtraktseks tööpõhimõtteks ( vt <arv>. <arv>. <arv>. <arv> ) või veel üldisemaks funktsiooni mooduseks . Vahendi töötamise kõikide tagajärgede hulka võime nimetada operatsionaalsete tagajärgede hulgaks . Vahendi töötamisel ilmneb lisaks funktsionaalsetele efektidele hulk muid efekte , osa regulaarsed , osa juhuslikud . Nimetagem neid kaas- ja kõrvalefektideks . Näiteks , mootori müra on mootori töötamisega kaasnev efekt , vanglate ülalpidamiskulud on vanglakaristuse kaasefekt . Elusolendi talituse kaasefekt võib loomuliku kohanemise suhtes olla negatiivselt selekteeriv , liigi arengut määrav , kõrvalefekt võib olla ühte isendit hukutav . Surmanuhtluse kõrvalefektiks on veaparanduse võimatus pärast karistuse täideviimist ( juhuslik seepärast , et efekt ilmneb vaid eksituse korral ) , kaasefektiks on riigivõimu halb eeskuju üksikisikutele ( efekt on pidev ) . Kuid ka kaasefektid võivad olla ettenägematud . Südame pulss on kaasnev efekt . Samas pulss iseloomustab südame funktsioneerimise viisi : südame tsükliline kokkutõmme tekitab vererõhu ja liigutab verd laineefektina ; laineefekt ilmnebki pulsina . Ent südame funktsiooniks pole pulsi tekitamine , vaid vere ringlemine : pulss on tarvilik efekt intentsionaalse efekti - vere ringlemise - saavutamiseks . <arv> Juhul , kui me käsitame mistahes funktsionaalset seost kausaalsena , ei ole vahendliku funktsiooni määramispiirkonnaks mitte asi ( seade , olend , struktuur ) , vaid selle toimimine - dünaamiline või staatiline protsess . Asjad ( struktuurid , asjade seisud ) on käsitatavad staatiliste protsessidena : 'sein' = 'sein seisab püsti' ( kui mitte , siis seina pole ) . Dünaamilised protsessid on antud vaatlussüsteemis vaatlustausta moodustavate kõige püsivamate struktuuride muutumatuna püsimise ajaintervalli suhtes oluliselt lühemate ajaintervallide jooksul toimuvad struktuursed muutused ja liikumised . Neid me käsitame sündmustena . Sündmused on kas enam või vähem regulaarsed , või stohhastilised . <arv> Operatsionaalne definitsioon määratleb , milline staatiline või dünaamiline protsess on funktsionaalne : 'sein toetab katust' on defineeritav 'seina funktsioon on toetada katust' ; samas seina lagunemine on dünaamiline protsess , kuid ei ole funktsionaalne . Operatsionaalne funktsioon võib olla määratletud kahel viisil , kusjuures need viisid osutavad ka episteemilisele , funktsiooni tuvastatavuse aspektile : <arv> ) Faktuaalne ehk " puhtalt " operatsionaalne definitsioon määratleb vahendi funktsiooni selle tegeliku kasutamise aktide , sammude või protsessi ehk üldistatult , aktuaalse tegevusskeemi kaudu . Näiteks , kaika funktsioon relvana on defineeritud kaika kasutaja aktuaalse tegevuse kirjeldusega . See ei tähenda aga , et kasutatava vahendi struktuursed või kontseptuaalsed omadused oleksid faktoperatsionaalselt defineeritud funktsiooni suhtes irrelevantsed : samas näites , kui kaigas pole piisavalt pikk või tugev , siis selle kavandatud funktsioon " kukub läbi " ; kööginoa funktsioon relvana on samuti defineeritav aktuaalse kasutuse alusel , kuid kööginoa " disainitud tehnika " sarnasus " pärisrelvade tehnikaga " , erinevalt potikaanest näiteks , teeb noast piiripealse juhtumi . <arv> ) Dispositiooniline operatsionaalne definitsioon määratleb vahendi funktsiooni entiteedile omaste ( geneetiliselt pärilike või konstrueeritud ) protsessivõimaluste ning neile vastavate refleksiivsete ( tagasisidestatud ) või kavatsuslike tegevusskeemide kaudu . Selle defineerimisviisi juures on siiski kasulik vältida liigset üldistamist ning võtta eraldi arvesse bioloogiliste funktsioonide ning tehislike , nii materiaal-tehniliste kui ka kontseptuaalsete funktsioonide eripärad . Näiteks , käe funktsioon haarata esemeid on inimliigi fülogeneesis tekkinud ja iga ( terve ) inimese ontogeneesis kasvava käe protsessivõimalus , millele vastava tegevusskeemi laps omandab paljukanaliliselt tagasisidestatud tegevuspraktikas . Tehnilise vahendi näitena olgu ( lihtsustatult ) püssi funktsioon anda kuulile teatud algkiirus on defineeritud relva ja padruni konstruktsiooniga ja sellest tuleneva potentsiaaliga igal juhtumil , mis vastab nõutavatele tingimustele , anda kuulile oodatud algkiirus . Sellise vahendi dispositsioon on kavatsuslik ja konstrueeritud . Kontseptuaalsete vahendite potentsiaal on sarnane , seda käesolev töö õigupoolest käsitlebki . On väidetud , et vahendi ( organi , seadme , õigusinstituudi ) funktsioon sõltub pigem selle ajaloost ehk geneesist ( paljunemisest , valmistamisest , legislatiivsest protsessist ) , kui selle vormist või dispositsioonist . Selline ajalooline rekurss tingivat funktsionaalsete normide teket . Loomulikult on küsitav , miks ja kuidas minevikufaktid , erinevalt aktuaalsetest faktidest , peaksid genereerima norme . <arv> Vahendi genees on funktsioonide määratlemisel vägagi oluline , kuid see vajab tõsist täpsustamist ja tüpologiseerimist . Üldse ei saa aga nõustuda funktsioonide normatiivse käsitlusega : allpool näeme , et kõik funktsioonid on faktuaalsed ja hulk neist artefaktuaalsed . See on iseasi , et normatiivsetel vahenditel on funktsioonid - need on normatiivsed mitte funktsiooni mõiste , vaid vahendi olemuse tõttu . Konkreetsete vahendite ( nende tüüpide või klasside ) funktsioonidest rääkides oleme abstraktse funktsionaalse relatsiooni argumendile omistanud tähendusrikkad , st tähenduse ja osutusega väärtused . Need moodustavad funktsiooni määramispiirkonna . Viimasest sõltuvate semantiliste väärtuste ehk vahendi funktsionaalsete efektide hulk moodustab funktsiooni muutumispiirkonna . Mootori näites interpreteerisime x-i väärtusega 'mootor' ja vaatasime , milline efekt sellele vastab . Kui täpne olla , siis efekte tekitava protsessi nö puhtas kirjelduses tuleks terminit 'funktsioon' vältida : kuna määramispiirkond on definitsiooni kohaselt muutumispiirkonna suhtes antetsedentne , siis muutumispiirkonna nimetamine funktsionaalseks on tautoloogiline . <arv> Esiteks seetõttu on õigem nimetada muutumispiirkonda operatsionaalseks , mis ühtlasi osutab tööle või toimingule ehk operatsioonile . <arv> Teiseks , operatsionaalne tähendus ei dedutseeri tingimata funktsionaalset tegelikkust : vahend võib olla rikkis või valesti kasutatud , nii et ei anna kavandatudoodatud efekte või annab ootamatuid kõrvalefekte ( düsfunktsioon ja malfunktsioon ) .  Kuid loomulikku , praktilist keelekasutust järgides ja selle tähendusrikkust säilitades räägime ka edaspidi funktsionaalsete entiteetide ( staatiliste või dünaamiliste protsesside ) puhul lihtsalt vahenditest . Kausaalne seos toimiva entiteedi ( operandi ) ja toimimise efektide ehk operandi väljundi vahel ei ole küllaldane tingimus funktsionaalse sõltuvusseose olemasoluks . Funktsionaalse seose muid tingimusi , ühtedel juhtudel bioloogilisi ehk evolutsioonilis-füsioloogilisi , teistel juhtudel tehnilisintentsionaalseid või kontseptuaalseid , üldistab funktsioneerimise viisi mõiste , mille juurde tuleme hiljem ( vt <arv>. <arv>. <arv>. <arv> ) . Juhul , kui me käsitame kausaalsetena ka informatiivseid ja episteemilisi efekte , siis on kausaalsed ka teadmisi tekitavad protsessid <arv> või kodeeritud signaalidele reageerima programmeeritud protsessid ( vt <arv>. <arv>. <arv>. <arv> ) . Kuid see , et me käsitleksime selliseid funktsioone kausaalsetena , ei tähenda kaugeltki seda , et need funktsioonid oleksid rangelt determineeritud . Leidub hulk kausaalseid ahelaid , mis ei ole determineeritud . Neis toimuvad juhtlülitused , just nagu pooljuhtides või raudteeharudel , mis võivad kogu protsessi juhtida uutele rööbastele . Kuna iga järgmine lülitus võib sõltuda mingitest põhiprotsessi välistest teguritest , siis on lülituse suund ( vähemalt põhiprotsessi tingimuste suhtes ) determineerimatu . Tõsi küll , tehnilised juhtlülitused on samuti kausaalsed , kuid juhtimisprotsess ise siiski ei kuulu vaadeldavasse ahelasse , vaid sekkub sellesse üksnes juhtimisefektiga ( mis tavaliselt on oluliselt nõrgem kui põhiprotsess ) . Sellised juhtimisfunktsioonid annavad täiendava aluse rääkida kausaalsetest kahvlitest ja ansamblitest . Kuid lisaks kausaalsetele juhtimislülitustele , inimliku agendi tahtavabaduse mõiste eeldab erilist juhtimistoimingute tüüpi - valikuid . Kui me suudame valiku defineerida operatsionaalseks toiminguks , siis peaksime leidma ja suutma defineerida ka valiku efektid ning valiku funktsioonid . Näiteks , enne kui signaal ( teade ) tekitab vastuvõtjas kausaalse efekti , on mõnedel vastuvõtjatel ( eriti inimestel ) võime valida , kas võtta signaal vastu või mitte ( efektiivne reageerimine ongi signaali vastuvõtmise kriteeriumiks ) . Sellisel võimalusel on sügavad ( filosoofilised ) tagajärjed . Esiteks , sellega me loobume funktsioonide käsitlemisest üksnes kausaalsete seostena , sest vaba tahte poolt juhitud lülitus võib hüpata üle kausaalseid ahelaid lahutavast " kuristikust " ning ühendada need funktsionaalseteks sõltuvusseosteks . Ent pangem tähele , et sellega ei rikuta kausaalsuse seadusi : mõned dünaamilised protsessid seiskuvad ja muutuvad staatilisteks , mõnedesse staatilistesse protsessidesse kätketud jõud vallanduvad ning sellega käivituvad uued dünaamilised protsessid , jne. Kuid tahteline agent võib ühe protsessi kulgemise või lõppemise siduda teise protsessi omapoolse käivitamisega , ehkki nende protsesside vahel pole mingit kausaalset seost ; sellega on vahendit kujundav tahteline agent aga loonud nende protsesside vahele funktsionaalse seose . Õiguse funktsioneerimises huvitavad meid kõik sedalaadi funktsionaalsed seosed : me tuleme nägema näiteks , et õiguse realiseerimisel toimivad subjektid normatiivsete funktsioonide teostitena , " lülitajatena " . Kuid veel olulisem järeldus mõnede funktsioonide vabastamisel " kausaalsetest ahelatest " puudutab õigusnormide abtsraktseid funktsioone , mis ometi annavad reaalseid , " nähtavaid " efekte . Need on pälvimisefektid , millele vastavad siis loomulikult pälvimise funktsioonid . Viimaste tähelepanuäärseimaks omaduseks on aga nö isesoorituvus : kui õigusnorm kehtestab , et inimene omandab <arv>-aastaseks saades teovõime , siis iga inimese <arv>-nda sünnipäeva fakt pälvib seda normi ning norm sooritub - inimene omandab teovõime . Niisiis , lisaks sellele , et juriidilised abstraktsioonid on reaalsed ega ole fiktsioonid ( <arv>. <arv>. <arv>. <arv> ) , avastame nende hulgas veel ka reaalselt funktsioneerivad vahendid . Pälvimisfunktsioonide efektid on vägagi reaalsed , ehkki erinevad ; näiteks , karistusnormi pälviva teo suhtes on ( esialgne ) efekt analoogne teovõime näitega ( ametnikud peavad normi pälvivatele tegudele reageerima ) , kuid teo subjekti suhtes rakendub norm igal etapil üksnes läbi ametliku teosti . Teiseks , mittekausaalsete funktsioonide hulga olemasolu võimaldab rääkida esteetilistest ja eetilistest funktsioonidest . Ja üldse erilistest fokuseeritud funktsioonidest . Need on intelligiiblid , väga üldised funktsioonid . Näiteks õlivärvide ja pintslite fokuseeritud funktsioon on maali kui kunstiteose loomine , kuid vaid kunstniku tegevus ja auditooriumi reaktsioon tagab teose sünni . Sotisaal- ja õigusteadusi peaks huvitama sotsiaalse koostöö üldistatud funktsioon : Koostöö ( integratsiooni ) funktsiooniks on sünergeetilised ( üksikagendi võimeid ületavad ) efektid . Tegemist on kaassõltuvusega hulkade { koostöö protsessid} &amp; { sünergeetilised efektid} vahel . Näiteks , kaks inimest lükkavad rasket kivi ja kivi , mida üks inimene liigutada ei jõua , liigub paigast . Kahe sündmuse vahel on kausaalne seos , kuid kahe inimese koostöökokkuleppe ja kivi liikumise vahel on üksnes funktsionaalne sõltuvus . Viimane on nagu kausaalse seose kontseptuaalne täpsustus või pikendus vaadeldava sündmuse " mõeldud-tehtud " algpõhjustele ( vt <arv>. <arv>. <arv>. <arv> ) . Funktsionaalset seost võib täpsustada ka instrumentaalseks : 'inimene liigutab kangi abil rasket kivi' 'kivi , mida üks inimene abivahenditeta liigutada ei jõua , liigub paigast' . Kausaalse seos täpsustub funktsionaalseks sõltuvuseks instrumentaalse termini ( ehk lihtsalt instrumendi ) 'kang' kaudu : 'kangi funktsioon on võimaldada kangi rakendajal tõsta raskusi suurema tehtud tööga , kuid väiksema jõuga , mistõttu töötegijal võib olla vähem jõudu , kui sama raskuse liigutamiseks muidu on vajalik . ' <arv> . <arv>. <arv>. Funktsiooni seos vajadusega Niisiis , operatsionaalselt määratletud vahendi funktsioon vastab vahendi kasutaja teatud vajadusele ( vt joonis lk <arv> ) . Vastavus ( vastus ) seisneb vajaduse rahuldamises . Mootori funktsioon on liigutada masinat ( sõidukit , tööpinki vmt ) . Vajadus mootori järele - " selleks , et panna masin tööle " - on inimestel , kuid neid vajadusi rahuldav " võime " , funktsionaalne efektiivsus peitub mootoris . Mootor on aga vaid vahend masina liigutamiseks . Neid efekte , mida inimene soovib ja ootab oma eesmärkide täitmiseks , annab alles masin . Seega vajadus mootori järele tuleneb mingil viisil ka masinast : mistahes masin vajab liigutajat - liikumatu agregaat pole masin . Ja samas mootorid mõjutavad masinate valmistamist : masinad ehitatakse niisugusteks , et leiduks neid liigutada suutev mootor . Mootor pole masina tarvilik komponent - masinat võib liigutada ka eesel või inimori . Järelikult , vajadus mootori järele ei peitu üksnes masinas , vaid tuleneb vajadusest ( võimsamate ja kiiremate ) masinate järele . Vajadus masina järele pole aga koos masinaga lihtsalt leiutatud , vaid vajadus on ühtlasi teatud avastatud seos inimese ja masina vahel : juba olemasolevate masinate abil loodud hüved sunnivad inimesi looma üha uusi masinaid , masinaid teiste masinate tootmiseks , selle jaoks materjalide hankimiseks ja töötlemiseks jne. Masinaid tuleb üha juurde ja need muutuvad keerulisemaks , ent neile kõigile on omane üks ühine omadus - nad vajavad liigutajat . See tähendab , funktsioon võib , sageli sõltuvalt vahendi funktsioneerimise viisist , tekitada täiendavaid vahendlikke vajadusi . Näiteks , kui inimene omab autot , vajab ta kütust , et autoga sõita . ( Justkui auto " vajab " kütust , et olla kasutuskõlblik - täita otstarvet . Auto kütusetarve on autosse sisse ehitatud . ) Auto suhtes kütus on funktsioneerimise tingimus , subjekti suhtes vajaduse objekt . Vajaduse kütuse järele tekitab auto . Vajaduse auto järele tekitavad aga esmased vajadused ( ja nendega seotud huvid ja kavatsused ) liikuda ühest kohast teise , ent samuti auto kui liikumisvahendi olemasolu ja saadavus , ning lõpuks teadmine sellest ( reklaam on vajadusi tekitava teadmise allikas ! ) Sama on " õiguslikult koormatud " vahenditega . Kui inimene omab registreeritud ettevõtet , tingib see temal erilisi vajadusi : ta vajab raamatupidamist , maksudeklaratsioonide täitmist nõu jne. Esialgu näib , nagu oleksid need firma kohustused , mitte firmaga seotud inimeste vajadused . Kuid nii see pole . Esiteks , raamatupidamisel on ennekõike ärilised kaalutlused : firma justkui " vajab " raamatupidamist , et olla kasutuskõlblik - täita ärilist otstarvet . Firmaomanike vajadus raamatupidamise järele on firmasse , täpsemalt äriloogikasse sisse ehitatud . Teiseks , kohustus maksudeklaratsioone esitada on tõesti firmal , kuid kohustus tingibki vajaduse palgata inimesed , kes täidaksid ja esitaksid firma nimel maksudeklaratsioone . Vajadused esinevad inimestel , mitte vahenditel : kõik võimalikud juriidilised sanktsioonid või pankrot saavad ähvardada vaid inimesi kui ettenägevaid toimijaid - firma kui abstraktne juriidiline entiteet on nende suhtes " ükskõikne " . Eelmises osas käsitlesime teatud tüüpi inimtegevuse alusskeeme . Neid skeeme võib võtta kui õigusvajaduse üht paradigmat , nimelt inimeste materiaalsete vajaduste rahuldamiseks tarviliku sekundaarse tegevuse , käibe , kogukondliku reguleerimise vajadust . Materiaalsed vajadused - saada söönuks , saada sooja jmt. , mida inimene vajab eluspüsimiseks - tingivad teiseseid ehk tuletatud vajadusi : korjata , toota , vahetada , transportida jne. Tuletatud materiaalsed vajadused on aga aldid eksimustele , pettustele , õnnetustele jmt. Konkreetsed vajadused tulemusliku ( efektiivse ) õigusliku regulatsiooni järele on üldistatavad üldiseks ja abstraktseks vajaduseks õiguse järele . Mistahes konkreetse sotsiaalse regulatsiooni vajadus kehastab ehk instantsieerib üldist õigusvajadust kahe tingimuse olemasolul : nõutav regulatsioon ja selle valdkond on sellise iseloomuga , et teatud käitumisskeemid on põhimõtteliselt autoritatiivselt predikteeritavad ja sanktsioneeritavad , ja ühiskonnas on juba olemas õigussüsteem , mis on valmis nõutavat regulatsiooni teostama , või ühiskonnas on olemas eeldused ja vahendid sellise õigussüsteemi loomiseks . Vajadus õiguse järele on esitatav sotsiaalse fakti terminites kahel tasandil . Esiteks , vajadus õiguse järele on ise sotsiaalne fakt , eriline sunnifaktor . Seda vaatasime <arv>. osas . Teiseks , sotsiaalse fakti terminid sisalduvad õigusvajaduse kirjeldustes : õigus on esmaselt ( primaarselt ) vajalik teatud sotsiaalsete faktide tekitamiseks , muutmiseks , ärahoidmiseks või kõrvaldamiseks ( vastavalt legaal-preskriptiivne genereerimine , transformatsioon , preventsioon ja elimineerimine ) ; sekundaarselt on õigus vajalik sotsiaalsete faktide klasside transformeerimiseks õiguslike ehk juriidiliste faktide klassideks ( esmane institutsionaliseerimine ehk deskriptiivne klassifitseerimine ) , üksikute sotsiaalsete faktide kvalifitseerimiseks ( instantsiaalne klassifitseerimine ) ja õiguse enese teenindamiseks vajalike instituutide , nt seadusandliku kogu loomine ( teisene institutsionaliseerimine ) . Õiguslik regulatsioon on kutsutud normatiivselt tekitama , muutma , ära hoidma või kõrvaldama teatud sotsiaalseid fakte ( faktiklasse ) . <arv> See on õiguse kui funktsioneeriva süsteemi kõige üldisem funktsiooon . See üldfunktsiooon tingib vähemalt ühe tuletatud , ent samuti õigussüsteemile tervikuna omase funktsiooni : õigus peab andma mingisuguse usaldusväärse aluse teatud sotsiaalsete faktide või faktiklasside tekkimise , muutumise ja kadumise parimaks võimalikuks ennustatavuseks , <arv> tagama ühiskonna funktsioneerimise optimaalse predikteeritavuse . Lihtsalt öeldes , õigussüsteem peab tagama , et ühiskonnas ei toimuks sallimatuid tegevusprotsesse ja samas toimuksid soovitud tegevusprotsessid , et nii soovitud kui ka vabalt sallitud tegevusprotsessid toimuksid ühiskonna enamusele vastuvõetavatel viisidel , et hälbed soovitud ja sallitud seisunditest ja protsessidest oleksid minimaalsed ( õiguskindlus ) ning et kõik see kokku tekitaks kindlustunnet indiviidides ja nende gruppides . Vaatame näitena ( reaal ) servituuti ja servituudiõigust . Vajadus servituudiõiguse järele ja servituudi otstarve on omavahel seotud , kuid need pole samased mõisted . Vajadust võib ( vähemalt põhimõtteliselt ) rahuldada ka muu vahendiga , nt omandiõiguse või omaniku kasutusõiguse , või prelegaalselt lihtsalt asja äravõtmisega , kuid servituudi kui instituudi otstarve ei saa ( definiitselt ) olla omandiõiguse või kasutusõiguse või asja äravõtmine . Vajadus : ( V ) selleks , et võimaldada inimesel oma asja tavapärast kasutamist või võimaldada tal osa saada loomulikest hüvedest , mida võõras asi või selle kasutaja võiksid takistada , on vajalik mingi võimalus kasutada piiratud ulatuses võõraid asju või piirata nende asjade kasutajate tegusid Võimaluse asja kasutamiseks võib anda nt mõlema poole aktsepeeritud käitumise tavanorm või hoopis ühe poole " rusikaõigus " . Rooma õiguses arendati selle võimaluse tagajaks teatavasti eraldi legaalne instituut - servituut . Servituudi otstarve : ( Sf ) servituudi ehk servituudiõiguse otstarve on võimaldada võõra kinnisasja kasutamist või selle kasutamise piiramist ( oma kinnisasja paremaks kasutamiseks või kinnisasjaga seotud loomulikust hüvest osasaamiseks ) Isiklikku vajadust rahuldab subjekti õigus servituudile , mida pakub õiguse vahend - servituudi instituut : ( Si ) servituudiõigus on isikule vajalik selleks , et ta saaks parimal viisil kasutada oma kinnisasja või saaks osa kinnisasjaga seotud loomulikest hüvedest , mida võõras omandiõigus võiks takistada Vajadus servituudi järele on institutsiooniliselt sekundaarne , sest tuleneb omandist kui legaalsest instituudist : kui poleks omandit , poleks ka servituuti ( kui legaalset instituuti ) . Servituudi otstarve on omandiõiguse " häiriva ulatuse " piiramine omaniku nö täiendsubjektide kasuks . Algselt tuleneb vajadus servituudi järele vajadusest teha midagi loomulikult lubatavaks peetavat - kõndida põllult põllule , juhtida liigvesi ära , kasutada avalikku teed jne , mida põllu ( õigustatud ) valdaja võiks ( õigustamatult ) teistel takistada ( õigustatud ja õigustamatu on siin mõistetud protolegaalses , justkuiloomulikus tähenduses ) , ja vajadusest takistada tegusid , mis piiravad teiste osasaamist loomulikest hüvedest ( nt Rooma linnaservituudis keeld ehitada valgustvarjavaid ehitisi ) . <arv> <arv> . <arv>. <arv>. Teaduslike seletuste teleoloogiaprobleem Teleoloogilisteks nimetatakse seletusi , mis seletavad olemasolevaid asju ( tegusid , asjade otstarvet , sündmusi ) tulevaste ja võimalike , kuid veel olematute asjade kaudu . Näiteks , politseinik ajab taga varast ( praegune tegevus kui tagajärg , ... ) , selleks et teda arreteerida ( ... mille põhjuseks on tulevane sündmus ) ; linnupojal kasvavad tiivad ( käesoleva seisund kui tagajärg ) , selleks et suurena lennata ( tulevane võime põhjusena : tiiva otstarve on justkui ettenähtud , disainitud ) , jne. Nagu näha , teleoloogilistes seletustes on nn keskterminiks '...selleks ( sellepärast ) , et ... . Seejuures eeldatavad tulevikusündmused ei peagi olevaks saama - politseiniku eesmärk on kurjategija kätte saada , ja kui see ka ei õnnestu , on politseiniku tegevus ometi seletatav eesmärgiga pätt tabada ; linnu tiib võib enne lendamaõppimist murduda ja ta ei suudagi lennata , jne. Ehk väga üldiselt öelduna , teleoloogiline seletus on oleviku seletamine tuleviku kaudu . <arv> Teleoloogiline seletus on aga problemaatiline : probleem seisneb tagurpidi kausaalsuses võimalikult tulevaselt ja sellisena olematult põhjuselt juba eksisteerivale tagajärjele . Tõsi küll , kui meil õnnestuks omistada inimmõttele põhjuslik jõud , siis kõigil nendel juhtumitel , kui meil on alust rääkida eesmärgist kui tegusid põhjustavast inimmõttest - plaanist , kavatsusest , intentsioonist , teleoloogilist probleemi ei ole : mõte tulevikust on käsitatav olevikulise põhjusena , mis eelneb eesmärgistatud teole kui tagajärjele . <arv> Teleoloogia probleemil on ka teine aspekt . Teleoloogilise keele kasutamine toob eeldatavasti neutraalsesse teaduskeelde sisse mõisted , mis osutavad inimteadvusele või -mõistusele ; loodusteadustes peetakse seda muidugi lubamatuks . Samal viisil kasutatuna on intelligiiblid mõisted lubamatud ka ühiskonnateadustes , vähemalt siis , kui nõudena esitatakse teadusliku kirjelduse objektiivsus . Teadusliku seletuse objektiivsus tähendab , et : <arv> ) kui seletusega kaasnevadki hinnangud , siis on need hinnangutena ka esitatud ning neid ei kasutata seletuse argumentidena ; tõsi küll , hinnangud võivad olla kasutatud argumentide valiku kriteeriumidena ( nt seletuse lihtsuse printsiip on hinnanguline kriteerium ) ; <arv> ) kirjeldatavaid sündmusi , asjade seise ja inimtegusid vaadatakse justkui välisest vaatepunktist , st objektidena nii üldises taustsüsteemis , et vaatleja hoiakute või tema vaatluspositsiooni muutumine ( üldse või vähemalt üsna suurtes piirides ) ei muuda objekte või nende omadusi . Näiteks , kohtunik näeb õigusest ühte pilti , õiguse formulatsioonide suhtes teadmatu , kuid õiguskuulekas kodanik aga hoopis teist pilti . Mingis väga üldises taustsüsteemis , justkui-välimisest vaatenurgast vaadatuna ( kui selline oleks võimalik ) poleks aga olulist erinevust , kas õigust näeb kohtunik või kodanik : selles eksisteerib kõigile ühtemoodi vaadeldav ( st loetav ja arusaadav ) formuleeritud õigusallikate süsteem , positiivne õigus , kõik subjektiivsed arusaamised formulatsioonidest võib aga kanda õiguspsühholoogia valdkonda . See oleks õiguse ideaalselt positivistlik ja objektiivne vaatlussüsteem . Teleoloogia probleemi esitus ja lahendamine muutub selgemaks , kui me sõnastame selle veidi teistmoodi : kas oleviku seletamine tuleviku kaudu on seletuse omadus , mis tuleneb seletaja võimest näha ette tuleviku sündmusi , või on oleviku seletamine tuleviku kaudu võimalik seletatava nähtuse enese " teleoloogiliste " omaduste tõttu ? Esimesel juhul on oluline , et seletaja ettenägemise võime ei tulene üksnes seletatava nähtuse omadustest , vaid pigem üldisematest taustateadmistest : ta teab ühtteist jõgedest , tunneb loodusseadusi jne. Seletus sellest , miks jõgi voolab mere poole , on näiliselt tõesti teleoloogiline ( " voolab mere poole " ) , kuid on seda seletaja vaatlus- ja teadmispositsiooni ning arutlusvõime tõttu . Jõel kui sellisel pole mingit sihti - see on vesi , mis voolab langevas sängis . Teisel juhul oleks põhimõisteks mitte langevalt voolav vesi , vaid jõgi ; igal jõel aga näib tõepoolest olevat siht , kuhu see voolab . <arv> <arv> . <arv>. <arv>. Aristoteles põhjuslikkusest Aristoteles määratles põhjuslikkust nelja alusprintsiibina , millele oleks ühtlasi taandatav kogu metafüüsika uurimisvaldkond . Nendeks on vormiline , materiaalne , efektiivne ja lõplik põhjus . <arv> Aristotelese järgi põhjus - arche - on kõige ( olemasoleva ) tingimus ja al ( g ) us . Kaks esimest polegi muud kui vorm ( olemus ) ja mateeria , millest moodustuvad kõik olemasolevad asjad . Vormiline ehk formaalne aspekt kajastab protsessi toimumise üldisi tingimusi . Näiteks ( lihtustatult ) , ühiskonna struktuur on selle vorm. Materiaalne aspekt kajastab substantsi ehk seda materiaalset keskkonda , milles protsess toimub . Näiteks , kõik elavad inimesed moodustavad mateeria , millest vormub ( formeerub ) ühiskond . Vorm ja mateeria on küllaldased staatiliseks kirjelduseks , kuid dünaamiline kirjeldus vajab lisatingimusi . Efektiivne ( toimiv , liigutav ) aspekt kajastabki protsesse esilekutsuvaid faktoreid ja protsesside kulgemist . Nt , paha inimloomus ja kasin loodusand sunnib inimesi omavahelisi suhteid korraldama ning nad loovad selleks riigi ja õiguse . Neljas aspekt , nö lõplik põhjus ( ladina keeles causa finalis ) valgustab eesmärki ( kreeka telos ) , mida protsess teenib : riik ja õigus luuakse selleks , et kaitsta kodanikku ja ühiskonnakorda . Ehkki lõplik põhjus oli teleoloogiline seletus vormis 'p selleks , et q' , ei mõeldud selle all teadvustatud ja tehnilist ettemääratust , vaid loomulikku , loodus ( seadus ) likku ettemääratust . Aristotelese telos on maailma loomulik komponent , otstarbe ja eesmärgi ühtsus , mis paneb mateeria liikuma ühest vormist teise . Teadaolevalt käsitles teleoloogilisi seletusi esimese filosoofina Platon , arvates , et teleoloogia on paratamatult seotud intellektuaalsete kavatsustega . Aristoteles seevastu kaitses teleoloogilisi seletusi , mis olid sõltumatud mõistuslikest kaalutlustest või kavatsustest . <arv> Kui Platon ei näinud mingit võmalust , et mingi struktuur saaks tekkida mõistuse abita , siis Aristotelese jaoks oli kosmiline kord igavene , mistõttu algseisundi ( maailma loomise ja selle eesmärgi ) küsimust ei kerkinud . Esmane liigutaja vastutab vaid jätkuva kosmilise liikumise eest , mitte selle liikumise vormide eest . Telos kehastas maailma korda . <arv> Aristotelese põhjus-printsiipe on tõlgendatud laiendatult , ühtaegu nii eluta looduse protsesside seaduspärasuste , eluslooduse valikulise ja päriliku kohanemise kui ka tehisasjade eesmärgipärase funktsionaalsuse seletamiseks . Eksituse läte peitub neljandas printsiibis . Kui funktsiooni mõistet defineerida Aristotelese printsiipide alusel , siis saame tõepoolest funktsiooni teleoloogiline mõiste , sest siis sisalduks selles tarviliku tingimusena eesmärk ( causa finalis ) . Aristotelese loodusekäsitlus aga oligi teleoloogiline . Heideggeri järgi Aristoteles ühes asjas siiski ei eksinud : ta ei seganud ära loomulikku ja tehislikku eesmärgipärasust ega nende algupära . Ideest lähtuva tehnilise eesmärgi kirjeldamiseks olid antiik-kreeklastel erinevad mõisted . " Amfora otstarve on mahutada aineid " on tehisasja ehk artefakti omadus ning samas meistri seatud eesmärk . Tehislikku eesmärki väljendas " tehnika " ( techne ) , mis oli architekton'il olemas ideena ( eidos ) enne amfora tegemist ja mille ta nö ehitab amforasse . Techne kehastub telos'es . Arche ( põhjus ) ei ole eidos ( idee ) isenesest , vaid eidos proairetón , ettevaadatud idee . Tehisasjade arche ( eidos proairetón ) ei ole neis asjades endis , vaid architecton'is - selles , kes korraldab seda technet ( teostamiseks seatud eesmärki ) kui archet ( tegusat põhjust ) . <arv> . <arv>. <arv>. Põhjuslikkus pärast Aristotelest Galilei vabastas füüsika teleoloogiast sellega , et postuleeris füüsikaliste seletuste tarvis nn esmakvaliteedid ( ulatus , suurus , hulk , positsioon jne. ) , mis erinevad vaatlejale teadvuses antud nn sekundaarsetest kvaliteetidest ( värv , lõhn , heli jne ) . <arv> Descartes oli veendunud , et vähemalt printsiibis saab füüsikaseaduste abil seletada igat liiki asjade päritolu [ origins ] , ning mingi asja loomuse [ nature ] seletamine tähendabki tema loodusliku tekke seletamist . Selline seletusviis on parem ja lihtsam , kui seletus , mis need asjad aktuaalselt on : tekkelooline seletus on küllaldane ühtaegu nii olemise kui ka toimimise seletamiseks . Descartes lisab niiviisi Aristotelese neljale printsiibile viienda seletuse tüübi : geneetilise . <arv> " Puhtmateriaalsete asjade loomust on kergem tunnetada , kui vähehaaval nähakse sel viisil nende tekkimist , ja raskem , kui neid vaadeldakse nagu täiesti valmeid . " <arv> Kuid Descartes'i lähenemine on mehhaaniline ja mitte-teleoloogiline . D.i mudel eeldas algtingimustena loodusseadusi , mille järgi maailm areneb ilma jumaliku sekkumiseta . <arv> " Tegevus , millega Jumal maailma alal hoiab , on sama , millega ta maailma lõi . " <arv> Kant arvas , et teleoloogilised seletused on teaduses omanud väärtust kahel põhjusel : <arv> ) neil on heuristiline väärtus kausaalsete seaduste uurimisel ; <arv> ) teleoloogilised interpretatsioonid toetavad empiirilise teadmise süstemaatilise organiseerimise ideaali , täiendades olemasolevaid kausaalseid interpretatsioone . Kant uskus , et kausaalseid interpretatsioone tuleb laiendada nii kaugele kui võimalik , kuid ta oli pessimist võimaluses rakendada neid eluprotsesside interpreteerimisel , kuna põhjuse ja tagajärje ning osa ja terviku mõisted on neis väga tihedalt läbi põimunud . Kanti järgi võib looduse fenomene tõeliselt seletada vaid mudeleid kehtestavate loodusseaduste terminites ; vaadeldavad sündmused ( faktid ) peavad ilmnema vastavalt mudelite prediktsioonidele . Kausaalsuse kontseptsioon ( seletusskeemide tuumana ) on määrav objektiivse empiirilise teadmise suhtes ; eesmärgi kontseptsioon aga mitte - eesmärk on regulatiivne idee arutleva mõistuse jaoks . <arv> Teaduslikule positivismile iseloomulikku optimismi , et kogu füüsiline maailm on täielikult seletatav , esindab R. Carnapi põhjuslikkuse käsitlus . Carnapi järgi on põhjuslikust seosest rääkimine tingitud sellest , et kõnesoleva seose suhtes ei ole teadus suutnud veel sõnastada nomoloogilist loodusseadust , või ei tunne kõneleja vastavaid seadusi . ( Selline seisukoht seab kausaalsusest rääkija mõlemal juhul mõneti ebamugavasse olukorda . ) Teisisõnu , põhjuslik seos on formuleerimata loodusseadus . Allpool näeme , et informaatiliste ehk signaalsete protsesside kirjeldamiseks selline kitsalt füsikalistlik käsitlus ei sobi . Carnapil on õigus aga selles , et rangelt võttes ei esine põhjuslik seos asjade , vaid protsesside vahel . Protsesside hulka kuuluvad ka staatilised protsessid - need on protsessid , mille olulised suurused on antud ajaintervalli jooksul muutumatud ; näiteks 'kivid majaseinas' on staatiline protsess , mis põhjustab hulga muid staatilisi ( 'katus' ) ja dünaamilisi ( 'palli põrkamine' ) protsesse . Tõepärased on samuti Carnapi põhjendused , et põhjuslik seos tähendab ühtlasi sündmuste põhimõttelist või potentsiaalset ennustatavust , ning et ( anorgaanilise ) maailma füüsikaline determinism ei tähenda paratamatult tahtevabaduse puudumist selles maailmas elaval arukal olendil . <arv> <arv> . <arv>. <arv>. Teleoloogiaprobleemi juured Esineb kahte tüüpi teleoloogilisi seletusi : esiteks antropomorfsed seletused , mis otsesõnu kaasavad seletustesse inimlikke intentsioone ja eesmärke , ning teiseks mitte-antropomorfsed teleoloogilised seletused , mis püüavad selliseid mõisteid vältida ja eirata argikeele antropomorfset kasutusstiili . <arv> Vältimise mõningaid meetodeid vaatame allpool . Kuid miks sugenevad seletustesse antropomorfsed mõisted ? Vastus leidub vaatlussüsteemi mõistes : kuna vaatlusobjekt on vaatlussüsteemi ( arutlev enese- ja maailmakeskne vaatleja + vaadeldav materjal + vaatlust võimaldav infomeedium ) produkt , siis paratamatult algab uurimine antropotsentristlikust vaatepunktist . Uurimistöö arenedes inimene mõistab seda probleemi ning asub uurimisobjektist elimineerima mõisteid , mis lisaks objektile osutavad ka seda objektiveerivale subjektile . Otsustav küsimus peaks niisiis kõlama : kas teleoloogilised mõisted on teaduskeelest täiesti kõrvaldatavad ? Ja kas sellist nõuet tuleb võtta ( füsikalistlikult ) absoluutsena ? Mõne filosoofi arvates on teleoloogiline keel paratamatult mõistusega seotud ning väljub selle tõttu igal juhul loodusteaduslikest raamidest . <arv> J. Monod formuleeris seepärast printsiibi , " objektiivsuse postulaadi " , mis " keelas " otseselt või kaudselt teleoloogiliste mõistete kasutamise teadusliku teadmise saamise metodoloogilistes vahendites . Bioloogiliste liikide tekkimise evolutsiooniteooria ei ole teleoloogiline , küll on sellised aga vitalism jm. liikide tekkimise teooriad , mis ei kasuta ( retroduktiivset ) loodusliku valiku seletust . <arv> Funktsionaalsete väidete puhul olevat tegemist normatiivse antropomorfse metafooriga , mis tuleneb tehisasjade tavapärastest kirjeldustest : asja funktsioon pole identifitseeritud terminitega sellest , mida sellega tehakse , vaid mida sellega võiks teha ( haamri funktsioon seisneb selles , et haamriga võiks iga kell naelu lüüa , mitte selles , et haamriga just nüüd lüüakse naelu ) . <arv> Metafoor ( antud juhul kui seletuse viga ) seisneb teadvustatud ja ratsionaalse inimtegevuse seletuste laiendamises organismide refleksiivsele ja füsioloogilisele aktiivsusele . Teatud laiendamine on õigustatud : arukad loomad käituvad sageli nii , nagu antud olukorras käituks ka inimene . Kuid mingist piirist omandab analoogia metafoori ( või vigase seletuse ) tähenduse . Tabavad metafoorid võivad olla kasulikud selgitamiseks ja arusaamiseks , kuid samahästi võib valesti valitud metafooriga ka eksitada . " Laps õpib rääkima , nagu lind õpib lendama " on piltliku kujundina sobiv , kuid õppimisprotsessi täpseks kirjeldamiseks valesti valitud metafoor . Arvatakse ka , et küsimus " mille jaoks asjal on antud omadus ? " on seda omadust väärtustav . <arv> Väärtustamine on paljudel juhtudel ettevaatav , teleoloogiline : " see omadus on selleks , et sooritada ( saavutada ) selline asi " . Vastus küsimusele 'Mis on selle asja otstarve ? on asja väärtustav ja selle kasulikke omadusi üldistav . Kuid nagu nägime ja saame allpool veel korduvalt näha , funktsiooni mõiste ei tähenda , et see osutaks tulevasele , olematule põhjusele . Teadusloos on tihti arvatud , et teaduse küpsuse üks näitajaid on teleoloogiliste mõtlemismooduste puudumine selles , et teleoloogilised seletused on ajutised , kuni nende asemele leitakse kausaalsed , selgelt ja üheselt kinnitatavad ( verifitseeritavad ) seletusskeemid . Füüsikalistes seletustes sellised ( otseselt ) väärtustavad terminid ja väited puuduvad . <arv> Aga kas ikka puuduvad ? Kas näiteks kiiruse mõõtmise tavalisim meetod ei rajane mitte meie võimel mõõta aega ja vahemaad kahe punkti vahel ? Kui meil puuduks meedium sellise mõõtmise teostamiseks jääks meile kiiruse mõõtmiseks vaid kvantfüüsikast tuntud meetod : asetada liikuva eseme ette sein ning mõõta dünaamilisi suurusi ( kokkupõrke tugevust , liikunud objekti massi jne ) . Veelgi enam , isegi meedium pole neutraalne mõiste , vaid vastuvõtjast sõltuv : valgus on meedium vaid siis , kui on valguse nägijaid ; või veel näitlikumalt : raadiolained said inimese jaoks meediumiks alles siis , kui ta ehitas raadiovastuvõtja . Võibolla me elame palju vaatlejakesksemas Universumis , kui vahepeal oleme julgenud uskuda . See annab kõige tõsisema ja sügavama aluse ka skepsisele õigusliku positivismi suhtes : kuidas me võiksime eeldada vaatleja-neutraalset õigust , kui me ei saa eeldada isegi vaatlejaneutraalset maailma ! ? Teleoloogilise probleemi juured võivad peituda asjaolus , et inimese loodud mõisted maailma asjade kirjeldamiseks , ka kõige neutraalsemad neist , on paratamatult kirjeldatavat asja väärtustavad . Juba 'mõiste' mõiste osutab , ehkki eri keeltes erinevalt , maailma mõtestamise funktsioonile . Sellest aga ei tulene , et vaatlejast puutumatu ürgne maailm peaks evima teleoloogilisi omadusi . Vaatlejal on " teleoloogilised " võimed ja need kanduvad , vaatlussüsteemi juures käsitletud põhjustel , vähemal või suuremal määral üle ka vaatlusobjektile . Teadusliku seletuse ideaaliks võib sellele vaatamata jääda nende elimineerimine . Võibolla ongi teleoloogia probleem lihtsalt meie keele probleem ? Kuid sageli pole keeleline probleem pelk kirjeldamise , vaid asjade tegemise probleem . Teleoloogiline keel on ettenägeva vaatleja keel . Seda ka siis , kui vaatluse all on selliste asjade otstarve , mida eeldatavasti keegi pole " disaininud " ( eelkõige bioloogilised entiteedid ) . Selliselt nähtuna iseloomustab teleoloogiline terminoloogia inimese-keskset ( antropotsentrilist ) vaatlussüsteemi . Juhtudel , kui inimene kirjeldab looduslikke asju , iseloomustab teleoloogiline keel eksisteeriva vaatlussüsteemi vaatleja-poolset komponenti ega kirjelda vaadeldavat objekti . Kuid kuna tegemist on vaatlussüsteemi kui tervikuga ( vaatleja-objekt-meedium ) , kanduvad vaatleja teatud omadused üle kogu vaatlussüsteemile . Rafineeritud keelekasutuse võimuses on taandada vaatleja mõju vaatlussüsteemis miinimumini , kuid meil pole täit kindlust , kas vaatleja-omaduste mõju võiks olla süsteemist täielikult elimineeritav . Tehisasja eesmärgipärasus ühes kindlas mõttes on ilmne : " amfora on tehtud selleks , et mahutada aineid " . Kuid kui samamoodi kirjeldada bioloogilisi organisme , näiteks " linnul on tiivad selleks , et ta saaks lennata " , siis tekib paratamatult teleoloogiline probleem : mis ( või hoopis kes ? ) määras või määrab , et munast kooruva linnu tiivad peavad teda õhus kandma hakkama ? Nagu ka kirjeldus " jõgi voolab mere poole " loob otsekohe mulje jõe sihipärasusest . Hartil on umbes samadel alustel õigus , et loomuõiguslik käsitlus on olemuselt teleoloogiline ja sellisena problemaatiline . <arv> Sest õiguse kui tehisasja ettemääratus , näiteks positivistlikus õiguskäsitluses , on lihtsalt seletatav ühiskondliku kokkuleppe või õiguslooja intentsiooniga ning seda tüüpi teleoloogia ei tekita probleemi . Õiguse loomuõiguslike aluste olemasolu tähendaks aga , et juba looduses sisalduks ( õiguse loomulike aluste näol ) kalduvus õiguse tekkele . See tähendaks vastuolu loodusteadusliku maailmavaate paradigmaga . Ent nagu nägime , sellise vastuolu võib peituda juba loodusteaduslikus paradigmas eneses . Niisiis , funktsionaalsete seletuste " teleologiseerimise " eksitusel on kolm , liigse üldistamise ja sellest tuleneva ülelihtsustamisega seotud põhjust . <arv> ) Üksiksündmusi ( nt linnu lendamine ; kohtuotsus ) on käsitatud mingi entiteedi eesmärgipärase omadusena ( linnu tiibadel on ehituslik , süsteem-struktuurne funktsioon , mille sihiks on linnu lendamine ; kui seadus on see , mida kohus otsustab , siis peab õiguse eesmärgiks olema kohtumõistmine - muidu õigust ei eksisteeriks ! ) . <arv> ) Looduslike asjade tehisasjadega vastandamise tuhinas on märkamatult samastatud eluta loodus ja elusloodus ( nt nagu oleksid jõe voolamine ja inimese kõndimine ühtemoodi või vähemalt sarnasel viisil determineeritud sündmused ) . <arv> ) Ehkki üldiselt on möönatud sotsiaalsete ja vaimsete fenomenide eripära looduslike nähtuste suhtes , ei mõisteta sageli selle erinevuse olemust , samuti ei mõisteta eri tüüpi nähtuste keerukaid korrelatsioone , mistõttu tahtmatult , deklareeritud erinevustele vaatamata , kaldutakse looduslikke , sotsiaalseid ja vaimseid nähtusi ära segama . <arv> . <arv>. <arv>. Kas funktsionaalne seletus on teleoloogiline ? Funktsionaalseid väiteid ja seletusi on tavaliselt peetud teleoloogilisteks . <arv> Eesmärgipärased , teatud mõistuspäraste eesmärkide saavutamiseks mõeldud ja loodud tehislikud vahendid näivad tõesti evivat teleoloogilisi omadusi . Kuid mõtte teleoloogia ja eseme teleoloogia on erinevad asjad . Allpool näeme , et eesmärk pole esemeliste vahendite , vaid nende kasutajate omadus ; vahendil on omadused , mis võimaldavad neid eesmärke saavutada . Mõned filosoofid ongi arvanud , et funktsionaalsed entiteedid võivad olla kvaasiteleoloogilised . <arv> Lisaks , ma arvan , et analoogselt pseudoprotsessidega ( vt lk <arv> ) , esinevad ka pseudoteleoloogilised seletused : nt elusolendite organite funktsioonid on sageli sõnastatud teleoloogilises kõneviisis . Argikeeles ei tarvitse selline kõneviisi häirida . Kuid teaduskeeles on parem neist vabaneda . Allpool näeme mõningaid pseudoteleoloogiliste lausete ümbersõnastamise viise . Problemaatilised on ka sellised eesmärgistatud väited , nagu 'jääda ellu' , 'säilitada vaalad' , 'hoida autoriteeti' jne. Need on mõttekad ja vajalikud laused , kuid need pole päris-eesmärgid , sest tegemist on parajasti olemasoleva seisundi ( elu , autoriteet ) või parajasti eksisteerivate entiteetide ( loomaliikide ) säilitamisega . Teisalt , asjade seisu säilitamist võib siiski käsitada eesmärgina . Esiteks , kindlasti on päriselt eesmärgipärased sellised väited , nagu 'taastada autoriteet' või 'taastada grööni vaalade populatsioon' . Samuti on eesmärgistatud väited abinõudest , mis tuleb ühe või teise asjade seisu säilitamiseks tarvitusele võtta . See tähendab , kui on prognoositav seisundi soovimatu muutumine , siis kavandatav tegevus seisundi säilitamiseks on eesmärgistatud idee , tulevikuplaan . Teiseks , väide olemasoleva asjade seisundi jätkumisest tulevikus on alati prediktiivne , seega esitab ikkagi propositsiooni veel olematu tulevikusündmuse kohta . Prediktiivsed ehk prognoosi esitavad , samuti kavatsusi väljendavad väited ongi teleoloogiliselt ambivaletntsed : ühelt poolt on need väidete ( või ideede või propositsioonidena ) olemas parajasti olevana , kuid nende sisu osutab tulevasele ehk mitteolevale . Eesti keeles väljendab teleoloogia probleemi funktsiooni-väidetes ilmekalt argikeelne fraas " p on ette nähtud [ on tehtud , on mõeldud ] selleks , et saada q " : ( <arv> ) haamer on ette nähtud selleks , et taguda esemeid ( <arv> ) surmanuhtlus on ette nähtud selleks , et karistada mõrvareid ( <arv> ) linnu tiivad on ette nähtud selleks , et lennata Nagu lausest ( <arv> ) näha , on teleoloogia probleemil teinegi pool : teleoloogiliste väidete mentaalne või intelligiibel laetus : seletuses esineb antropomorfne või mõistuspärane termin 'eesmärk' . Ka siis , me ka sõnastame lause ( <arv> ) otsese otstarbeväitena ( <arv>' ) linnu tiibadel on lendamise otstarve ( funktsioon ) , ei ole me pääsenud intelligiiblist laetusest : tiibade otstarve näib olevat või säilivat tiibadel ka siis , kui lind veel ei oska lennata , või istub oksal , või ei saa murtud tiiva tõttu enam kunagi lennata . Meie kui mõistuslike vaatlejate kirjeldus ütleb , et linnu tiibadel on sellised omadused , mis vastavad nende otstarbele ja et need omadused on objektiivsed . Probleemiks on siis omaduste hulgas esineva komponendi 'võime' ( nt linnu lennuvõime ) seletamine olevikus olemasolevana ka siis , kui võime mingil hetkel pole tegelikult realiseerunud ( lind ei lenda ) . Ma arvan , et funktsiooni mõiste teleoloogilise " laetuse " esmane ja tavaline põhjus seisneb eesmärgi ja otstarbe ( funktsiooni ) samastamises , või eesmärgi lülitamises funktsioon-seletustesse . Funktsioon ja eesmärk on siiski täiesti erinevad asjad . Samuti on võimalik näidata , et eesmärk pole ka funktsiooni mõiste tarvilik komponent , ehkki eesmärk on tehislike funktsionaalsete vahendite loomise motiiv . Funktsionaalne seletusskeem , mis samastab funktsiooni ja eesmärgi , on vigane , sest omistab igale otstarbekale asjale intelligiibli omaduse , mis on tegelikult asja kasutaja omadus : kui ahv haarab kaika , et sellega banaan alla lüüa , siis kaigas ei saa eesmärgistatud omadusi , eesmärk ehk kavatsus on endiselt ahvi omadus ; aga ahv kasutab kaika füüsikalisi omadusi oma kavatsuste realiseerimiseks ; kaikale tekib tõepoolest teatud " banaani-hankimise " funktsioon ; kuid selle funktsiooni annab kaikale ahv - ja kaigast minema visates elimineerib ka funktsiooni ( allpool näeme , et tehisasjade funktsioonid on siiski kestvamad ) . Saame operatsionaalse definitsiooni : oksal on puuvilja allalöömise funktsioon parajasti siis , kui keegi kasutab oksa puuvilja allalöömiseks ja saavutab oodatud efekti - puuvili kukub alla Nii ka õiguse funktsioonid ei ole samased nende omadustega , mis on õiguse loojatel ja realiseerijatel . " Õiguse eesmärgid " pole tegelikult õiguse eesmärgid , vaid need on seadusandja või ühiskonna eesmärgid , mis on õigusallikates formuleeritud . Eesmärk on vahendite loojate omadus , mis teatud viisil muutub ühtlasi loodud eseme omaduseks , kuid olemasolevaks omaduseks ( erinevalt teleoloogilisest kui olematust omadusest ) . Juhtumitel , kui funktsioon on käsitatav tehisasja omadusena , eesmärk aga tehisasja loomise ja selle igakordse kasutamise ideena , mida kannab tehisasja looja või kasutaja , saavad teleoloogilisontoloogilised probleemid elimineeritud . Bioloogiliste funktsioonidega on asi muidugi keerulisem . Aga me vaatame allpool ka neid . Sest esiteks , tegemist on filosoofilise ( eri ) probleemiga , teiseks , võibolla on bioloogiliste funktsioonide kujunemisel seoseid või sarnasusi sotsiaalsete iseregulatiivsete protsesside funktsioonidega , ning kolmandaks , õiguse loomuõiguslik käsitlus toob paratamatult sisse looduslik-teleoloogilise komponendi ja sellega üldise teleoloogiaprobleemi . Õigusteoorias on funktsionalistlikeks ja ühtlasi teleoloogilisteks peetud õiguse loomuõiguslikke käsitlusi . <arv> Õiguse teooriast pole vaja teleoloogiat elimineerida kui uurimiseseme omadust , kui regulatiivselt funktsioneeriva tehisasja eesmärgilist , intentsionaalset komponenti . Küll aga on tarvis välistada teoreetiliste seletuste endi teleoloogiline iseloom , st välistada tuleb uurimisobjekti teleoloogia ( metafoorselt : kunstlik niisutuskanal on eesmärgipärane vahend , kuid selles vee voolamise füüsikaline seletus ei või tugineda kanali ehitamise eesmärkidele ) . Õigus kui vastus teatud vajadustele ( mida me tagantjärelevaates , retroduktiivselt tunneme vajadusena õiguse järele ) , vahend nende vajaduste rahuldamiseks , on ehitatud mingite sihtide saavutamiseks ja on sellisena ( tehisasjale omasel viisil ja määral ) teleoloogiline . Õiguse teooria ja filosoofia uurivad muuhulgas ka seda teleoloogilist aspekti . Nii on õiguse ajaloolist tõlgendamist nimetatud subjektiivteleoloogilise tõlgenduse teooriaks . Nimelt võib tõlgendamise eesmärgiks olla teha kindlaks , millise idee ajalooline normilooja on tõlgendatavasse normi kätkenud . Milline oli ajaloolise seadusandja kavatsus , millised olid tema eesmärgid ja ettekujutused normi tähendusest ja normi toimest selle loomisel ? Ajalooline tõlgendamine üritab vastata küsimusele , kuidas sai normi mõttest aru selle loonud ja kehtestanud seadusandja , kes arusaadavalt eeldas , et sellisena mõistavad normi ka selle täitjad . <arv> Selline õigusesse " sisseehitatud " eesmärgipärasuse , õigusliku regulatsiooni kava või plaani rekonstrueerimine ei tekita mingeid teleoloogilisi probleeme . <arv> . <arv>. Mitteteleoloogiline funktsionaalsus <arv> . <arv>. <arv>. Teleoloogiaprobleemi lahendused Probleemi täielik lahendus eeldaks teleoloogiliste terminite täielikku elimineerimist , st sellist funktsioonide kirjeldamise keelt , milles ei ole osutust tulevikku . Erinevatel katsetel selgub , et paljudel juhtudel õnnestub lausete ümbersõnastamise ( reformuleerimise ) teel teleoloogiline osutus neist tõepoolest elimineerida . Kuid probleemi tegelik kõrvaldamine selliselt ei õnnestu . Sest ei deterministlikud ega stohhastilised keeled pole mõttekad ei sotsiaalsete ega ka bioloogiliste nähtuste kirjeldamiseks . ( Hunt ei otsi saaki ei juhuslikult ega ka täiesti ettemääratult ; seadusandja ei loo õigust ei juhuslikult ega ka täiesti ettemääratult . Kumbki ei toimi ka pelgalt juhuslike ja determineeritud faktorite kombinatsiooni alusel - tegevusjuhiste oluliste komponentidena toimivad vajadused , kogemused , oskused , tahe jmt. ) Mõõdukam lahendus , mis mõttesse tuleb , on kahekülgne . Esiteks , tuleb leida sellised ( kvaasi ) teleoloogilisi terminid , mille intelligiibel ettenägev tähendus on selgelt omistatav funktsioonide kirjeldajale või funktsionaalsete vahendite kasutajatale , mitte funktsionaalsetele entiteetidele . Teiseks , need teleoloogiliselt koormatud mõisted , mis käivad uurimisobjekti kohta , tuleb semantiliselt neutraliseerida . See tähendab mõistete üldistamist nii kõrge tasemeni , et need esinevad kõikides kirjeldustes ühetähenduslikena ja seega mõjutavad kirjelduste sisu igal esinemisjuhtumil täpselt ühte moodi . Eristades elusorganismide fülo- ja ontogeneetiliselt programmeeritud funktsoone ja funktsioneerimisviise tehisasjadesse sisseehitatud ja algoritmiliselt programmeeritud <arv> funktsioonidest ja funktsioneerimisviisidest , ning omakorda eristades funktsoone aktiivsete olendite mõttelistest , eesmärgilistest ideedest , on võimalik teleoloogiaprobleem kõrvaldada . Eluslooduses vaadeldav bioloogiline funktsionaalsus on kaasasündinud , geneetiline . See pole teleoloogiline , vaid olemasolev : organismide funktsionaalsus on omandatud liigi varasemas fülogeneetilises arengus ning on olemas ja ilmneb paljunemise kaudu antud isendi ( antud liigi ühe eksemplari ) ontogeneetilises arengus . Teisisõnu , orgaanilisest eesmärgipärasusest tõepärasem on käsitada üksikorganismi funktsioneerimist kui bioloogilise liigi kohastumisvõimet elukeskkonna regulaarsustega ; isend saab oma liigilt geneetilise koodi vahendusel varemomandatud võimed ning lisab õpitud oskused . Pärilikud võimed võimaldavad tulla toime regulaarsete või korduvate , järgnevaid põlvkondi puudutavate mõjuritega , isendi oskused aga pigem juhuslike , ebaregulaarsete sündmustega . Selliselt organism ei arene kasvades mingi tulevase , veel olematu idee või eesmärgi suunas , vaid isend ( üksikorganism ) areneb bioloogilise liigi poolt isendile tema vanemate poolt paljunemisega kaasaantud ja osaliselt muundatud koodi järgi sellisele otstarbele ( funktsioonile ) vastavaks , mis on juba olemasolev , liigi arenguloos geneetiliselt programmeeritud ja isendites kui orgaaniliste teostites salvestatud informatsioon . Isend areneb seda programmi kordama , eksemplifitseerima , ning järglastele edastama . Juhtudel , kui inimene kirjeldab enda loodud asju , on teleoloogiline terminoloogia õigustatud kõikjal , kus tegevus ja loovus on eesmärgist juhitud ning tulemused on ootuspärased . Kuid see ei tähenda , nagu ei peaks selguse huvides eristama vaimseid , intelligiibleid asju materiaalselt vormitud tehnilistest asjadest . Näiteks , kui Ateena pottsepp oli valmistanud poti , eseme , mille otstarbeks on ainete mahutamine ja säilitamine , siis kasutaja võis sellest otstarbest täielikult hälbida , lõhkudes poti killukohtu kildude tarvis . Kui amfora liikus käest kätte , siis säilis selle otstarve üksnes amfora omadustes ning neile omadustele vastavates võimalike kasutajate kavatsustes . Pottsepa tegelikest kavatsustest polnud järel muud kui amfora omadus ( võime , võimalus ) mahutada ja pidada koos aineid . Pottsepp võis potti valmistades koguni soovida , et tema amfora jõuaks hoopis kildudena auväärsesse killukohtusse , selle asemel et tavapärast otstarvet täita . Asjade otstarbe suhtes ilmnevad ilmekalt ka viisid , kuidas võib sõnadega teha asju . Lausega " võta see kaigas ja löö õun alla ! " võib anda looduslikule esemele otstarbe ( ehkki võib olla on tarvilik , et keegi selle korralduse ka täidaks ) . Seaduse autoriteetne kommentaar või kohtuotsuse motiveering " seda pügalat tuleb mõista kitsendavalt " võib võtta normilt osa selle esialgselt kavandatud või senisest tegelikust otstarbest . Või kui me näiteks ütleme , et tollimaks on ette nähtud selleks , et maksustada sisseveetavaid kaupu ja see väide on tõene , kuna antud õigusnorm näeb tõesti ette tollimaksu võtmise kaupadelt , siis võime me ometi eksida , sest seadusandja " nägi ette " hoopis teatud kaupade sisseveo takistamist . Selle tõttu nõuab ka õiguskeel teleoloogiliste ( eesmärgipärasust kirjeldavate ) ja funktsionaalsete ( otstarvet kirjeldavate ) terminite täpsustamist . <arv> . <arv>. <arv>. <arv>. Kuidas kasutada teleoloogilisi mõisteid ? Esimene ( parim ) viis ja võimalus teleoloogiaprobleemi lahendamiseks seisneb seletuses teleoloogiliste terminite kasutamises selliselt , et ei tekiks tagurpidi kausaalsuse tähendust . Kõigepealt teeme vahet looduslikel ja tehisasjadel asjadel . Esimesed on mingil viisil tekkinud , teised on kavandatud ja kavatsusele vastavalt ehitatud-valmistatud . Inimteadvuse objektile suunatuse tähistamiseks kasutatakse intentsiooni mõistet . Tajumise intentsionaalsuse teooria järgi on isegi taju oma suunatuse tõttu kavatsuslik . <arv> Seega on looduslike objektide tajumine samuti intentsionaalne . See konnoteerub meie vaatlussüsteemi mõistega ning põhjendab samuti teleoloogilise kalduvuse sugenemist taju kirjeldustesse . Samas on väidetud , et mistahes representatsiooniteooria , milliste hulka kuuluvad ka tehnilisi automaate kirjeldavad teooriad , ei saa hakkama osutuseta intentsioonile . <arv> Tehisasjade loomise intentsioon on taju intentsioonist siiski mõneti erinev : selles sisaldub eesmärk , predikteeritud idee asja instrumentaalsetest või esteetilistest omadustest . Taju kavatsuslikkus ei ole suunatud tegelikkuse muutmisele : soov näha punast päikeseloojangut ei sisalda eesmärki sellise nähtuse esilekutsumisest . Loominguline kavatsus aga on suunatud tegelikkuse muutmisele : soov korraldada sotsiaalabi õiglast jaotamist on suunatud abijagamise sellisele korraldamisele , et tulemus oleks enamiku asjaosaliste meelest õiglane . Termini 'eesmärk' antropomorfsus ei häiri inimtegevuse ja selle produktide seletamisel , sest inimtegevus ongi antropomorfne . Isegi eesmärgi teleoloogilisus on suhteline . Aktuaalne eesmärk on tegutseva inimese mõtetes olemas ideena enne vastavat käitumisakti : põhjus , mõte või idee eelneb tagajärjele - mõtestatud käitumisele . Võib öelda , et eesmärk on mentaalne fakt ( vt <arv>. <arv>. <arv>. <arv> ) . Intentsioon seletab hästi ka tehisasjade funktsioone : tehisasja otstarve on enne tehisasja valmistamist olemas valmistaja ( tehniku ) mõtetes ja ideedes , pärast valmistamist kehastub otstarve asjas ning sellele on suunatud kasutaja intentsioon . Intentsioon ei tekita teleoloogilist probleemi , sest intentsioon eelneb seletatavale ning seetõttu tagurpidi-põhjuslikkust pole . Seetõttu pole imestada , et välja on pakutud funktsioonide seletusi intentsionaalsuse kaudu : X-i funktsioon on Y parajasti siis , kui W k a v a t s e b , e t X t e e b Y <arv> Kui lisada toimimise eesmärgistatud tagajärg Z ( mida ma nimetan funktsionaalseks efektiks ) , siis saame : X teeb Y selleks et Z parajasti siis , kui W k a v a t s e b , e t X t e e b Y r e s u l t a a d i g a Z <arv> Kuid intentsioon on mentalistlik ja intelligiibel . Selle tõttu ei saa intentsiooniga seletada sündmusi , mis pole seotud mõistuse või kõrgema närvitalitusega ( või kui saabki , siis seletuse intelligiibellikkuse ja antropomorfsuse hinnaga ) . Intentsioon ei seleta isereguleeruvaid protsesse : olen veendunud , et oluline osa inimühiskonna konstruktiivsetest protsessidest , eriti majandusteadustest tuntud nn makrotasandil , toimub samadel põhimõtetel , nagu sipelgapesa ehitamine . Kuid erinevalt sipelgatest ja sipelgapesast , inimene inimtsivilisatsioonis sekkub kavatsuslikult nendesse protsessidesse altpoolt selliste vallandavate tegudega , mis võivad muuta protsesside edasist kulgu . Õiguslik regulatsioon on üks selliseid vahendeid . Ülalesitatud skeemil on teine ja kolmaski viga . Skeem ei tee vahet haamri ja kivi funktsioonil ( võibolla samuti tavanormi ja õigusnormi funktsioonil ) : mõlemal juhul kasutaja kavatseb kasutada vahendit mingi asja tagumiseks , kuid haamril on sisseehitatud funktsioon , mis säilib ka siis , kui haamer ära visatakse , kuid ei säili siis , kui ei leidu enam ühtegi haamri potentsiaalset kasutajat . Kivi funktsioon löögivahendina säilib vaid seni , kuni lööja kivi vastava kavatsusega endaga kaasas kannab ; pärast kivi äraviskamist kivi löögifunktsioon justkui haihtub , sest kaob kasutaja intentsioon ( just selle ) kivi suhtes . Midagi sarnast juhtub tavanormiga : see on olemas ja kehtib vaid seni , kuni keegi vastavalt sellele käitub . Kuid õigusnormiga päris samuti ei ole . Kui õigusnormi valdavalt rikutaksegi , siis me ei saa veel igal juhtumil öelda , et seda pole olemas või et see üldse ei kehti . See on mingil põhjusel vaid nagu äravisatud haamer . Kolmas viga seisneb selles , et vahendi looja intentsioon ja vahendi funktsioon kasutaja jaoks ei tarvitse kokku langeda . Näiteks , seadusandja kavatsus ja eesmärk võib olla takistada kõrge tollimaksuga odava tekstiili sissevedu , kuid see pole vastavate õigusnormide funktsioon - õigusnormide ( jaotatud ) funktsioonideks on ikkagi kehtestada tollimaks ja selle kogumise kord , tagada tollimaksu laekumine tegelikult saabuvatelt tekstiilikaupadelt ning sanktsioneerida ametlikud reaktsioonid seaduse ettekirjutuste rikkumiste puhuks . Tehisasja funktsioon on informatiivne sild asja valmistajalt selle kasutajale . Samamoodi on ka seaduse formuleeringuga loodud juriidilise vahendi funktsioon informatiivne sild seadusandjalt seaduse realiseerijale . Tõsi küll , juriidiline praktika peab kinnitama kõnesoleva vahendi tegelikku funktsionaalsust . Informatsioon on siin mõistetud objektiivses , " kujundavas " ( informare ) mõttes : " tehniku " ( inseneri või õiguse looja ) poolt tehisasjale ( õmblusmasinale või õigusinstituudile ) antud funktsionaalsed omadused ( tikkida mustreid või kaiststa subjekti õigusi ) kujundavad asja kasutaja ( rätsepa või õigust realiseeriva isiku ) tegevust palju tugevamalt , kui me ehk esmapilgul adume . Ent filosoofidel näib , vaatamata ebaõnnestumistele funktsiooni mõiste esitamisel , olevat õigus vähemalt selles , et unifitseeritud funktsionaalne keel on võimatu . <arv> Kuid ma ei pea õigeks sellist järeldust , et teleoloogiline keel on paratamatult vastuoluline eluslooduse kirjeldamisel , kuna mõisted 'funktsioon' ja 'eesmärgipärane'<arv> implitseerivat välise intentsionaalsuse nõude . <arv> Funktsioon kui sõltuvusseos ei tarvitse olla teleoloogilisem kui nomoloogiline loodusseadus - viimanegi on ( intelligiibel ) sõltuvusseos põhjuselt tagajärjele . <arv> Ja ma loodan , et käesolev arutlus selgitab erinevust eesmärkide ja funktsioonide vahel . <arv> . <arv>. <arv>. <arv>. Interpretatsioonisillad vajaduse , kasutuse ja funktsiooni vahel Teine võimalus tagurpidi kausaalsuse vältimiseks on teleoloogiliste terminite elimineerimine nendest seletusest , kus need tekitavad soovimatuid , ennekõike teadusliku seletuse printsiipidega ühtesobimatuid tähenduslikke efekte . Näiteks organismide funktsionaalsetest väidetest teleoloogia elimineerimiseks on pakutud järgmist seletuste muutmist : <arv> ( * ) Linnu tiivad on vajalikud lendamiseks ( <arv>-<arv> ) Linnud kasutavad lendamiseks tiibu : linnu tiivad on sellised , et lind võib nende abil lennata ( eeldustel , et lind on lendamise ära õppinud ja tema organism on terve ) Lauses ( <arv>-<arv> ) teleoloogiline termin või eesmärk puudub . Tähelepanuväärne on ka teise seletuse funktsionaalne universaalsus , st saame lausefunktsiooni , mis on interpreteeritav mistahes lendava asja ja lennutava vahendiga : ( <arv>-<arv> ) lendoravad kasutavad lendamiseks lennunahka ( <arv>-<arv> ) kopterid kasutavad lendamiseks rootortiivikut Vaatame üht ( problemaatilist ja intrigeerivat ) õiguslikku vahendit : ( ** ) Surmanuhtlus on ühiskonnale vajalik mõrvari karistamiseks ja mõrvade ärahoidmiseks Tänapäeval on seda väidet üpris raske täielikult õigustada , üldise toetuse saamisest rääkimata . Kuid kas sellisel väitel võib sellegipoolest olla tõeväärtus ? Interpreteerigem väide surmanuhtluse vajadusest väideteks surmanuhtluse tegeliku kasutamise ja intentsiooni kohta : ( <arv>-<arv> ) Ühiskond ( riik ) kasutab surmanuhtlust mõrvarite karistamiseks ( <arv>-<arv> ) Ühiskond ( riik ) kasutab surmanuhtlust mõrva kaalutlevate või mõrvale kergekäeliselt kalduvate inimeste hirmutamiseks Need väited on selget tõeväärtust ( tõene või väär ) evivad laused , kuigi nende tõeväärtus võib olla raskesti tuvastatav . Seda tüüpi " funktsionaalne lausefunktsioon " sisaldab faktiväidet ning sellel on kahekordne osutus : lisaks vahendi kasutamise faktile osutab see kurjategija legaalselt sanktsioneeritud tapmise kui juriidilise vahendi karistamise ja hoiatamise funktsioonidele . Lisaks sellele , leidub kaudne osutus ka eesmärgile , lauses ( <arv>-<arv> ) on eesmärgiks tasu iga toimepandud kuriteo eest , lauses ( <arv>-<arv> ) on eesmärgiks sostiaalne seisund , milles mõrvu ja mõrvareid oleks vähem . Enamasti funktsionaalsete õiguslike vahendite konstrueerimine ja kasutus ( aga mitte funktsioonid ! ) ongi eesmärgipärased . Laused ( <arv>-<arv> ) ja ( <arv>-<arv> ) ei kinnitada loogiliselt lauset ( ) . Kuid eetilistel kaalutlustel ei tohi need seda ka õigustada . Juhtumil , kui laused ( <arv>-<arv> ) ja ( <arv>-<arv> ) on tõesed faktiväited , võib tekkida illusoorne efekt , nagu oleks tõene ka lause ( ) . Vahendi kasutusele osutavate funktsiooniväidete võimalik kasutamine vajadusväidete näivaks kinnitamiseks on suguluses tuntud relativismiveaga , millele juhib tähelepanu K. Popper . Relativismivea sisuks on normi- ja faktiväidete segiajamine . <arv> Normija faktiväidete retoorilisel ärasegamisel tekib mulje , nagu põhjendaksid tõesed faktiväited normatiivseid hinnanguväiteid . Poliitilistes ja sotsiaalsetes küsimustes pole asi loomulikult selles , kas tegemist on argumentatsiooni veaga või mitte , vaid selles , et semantilisi illusioone kasutatakse kahtlaste või varjatult amoraalsete väidete alusetuks õigustamiseks . Pangem tähele , et vajadus on alati suhteline : vajadus on kellegil ( riigil , valitsejal ) ; subjektikohasuse mõttes on suhtelised ka kõige üldisemad vajadused : näiteks toidu vajadus on igal organismil , ent pole olemas üldist toiduvajadust kui sellist . Sama pädeb ka õigusvajaduse kohta . Vajadus õiguse järele võib olla kogukonna , ühiskonna , riigi , seisuse , klassi , grupi , kolleegiumi või indiviidi vajadus , kuid ei ole olemas õigusvajadust iseendas . Huvitav on ka küsimus juriidilise vahendi funktsionaalse efektiivsuse tagamisest : ( + ) Et surmanuhtluse kui normatiivse sanktsiooni karistamis- ja hoiatamisfunktsioon oleks efektiivne , st tekitaks üldsuses õigluse- ja rahuldustunnet kurjale kättetasumisest ning potentsiaalsetes mõrvarites hirmutunnet , tuleb surmanuhtlust mõrvaritele reaalselt mõista , mõni otsus täide viia ning üldsust sellest teavitada Tingimus ( + ) on episteemiline lisatingimus , mis funktsioonid ( <arv> ) ja ( <arv> ) " tööle paneb " . Küsimus surmanuhtluse vajadusest kõlab aga , et kas ja millistel tingimustel on tõene , et ( <arv>-<arv>** ) Surmanuhtlus on ühiskonnale vajalik mõrvarite karistamiseks ( <arv>-<arv>** ) Surmanuhtlus on ühiskonnale vajalik mõrvade ärahoidmiseks Vastus peab intuitiivselt hinnates olema selline , et kui peaksid olema tõesed faktiväited ( <arv> ) Riik kasutab surmanuhtlust poliitiliste vastaste kõrvaldamiseks ( <arv> ) Valitseja kasutab surmanuhtlust alamate hirmutamiseks siis sellest ei tuleneks ühemõtteliselt selliste väidete tõesus : ( <arv>* ) Surmanuhtlus on riigile vajalik poliitiliste vastaste kõrvaldamiseks ( <arv>* ) Surmanuhtlus on valitsejale vajalik alamate hirmutamiseks Termin 'vajalik' ei tarvitse tähistada sotsiaalset või mõnd muud vajadust . Selle taga võib olla hoopis subjekti soov või eesmärk . Vajaduste suhtelisuse tõttu on alati õigustatud küsimus : kellele vahend on vajalik ? Vastus ei tarvitse osutada kogukonnale või üldsusele . Kelle huvides vahendit kasutatakse ? Toodud näidetes oli küsimus vajadusest vahendikohane : kas surmanuhtlus ( kui vahend ) on vajalik ? See küsimus jääb paratamatult mõneti ebamääraseks , sest on liiga üldine ning tuleks konkretiseerida . Parim viis seda teha on siirduda funktsioonimõistete sfääri : milleks surmanuhtlus on kasulik ehk millised on selle funktsionaalsed ehk kasulikud ja regulaarsed efektid ? Millised on prognoositavad kahjulikud kaasefektid ? Millised võivad olla juhuslikud , ettenägematud kaasefektid ? Küsimus vajadusest võib olla ka eesmärgi- ja funktsioonikohane : milliseid meetmeid on vaja , et mõrvarid saaksid õiglaselt karistatud ja karistuse preventiivne mõju oleks maksimaalne ? Kas selleks vajalikud vahendid on olemas või tuleb need hankida ? Kes ja kuidas meetmeid rakendab ja vahendeid kasutab ? Kes ja milliste meetoditega hindab tulemusi ? Näiteks , väide " riik kasutab surmanuhtlust võimalike mõrvarite hirmutamiseks " võib olla tõene väide , sest riigi ametnikud tõesti mõtlevad nii , kuid vahend ise võib olla täiesti ebaefektiivne , sest ükski kavandatud mõrv ei jää selle tõttu toimumata . Teisalt , seadusandja või õiguskaitsjate kavatsus või eesmärk saavutada surmanuhtlusega hirmutamise ja preventsiooni efekte ei kuulu antud väite tõeväärtuse tarvilike tingimuste hulka : sõltumata sellise intentsiooni esinemisest , surmanuhtluse mõistmise ja täideviimise üldsusele avalik viis ja sellega saavutatud preventiivsed efektid on küllaldased , kinnitamaks kõnesolevat funktsiooni sedastavat väidet . Teisalt , sellises konkreetses asjas võime avastada vajaduse kui sotsiaalse fakti " sotsiaalse " komponendi erilise sundiva ja episteemilise tähenduse : kui ühiskonnas on levinud ja tunnustatud idee , et surmanuhtlus on vajalik , ning leiab rakendamist hukkamise praktika , siis surmanuhtlus võibki selles ühiskonnas olla vajalik . Õigussüsteem ja reageerimistavad ( nii õiguslikud kui ka avalikud ) lihtsalt ei tuleks surmanuhtluseta toime . Ent kui ühiskond on võtnud suuna hoiakute muutmisele , samas loobunud surmanuhtlusest ning töötanud välja alternatiivsed praktikad ja reageerimisviisid , siis võib olla kadunud ka vajadus surmanuhtluse kui juriidilise vahendi järele . Need kahte tüüpi küsimused on seotud ning vahendite valimiseks ja valiku õigustamiseks tuleb mõlemaid järgemööda esitada ja neile adekvaatselt vastata . Igal juhul peavad vahendite valiku ja õigustamise argumentidena olema kaasatud eetilised printsiibid ning moraalsed hinnangud ja kaalutlused . Eriti olulised on kontseptuaalsed tasakaaluseosed kommunitaarsete ja liberaalsete printsiipide vahel , samuti tegeliku tasakaalu mõõtmine printsiipide rakendamise efektide vahel . Seega , selliste funktsiooniväidete , nagu ( <arv> ) surmanuhtlusel on mõrvarite hirmutamise funktsioon parajasti siis , kui ühiskond ( riik ) kasutab surmanuhtlust mõrvarite hirmutamiseks ning see annab oodatud ja moraalselt kaalutud efekti - vähemalt osa inimesi hoidub mõrvast selle tõttu , et kardab surmanuhtlust ( <arv> ) surmanuhtlusel on õiglase kättemaksu ja ühiskonna hädakaitse <arv> funktsioon parajasti siis , kui a ) ühiskond ( riik ) kasutab surmanuhtlust selliste mõrvarite karistamiseks , kes on mõrvanud mitu inimest või lapse või eriti piinaval viisil , st mõrv on hinnatav oluliselt raskemaks ühiskonna eeldatavast kättemaksust mõrvarile , isegi kui selleks on surmanuhtlus ; b ) ühiskond ( riik ) kasutab surmanuhtlust niiviisi , et oleks välistatud kohaldamiseksimus <arv> tõeväärtus ja eetiline väärtus on kompositsioonilised , mistõttu need on tuvastatavad üksnes komponentide kaupa ning ainult lähendamise ja kaalumise kompleksmeetodil . <arv> . <arv>. <arv>. Funktsioonid üle kausaalsuse Funktsiooni mõiste on seotud kausaalsuse mõistega . Näib , nagu võiks öelda , et funktsioon on kausaalne seos funktsioneerimisprotsessi kui põhjuse ja funktsionaalse efekti kui tagajärje vahel . Funktsiooni samastamine põhjusliku seosega on aga problemaatiline . Sest sõltuvusseos mõne vahendi toimimise ja toime-efektide vahel ei ole kirjeldatav traditsioonilise , füüsi ( ka ) lise kausaalsuse terminites . <arv> . <arv>. <arv>. <arv>. Kausaalsed protsessid Põhjus ja tagajärg moodustavad mõistepaari , milles esinevad antetsedentne ja konsekventne termin : põhjus alati eelneb tagajärgele . Tekitamine ehk põhjustamine on kausaalse seose nö protsessuaalne kesktermin , mis ühendab põhjusterminit tagajärjeterminiga . Vahel on kausaalsust üritatud seletada nn tüübiteooria raames seosena tüüpide kui teatud hulkade vahel . Hulkade kaasatus kausaalsetesse seostesse on ilmne , kuid hulkade ja tüüpide kasutamine kausaalse seose terminitena on täpselt sama , kui südame ja vere kasutamine põhjusliku seose pooltena ( " süda on vere ringlemise põhjus " ) . Oluliselt täpsem on öelda , et kausaalne seos ühendab sündmusi , millesse on kaasatud hulgad . <arv> Näiteks , grupiviisilise peksmise ja ohvri surma juhtumil on kausaalne seos mitte ohvri ja peksjate , vaid peksmissündmuse ja surmasündmuse vahel . Südame näitel , põhjuslik seos ei esine ( tuksuva ) südame ja ( ringleva ) vere vahel , vaid südame tuksumise ja vere ringlemise vahel . Asi saab ehk veelgi selgemaks , kui käsitada kausaalset seost ühe tervikliku protsessina , millel on kindel dünaamiline struktuur : südame tuksumine ja vere ringlemine on terviklik vere pumpamise ehk ringiliigutamise protsess . ( Seejuures pulss , mille järgi me võime uurida südame tuksumist , on vere pumpamise protsessi kõrvalefekt . ) Nagu näha , kausaalsuse seletamine on väga tundlik kirjeldavate mõistete valiku suhtes . Funktsionaalsus on teatud entiteedi omadus tekitada kindlaid efekte . Nimetagem neid funktsionaalseteks efektideks ( f-efektid ) . Funktsionaalsetel efektidel on aga eriline , neid mittefunktsionaalsetest fenomenidest eristav omadus : funktsionaalne efekt rahuldab elusolendi vajadust , olgu see esmane eluline või teisene väheoluline vajadus . Loomulikult tekib kiusatus rääkida funktsionaalste efektide puhul hoopis oodatud , nõutud või kasulikest efektidest . F-efektid võivadki olla oodatud , nõutud või kasulikud , kuid ei tarvitse seda olla . Veelgi enam , nagu teleoloogia probleemi juures nägime , põhjusliku seose seletus teleoloogiliste mõistete kaudu tingiks tagurpidi kausaalsuse oodatavalt põhjuselt olemasolevale tagajärjele ( mis omakorda tingib mõnede , ennekõike bioloogiliste kausaalsete seoste seletamatuse ) . Funktsionaalsete efektide käsitlus avab tõeliselt epistemoloogilise lähenemistee teatud tüüpi asjade , nimelt vahendite substantsiaalsete omaduste juurde . Õiguse f-efektid on välise vaatenurga objektid . Samas on f-efektid need kavatsuslikud entiteedid , mida predikteerivad õiguse subjektid sisemises vaatenurgas . Esimesel juhul on tegemist f-efekti vaadeldavusega , teisel juhul on tegemist f-efekti tekitamisega ehk vahendi funktsioneerimisega . Ent mõlema vaatenurga puhul ( kui me räägime ühest ja samast efekti juhtumist ) on efektil üks ja sama tekitaja - ühe ja sama funktsionaalse vahendi üks ja sama funktsioon . Seega funktsioonianalüüs on sünteetiline selles mõttes , et vahe välimise ja sisemise vaatenurga vahel kaob . <arv> . <arv>. <arv>. <arv>. Kausaalsete protsesside ahelad ja ansamblid Pole kahtlust , et vähemalt juristid-praktikud suhtuvad kausaalsusesse kui maailma reaalsesse omadusse , mitte kui maailma kirjelduse omadusse . Viimane hoiak pole filosoofias sugugi haruldane ning tavaliselt viidatakse selles küsimuses eelkõige Hume'ile . Terve mõistuse seisukohalt ei kipu aga keegi kahtlema , et kui ma võtan maast kivi ja viskan seda , siis kukub see maha tagasi . Nagu ei kahtle ükski jurist selles , et kui kuritöö ohvrit tabab juhuslikult üheaegselt jalgpall ja püssikuul , siis surma põhjustajana tuleb võtta viimast . Ilmselt on olemas erinevat tüüpi kausaalseid ahelaid ning nende üldistamine ühise skeemi alla ei näi õnnestuvat . Nende samastamine on ilmne loogiline viga , kasvõi mõiste mahuerinevuste eiramise tõttu . Ma ei ürita siin esitada mingit ammendavat kausaalsete protsesside jaotust ( ja funktsioonianalüüsiks pole sellist perfektset , täielikku ja ammendavat kausaalsuse teooriat tarviski ) , vaid tahan terve mõistuse näidete alusel demonstreerida , et ehkki kõigi aegruumis toimuvate lõikumisprotsesside ( või nn. maailmateede ristumiste <arv> ) hulgas esineb hulk selliseid lõikumisi , mida me nende tagajärgede tõttu nimetame kausaalseteks protsessideks , esineb a ) hulk selliseid protsesse , mis on eksitavalt sarnased kausaalsete protsessidega , b ) viimaste hulgas esinevad sellised kausaalsete protsesside ahelad ja kompositsioonilised protsessid , mida võib intellekti abil erinevalt komponentideks lahutada või erinevalt kombineerida ning mis seetõttu pole samastatavad ega üldistatavad üheks homogeenseks kausaalsete protsesside hulgaks . <arv> ( I ) mittekausaalsed aegruumilised lõikumised või ristumised [ intersections ] - röövel ja tundmatu isik kohtuvad juhuslikult kuriteopaigal ; ( II ) pseudoprotsessid või pseudokausaalsed protsessid ( täpsemalt , mittekausaalsete protsesside vääralt-kausaalsed seletused , vt lk <arv> ) - " kurjategija ei sihtinud korralikult , sellepärast jäi ohver ellu " ( analoog : mootori seiskumine põhjustas masina seiskumise ) ; röövli ja ohvri varjude liikumine seintel ( füüsikaline pseudoprotsess ; paraku varjudemängu nägemine on päris-kausaalne ja episteemilis-kausaalne protsess ) ; ( III ) kausaalsed interaktsioonid ja protsessid : <arv> ( <arv> ) lähi- ehk päriskausaalsed interaktsioonid - röövel vajutab päästikule , tagajärjeks on püssilask ; ( <arv> ) kaug- ehk kvaasikausaalsed interaktsioonid - püssirohu ja kuulide tootmisest ( või püssirohu leiutamisest ) kuriteo ohvri surmani ; ( <arv> ) ahelkausaalsed protsessid - röövel vajutab päästikule , tagajärjeks on ahel : püssilask kuuli tabamus südame seiskumine ohvri surm ; <arv> ( <arv> ) sünergeetiliskausaalsed ehk koospõhjuslikud protsessid : tagajärge põhjustab hulk tegureid koospõhjusena ja ükski sellest hulgast eraldi ei tekita kunagi sama tagajärge - riiklikult organiseeritud kootöö tekitab makromajanduslikul tasemel sünergeetilisi efekte ; ( <arv> ) nõrga mõjujõuga , kuid suuri jõude vallandava põhjusega ahelprotsessid - tikust süüdatud metsatulekahju ; ( <arv> ) signaalse põhjusega ahelprotsessid - arvuti tarkvara tekitab füüsilisi tagajärgi ; tüüpilised inimlikud paradigmad on a ) " mõeldud-tehtud " kausaalsed protsessid : röövlil tuli äkkmõte ohvrit tulistada ja kaugemaks tagajärjeks oli viimase surm , ning b ) " nähtud-mõeldud-tehtud " kausaalsed protsessid : inimene nägi püstoliga lähenevat meest , tagajärgedeks olid uskumus , et teda tullakse röövima , ja põgenemine sündmuskohalt . <arv> Viimased on episteemilised kausaalsed protsessid . Enamik moodsaid ja arvestatavaid teadmise teooriaid rajaneb teadmiste sisuks olevate uskumuste kausaalse tekkimise postulaadile . Protsessid ( <arv> ) ja ( <arv> ) on ahelkausaalsed protsessid , milles võivad lisaks vallandavatele põhjustele sisalduda nii lähi- kui ka kaugpõhjused , sündmuste ahelad võivad samuti moodustada nn kausaalseid kahvleid ( näiteks , üks börsiteade põhjustab paljude maaklerite erinevaid transaktsioone ; ma ei usu , et börsi toimimist on võimalik taandada puhtalt tahteteooriatele , nagu ei ole võimalik taandada ka puhtalt kausaalsetele protsessidele ; kuid olen veendunud , et seal toimivad tugevalt mh ( <arv> ) tüüpi protsessid ) . Kausaalsete ahelate tüüp ( <arv> ) võib paljusid filosoofe panna kahtlevalt muigama : neid ahelaid on lihtne sellistena kirja panna , kuid need näivad eiravat filosoofia põhilisi probleeme ( nt nn keha ja vaimu vahekorra probleemi ) . Tüübiga ( <arv> ) on asi veidi lihtsam , sest epistemoloogias on uskumuste ja teadmiste tekkimise kausaalsed seletused leidnud üpris kindla ja veenva koha . <arv> Tüübiga ( <arv> ) on lugu keerulisem . Inglise keeles näiteks eristatakse selgelt seda tüüpi põhjuseid või vähemalt osa neist füüsilistest põhjustest : mõistuslikke põhjusi nimetatakse reason ja füüsilisi põhjusi cause . Hart näeb selle eristuse eiramises või tähelepanuta jätmises koguni loomuõigusliku õiguskäsitluse põhiviga : teatud naturaalsed tingimused ( toitumus , kaitstus külma ja vigastuste eest jmt ) võivad olla tarvilikud või põhjuslikud sellise inimpopulatsiooni tekkimiseks , mis suudaks arendada ja säilitada moraali- ja õigussüsteemi , ja võivad olla isegi põhjapanevamad kui nö mõistus-põhjused , kuid seosed naturaalsete tingimuste ja normide vahel ei ole vahendatud mõistusliku alusega [ by reason ] , sest need tingimused ei seo kõnesolevate normide eksisteerimist nende inimeste püüdluste ja eesmärkidega , kelle normid need on . <arv> Mõistusliku aluse juures tuleb teha üks oluline eristus : mõistuslik alus [ reason ] formaalse ( loogilise või nomoloogilise ) põhjusena ( 'kui lasen pliiatsi käest lahti , kukub see maha' ) või kavatsuse ehk intentsioonina ( kavatsen lasta pliiatsil maha kukkuda ) . Põhjuslik ahel ( <arv> ) ongi pigem intentsionaalne , kuid formaalne või loogiline põhjus võib olla intentsiooni mõtteliseks sisuks . Teatud juhtudel võib lahendus olla lihtne : me võime loobuda kausaalsuse postulaadist signaalse funktsiooni postulaadi kasuks , sest ratsionaalne agent võib olla toimivaks ühenduslüliks kahe sündmuse vahel , milliste vahel füüsilist interaktsiooni ei ole . <arv> . <arv>. <arv>. <arv>. Informatsiooniline kausaalsus Dretske infokausaalse teadmisteooria järgi teadmine on informatsioonist põhjustatud uskumus . Eeldades , et uskumus on mingi sisemine teadvusseisund , mille sisu on esitatav vormis i on S , siis selline uskumus on tekitatud informatsiooni i on S poolt parajasti siis , kui signaali need füüsilised omadused , tänu millele signaal kannab seda infot , on need samad , mis on põhjuslikult efektiivsed uskumuse tekitamisel . <arv> Dretske toob näiteks kaks sõpra , kes on kokku leppinud koputus-signaali , et üksteist ukse taga ära tunda : kolm kiiret koputust - paus - kolm kiiret koputust . Selline signaal tekitab vastuvõtjas uskumuse , et isik ukse taga on sõber ( i on S ) , sest koputus põhjustab temal uskumust tekitavad kuulmismuljed . <arv> Dretske üritab üldise ja abstraktse matemaatilise informatsiooniteooriaga seletada üheaegselt nii pertseptiivsed " maailma-vaatleja " kui ka kommunikatiivsed " signaal-teosti " ja " kõnelejakuulaja " seosed . Ma arvan , et see ei õnnestu , sest nagu XX saj. filosoofia on tõestanud , ühegi mitteformaalse keele semantika ei ole matemaatiliselt täielikult kirjeldatav . Dretske seletusse ja selle aluseks olevasse informatsiooniteooriasse pikemalt süvenemata , selles näib olevat kaks üksteisega seotude viga . Esiteks , Dretske näite põhjal , pelk koputus ei ole uskumuse põhjustaja . Näites tegelikult juba sisaldubki kaaspõhjus . Selleks on sõprade vahel kokkulepitud signaal , kodeeritud sõnum , meeleliselt tajutavate füüsiliste sündmuste " muster " . Koputus põhjustab signaali vastuvõtjas uskumuse sõbra saabumisest sellepärast , et signaali muster ehk kodeeritud sõnum on salvestatud nii signaali saatjas kui ka vastuvõtjas , antud juhul sõprade mälus , ja sellele on omistatud kindel ja pooltele teadaolev tähendus . Kuna koputuse esitamine kokkuleppe sõlmimise ajal pole tingimata tarvilik ( selle võib esitada morsetähestikus või sõnaliselt ) , siis ei saa iga juhtumi puhul öelda , et salvestuse tekitab samasugune koputus . Sellisel juhul me ütlemegi , et salvestus on kodeeritud ; nii näiteks on sõprade signaal kodeeritud ka käesolevas tekstis , ehkki semantiliselt . Kodeeritud signaal ja sellele vastamise reaktsioon on kokkuleppe sisu . Koputus uksele tekitab vastuvõtjas uskumuse üksnes koostoimes signaali äratundmise ehk dekodeerimise aktiga - see aga on teadvuse episteemiline " lülitus " ega kuulu sellesse füüsiliste sündmuste põhjuslikku ahelasse , mis füüsiliste põrgete ja õhuvõngete kaudu viib närviimpulsside ja meeleliste muljeteni . Huvitaval kombel leiame taolises kommunikatsioonis ühtaegu normatiivse ja episteemilise komponendi ! Aga just neid oleme me ju ka õigusest otsimas . Dretske esimesest eksimusest tuleneb teine . Nimelt , analoog-signaal ( füüsilise interaktsiooni ülekanne ja sellele vastama seatud reaktsioon , näiteks elektrivõnkumise muundamine helivõnkumiseks ) ja digitaal-signaal ( numbrilise koodi ülekanne ja seda dekodeerima programeeritud dekooder , näiteks arvutis CD-mängijana toimiv programm ) on täiesti erinevalt toimivad kausaalsed ahelad . Seejuures võivad mõlemat tüüpi signaalid ja põhjuslikud ahelad esineda isegi ühes ja samas füüsilises kandjas , säilitades sellele vaatamata toimimise täieliku sõltumatuse . Teeme mõttelise eksperimendi . Kujutagem ette elektriahelat , milles mõõdetakse voolutugevust kahe ampermeetriga . Esimene on tavaline , analoogpõhimõttel toimiv ampermeeter , mis parajasjagu näitab mõõtmise väärtuseks <arv>A ( kolm amprit ) . Teine ampermeeter ei näita suurust vahetult , vaid sisaldab elektroonilist seadet , mis moduleerib ampermeetri " näidust " digitaalse signaali , kahendnumbriliselt kodeeritud informatsiooni '<arv>A' ja lähetab selle samasse vooluringi ühendatud teise elektroonilisse seadmesse , dekooderisse , mis on programmeeritud tunnistama ja tõlgendama signaali ( jätame tehnilised üksikasjad kõrvale , aga tänapäeval on see tehniliselt lihtne ülesanne ) . Dekooder näitab samuti , et voolutugevus on parajasti <arv> A. Mõlemad näidud tekitavad inimeses uskumuse mõõdetava suuruse väärtusest - 'voolutugevus on kolm amprit' - täpselt ühtemoodi . Asjaolul , kas väärtus näidatakse osutiga või numbriliselt , pole mingit tähtsust , mõlemal juhul võib inimesele nähtav näidik olla täpselt ühesugune . Kuid kausaalne ahel sensorist näidikuni erineb drastiliselt . Analoogmõõdiku puhul on kogu ahel sensorist väljundini pidev füüsikaline interaktsioon . Seejuures , samas elektriahelas ( " samas voolus " ) liigub ka digitaalse ampermeetri väljundsignaal , kuid analoogampermeeter sellele ei reageeri . See tähenda , füüsikaline algpõhjus mõlemale mõõdikule on täpselt ühesugune . Dekooder aga reageerib üksnes kodeeritud signaalile ja koostab sellest teise ampermeetri näidu . Dekooder ei reageeri aga igale võimalikule digitaalsele signaalile . Samas ahelas võidakse lähetada suurt hulka muid signaale , kuid antud dekooder reageerib neile äärmiselt valikuliselt - see reageerib ainult programmeeritud , reageerimisalgoritmis ettenähtud signaalile . Dekooder võib kuuluda aga arvutisse , milles on hulk muid dekoodreid , mis võtavad vastu ja dekodeerivad ka kõik teised elektriahelas liikuvad kahendarvulised signaalid . Analoogmõõdik sellist " sõelumist " teostada ei suuda . Seda mõttelist eksperimenti saab veel mitmeti varieerida . Näiteks , ahelas on ainult üks tavaline ampermeeter ning informatsioon '<arv>A' , mida kuvatakse teisel näidikul , ei tulegi otse ampermeetrist , vaid selle sisestab varjatult teine inimene , kes loeb sama ampermeetri näitu . Selline süsteem on veelgi komplitseeritum . Ometi pole kahtlust , et seegi on kausaalne ja informatiivne . Seega , üks ja sama füüsikaline nähtus , antud juhul elektrivool , võib üheaegselt olla põhjuseks kahele kausaalsele ahelale , mis eksisteerivad koos ja võivad anda ka ühesuguse väljundi , kuid mis põhjuslikelt seostelt on täiesti erinevat tüüpi protsessid . Milline on aga analoogia sotsiaalsete ja õiguslike nähtustega ? Nagu oleme juba vaadanud , õiguslik regulatsioon on omamoodi sotsiaalse programmeerimise moodus . Individuaalne sund või karistamine on nagu analoog-interaktsioon . Toorele jõule rajatud " rusikaõigus " on füüsiline interaktsioon , milles programmilised komponendid on minimaalsed ( kui tegemist on siiski arukate olevustega , siis mingil määral need esinevad ) . Õigusriik on aga tugevalt programmeeritud protsessidega nähtus . See ei tähenda siiski üks-ühest analoogiat arvutiprogrammidega . Esiteks , sotsiaalsed programmid on väga keerulised , mis tähendab ka seda , et need ei ole täiesti sidusad , sisaldades vasturääkivaid ja lahendamatuid algoritme . Teiseks , sotsiaalsed programmid juhivad tahtelisi agente , nii indiviide kui ka gruppe , kes on võimelised ja suutelised programmi eirama , sellele vastu tegutsema või koguni rikkuma ( halvendavalt reprogrammeerima ) . Kolmandaks , sotsiaalne programm ei ole matemaatilise rangusega kodeeritud ning teosti reaktsioonid ei ole üks-üheses korrelatsioonis vastuvõetavate signaalidega . Sotsiaalne programm on kontseptuaalne , kodeeritud semantilistes , tähendusrikastes ja ekvivooksetes ühikutes ja seetõttu nn avatud tekstuuriga . <arv> Parafraseerides kõnesoleva analoogia kohaselt , siis õiguses tuleb alatasa vastata küsimustele : mis on õige ja asjakohane programm või algoritm ? Milline ikkagi oli vastuvõetud signaal ? Milline signaalile vastuseks programmeeritud reaktsioonidest on õige ja hea ? Ning mida vähem-despootlik ja liberaalsem on õigussüsteem , seda rohkem tuleb nende küsimustega reaalselt ka tegeleda . Arvutiprogrammid ( seni veel ) selliste kaalumisküsimustega tegeleda ei suuda . <arv> . <arv>. <arv>. <arv>. Mõtlemisprotsesside kausaalsus Ma ei näe mingit põhjendust , miks maailma ( füüsiliste ja mittefüüsiliste ) nähtuste vahel peaksid esinema lihtsad , üksüheselt esitatavad ja seletatavad kausaalseid seosed . Kausaalsete seletuste üldistamise teebki keeruliseks asjaolu , et - nagu ülalesitatud protsesside tüpoloogia peaks ilmekalt näitama - valdavalt esinevad ja nõuavad seletamist nähtustevahelised komplekssed , ansamblilised seosed . Leian , et lahendus võiks peituda järgmises ümberasetuses . Põhjusena ahelates ( <arv> ) ja ( <arv> ) ei esine ideed kui abstraktsioonid , vaid nende mõtlemine kui inimtegevus : minu käsi kirjutab sõna õigus mitte idee 'sõna õigus kirjutamine' tõttu , vaid minu mõttetegevuse tõttu , mis mingil põhjusel suudab kujutleda kirjutamist ja sõna õigus ning suudab juhtida kätt seda kujutlust ellu viima . Üks mõtlemise liik on eriti mõjukas - see on uskumine . ( Selline asetus näib eeldavat vaimu ja füüsise ühtsuse postulaadi tunnustamist ) . Kui me eeldame , et inimese mentaalne ja kehaline tegevus on substantsiaalselt lokaliseeritud , st " meie mõtted on meie peas " ( vaatamata sellele , et mõtete sisu ehk abstraktsioonid on ajatud ja ulatuseta ) , siis mõtlemine tegevusena on mingil viisil kehaga seotud . Sest isegi kui me ei tea midagi mõtete ja keha seostest peale selle , et meie mõtted meie peas on , teame me sellisel juhul vähemalt seda , et meie mõtted pole kusagil mujal . Ja meist igaühe sisekaemus ( introspektsioon ) näitab meile , et meie mõtted on võimelised juhtima meie kehalisi liigutusi ning vallandama soovitud põhjuslikke ahelaid . Mõneti erinevates terminites võime öelda nii : meid ei huvita neurofüsioloogilised seosed peaaju füüsilise mustri dünaamika ja meie mõtete või mõtlemise vahel , sest meid rahuldab küllalt üldine empiirilis-induktiivne ( liit ) järeldus , et me suudame mõtetega käivitada kausaalsete protsesside ahelaid , mis ulatuvad mentaalsest maailmast füüsilisse maailma , et välismaailma kausaalsed ahelad ulatuvad füüsilisest maailmast mentaalsesse maailma , ja lõpuks , et mõlemat tüüpi ahelad võivad moodustada mõlemasuunalisi ehk tagasisidestatud kompleksahelaid ja koguni kausaalseid ansambleid . Viimased terminid ( tagasiside ja põhjuslikud ansamblid ) viitavad teabe ja sotsiaalsete seisundite mõistestikele . Miks ja kuidas ehk mille abil võiksid vaimuprotsessid ( vaimsed entiteedid ) tekitada füüsilisi tagajärgi ? Siin võib seletuse leidmisel meid aidata infotehnoloogia . Infotehnoloogias kasutatakse digitaalseid ehk kahendarvusüsteemis koode , mis on ise füüsilised ja on sellistena võimelised käivitama erinevalt võimendatud füüsilisi protsesse . Näiteks , füüsiliselt väga nõrk valgusvoog valguskaablis võib juhtida tootmiskäitise väga tugevaid masinaid : on selge , et seda ei tee valgusvoo füüsilised omadused , vaid selle teatud omadustesse kätketud kood , mis kannab käsklusi koodi tõlgendavate dekoodrite kaudu neid käsklusi täitvatele masinatele . Kust ja kellelt tulevad käsud ? Oletame , et inimoperaatorilt , kelle suulisi käsklusi tõlgib masinakeelde vastav arvutiprogramm ( selliseid leidub juba tükk aega ka koduarvutite tarvis ) . Füüsilise kausaalsuse seletus liiguks mööda ahelat " häälepaelad - õhu võnkumine - võnkedetektor - jne. " Teine ahel , see meid huvitav , on aga hoopis selline : " aine võnkumisse ehk helisse kodeeritud kõne - võnkedetektori genereeritud elektromagneetiline signaal - signaali algoritmiliselt tõlgendav dekooder - juhtsignaal täitvale masinale " . Need on kunstlikud koodid , mille kooditabelid ja algoritmid nende tõlgendamiseks on loonud inimene , kuid mis koodide ja algoritmide kombinatsioonide mahult ja keerukuselt ületavad mistahes inimvõimeid neid kombinatsioone ilma arvutite abita korrata . Kui vaatame nüüd seda ahela algusosa , siis tekib küsimus : kuidas meie aju kodeerib meie mõtteid meie kõnesse ? Või kuidas meie aju kodeerib meie tahet liigutada kätt ? Need on küsimused neurofüsiloogiale ega pea antud juhul üksikasjalikult vastatud saama . Piisab , kui neurofüsioloogia kinnitaks , et on olemas mingid organismi tekitatud ja salvestatud koodid , mis vastavad vaimuseisunditele ning genereerivad juhtsignaale ( -koode ) keha reaktsioonide esilekutsumiseks . <arv> Seega näen senistes kausaalsetes seletustes vähemalt kahte omavahel seotud viga : a ) need ei arvesta , et teatud tüüpi põhjuslikes ahelates pole tegemist pelkade interaktsiooniliste tagajärgedega , vaid algoritmiliste ( sisseehitatud või orgaaniliste ) reaktsioonidega kodeeritud signaalidele ; b ) ehkki taolisi ahelaid seovad olulises ulatuses füüsilised interaktsioonid , ei ole viimased tagajärgede tegelikud põhjustajad : nimetatud tüüpi ahelates seovad põhjusi ja tagajärgi tõlgendatavad koodid , interaktsioonid on üksnes koodide kandjateks . Selle kasuks räägib näiteks argument , et vallandavat koodi võib kanda elektrivool , valgusvoog või mistahes muu võnkuv substants . Jääb viimane otsustav küsimus : kuidas abstraktsioonid või mõtted võivad tekitada kausaalse ahela lülidena toimivaid koode ? Esiteks , abstraktsioonid ei võigi neid tekitada . Neid tekitavad mõtlemise protsessid . Mõtlemise protsessid on ansamblilised ja tõenäoliselt rajanevad mingitele analoogmaatriksitele . On tõepärane , et vaimsed ja füüsilised põhjused kuuluvad eri kategooriatesse , kuid neid seob " ajaline silmus " . Aja noole ja ajalise ulatuse eiramine antud tüüpi kausaalsetes ahelates näib olevat kolmas viga senistes põhjuslikkuse seletustes . Nimelt , põhjustava koodi sisuks on mingi semantiliselt , või algoritmiliselt , või füsioloogilis-refleksiivselt tõlgendatav prediktsioon . Kuid sellist prediktsiooni ei ole kõnesolevas koodis olemas mingil muul kujul või viisil , kui välise semantilise tõlgenduse või programmeeritud reaktsiooni või füsioloogilise refleksina . See tähendab ühtlasi , et signaalne prediktsioon on abstraktne , võimalikkusele osutav entiteet . Kood ei tekita tagajäge ( reaktsiooni ) , vaid kood käivitab üksnes dekodeeriva protsessi , mis tekitab juhtsignaalid jõuseadmete juhtimiseks ( lihaste , mootorite ning miks mitte ka sotsiaalsete gruppide juhtimiseks ; seejuures võib ka prediktsiooni kandva koodi eel kui ka järel tulla signaalkood , nagu HTML-i kandev binaarkood või masinakood arvutis ) . Reaktsiooniks ehk tagajärjeks on jõuseadmete jmt liikumine . Või uskumuse tekkimine . On selge , et signaali ja jõuseadme füüsiline interaktsioon võib olla tarvilik , kuid pole küllaldane kausaalse ahela olemasoluks : tarvilik on informatiivne seos , kusjuures informatiivne seos ei nõua füüsiliselt interaktsioonilt muud , kui kodeeritud signaali edastamise võimet . Kooder ja dekooder aga muudavad kogu ahela pigem ansambliks , sest esiteks , infotöötlemine võib toimuda paralleelsete protsessidena , ja teiseks , koodrite-dekoodrite tööd võivad mõjutada paljud sisemised ja välimised tegurid , mis pole vaadeldavad . <arv> . <arv>. <arv>. Retroduktsioonist Retroduktiivne argument või retroduktsioon ( vahel nimetatud ka retrodiktsiooniks <arv> ) on induktiivne järeldus käesolevatelt tõenditelt mineviku sündmustele . Kõige levinum retroduktsiooni rakendus õiguses on tõendamises kasutatav järeldus avastatud tõenditelt uuritavatele asjaoludele . Näiteks , sündmuskohal leidub ühe kindla kinga jälg , järelikult selle kingaga keegi kõndis seal või jättis muul viisil jälje ; küsimused kinga , isiku ja sündmuskoha seostest - kas kinga kandis hooletu kurjategija või jälgi segav asjatundja , kas jälg on jäetud sündmuskohale kuriteo sündmuse ajal või muul ajal , on juba retroduktiivsest järeldusest tuletatud hüpoteesid . Niisiis , retroduktsioon rangemas mõttes on kindlatele kausaalsetele seostele põhinev meetod , vaadeldud efektidelt ( eeldatav tagajärg ) eeldatava kausaalse seose alusel tehtud järeldus vaadeldamatutele põhjustele . <arv> Vähem rangemas , laiendatud variandis võib retroduktsioon olla ka hüpoteetiline järeldus . Toodud näites hüpatakse sellisel juhul triviaalselt järelduselt , et keegi on selle kingaga jälje sinna jätnud , kohe hüpoteetilisele järeldusele , et sündmuskohal on kõndinud kinga omanik . Retroduktsioon ja prediktsioon ( järelduslik ennustus ) ei ole sümmeetrilised . Prediktsioon on induktiivne järeldus käesolevatelt " tõenditelt " tuleviku sündmustele . " Tõendid " on kas tulevaste sündmuste oletatavad põhjused ( tugev prediktiivne argument ) või tulevaste sündmuste oletatavate põhjuste kaasnähtused või jäljed , st tõendid selle sõna tõelises tähenduses ( nõrk prediktiivne argument ) . Tulevaste sündmuste või tõendite põhjused võivad seejuures olla ka minevikulised . <arv> Näiteks , kui ma näen kedagi metsa süütamas , siis nähtav sündmus on metsatulekahju ennustuse tugev argument ; kui ma näen metsas suitsevaid lõkkeasemeid , siis on tegemist metsatulekahju ennustuse nõrga argumendiga . Seega , prediktsioon võib ( osaliselt ) tugineda retroduktsioonile , kuid vastupidine pole võimalik . Muidugi on prediktiivse argumendi tugevus või nõrkus suhteline ja tõenäosuslik ; retroduktiivset järeldust iseloomustab aga tõepärasus ja tõendatuse aste . Mõlema , nii retrodiktsiooni kui ka preditsiooni aluseks on üldine induktiivne järeldus , et maailma regulaarsused on ajas püsivad . <arv> Käesoleva töö suhtes huvitab meid eriti retroduktsiooni üks teadusmetodoloogiline versioon . Sellises modifikatsioonis retroduktsiooni kui ajalise ekstrapolatsiooni printsiip kehtestab , et nomoloogiliste seaduste ja teaduslike teooriate võrk seob mineviku tingimused ja sündmused käesolevate protsessidega , sõltumata sellest , kas tingimused on konstantsed või muutuvad , nii kaugele minevikku , kui kaugele ulatub tõendite ( jälgede ) salvestus . Selle printsiibi edu ei mõõdeta füüsika või keemia kui täppisteaduste , vaid ajalooteaduse , geoloogia , paleontoloogia ja evolutsiooniline bioloogia saavutustega . Erinevus seisneb selles , et täppisteadustel pole ajaloolist dimensiooni , st nende terminoloogias on olemas küll ajalised mõisted , kuid ei ole ajaloolisi , 'kunagi eksisteerinud , kuid samadena enam mitte kunagi eksisteerivaid' sündmusi või entiteete . Tegemist ei ole niivõrd uudsete prediktsioonide ja üksikute rekonstruktsioonide , kuivõrd üldise koherentsi ( kooskõla ) küsimusega : millised on need viisid , kuidas üks ajalooline rekonstruktsioon toetab teist . Sellel alusel tekib veendumus teooriate ja neile rajaneva maailmavaate tõesusest . <arv> Teisisõnu , teooriate võrk esitab avastatud või hüpoteetilised ja tõepärased põhjused , mis tõenäoliselt pidid eksisteerima käesolevate nähtuste tekitajatena . Retroduktsioonis , nagu iga teiseski järeldusviisis , peituvad võimalused järeldusveaks . Osa veavõimalusi on omased kõikidele järeldustüüpidele , nagu näiteks vääratest või puudulikest eeldustest tulenev väär järeldus ( sündmuskohalt leitud kingajälg oli liiga katkendlik tõepärase võrdluse teostamiseks ) või ennatlik lõppjäreldus , mis on tehtud vahejäreldustest üle hüpates ( ennatlik järeldus , et sündmuskohal on kõndinud kinga omanik , kuigi tema kingad olid töökohal kõigile kättesaadavad ) . <arv> Retroduktsiooni juures huvitab meid eriti aga üks spetsiifiline viga , mida on nimetatud kontseptuaalse tagasiheite veaks . <arv> Ajaloolises õigusteoorias võib viga sugeneda sellest , kui kaasaegset õiguskeelt kasutatakse ebakriitiliselt ajaloolise , olemuselt erinevasse epohhi kuuluva õigussüsteemi kirjeldamisel . Sellega kantakse hilisema õiguskeele mõisted märkamatult uuritavasse ajaloolisse süsteemi , kus neid tegelikult ei eksisteerinud . <arv> Teisalt , kontseptuaalne viga järeldamises ei tarvitse olla viga kontseptuaalse vahendi konstrueerimisel . <arv> Ma arvan , et inimõiguste kontseptsioon rajaneb vähemalt osaliselt just retroduktiivsetel , kontseptuaalse tagasiheite või ekstrapolatsiooniga tehtud järeldustel : minevikus toimunud inimsusevastaseid tegusid hinnatakse kaasaegsete väärtusmõistete kaudu selleks , et põhjendada inimõiguste kaitsmist tagavate mehhanismide kindlustamise ja alalhoiu tähtsust ( " et need õudused kunagi ei korduks ! " ) . <arv> Meie arutluse seisukohalt tõsisem tagasiheite vea võimalus on aga järgmine . Oletagem sellist asjade seisu : kunstnik maalib õlimaali ; ta kasutab pintslit ja õlivärve . Me võime sedastada tema vajadused väitega " kunstnik vajas pintslit ja õlivärve , selleks et maalida õlimaali . " Tegelikult juhtus asi aga vastupidi : kunstnikule , kes varem oli tegelenud vaid graafikaga , kingiti molbert , pintslid ja õlivärvid ning ta otsustas proovida maalimist . Väide vajadusest on endiselt tõene vahendlikus , funktsionaalses tähenduses , sest ilma nende vahenditeta ta õlimaali tõesti maalida ei saa . Kuid väide ei ole tõene ajaloolises tähenduses - enne kingi saamist ei olnud tal mingit sisemist ega välimist sundi ehk vajadust pintslite ja õlivärvide järele . Kas on võimalik retroduktsioon või ekstrapolatsioon funktsioonilt vajadusele ? Kas on võimalik retroduktsioon õiguse funktsioonidelt ( olemasolev entiteet ) esmasele vajadusele õiguse järele ( ajalooline fenomen ) ja vahendlikule vajadusele õiguse järele ( vahendile eelnev faktor ) ? Ma arvan , et on võimalik , kui me suudame selle juures lahendada järgmised kriitilised probleemid : <arv> ) Kuidas tagada printsiibi " eesmärk õigustab vahendit " allutamist vähemalt eetilistele , aga võibolla ka esteetilistele nõuetele ? Sest printsiip pole vale kindlates ja ettenähtavates piirides , kuid on vale absolutiseerituna , ettenägematu õigustusena mistahes tegevusele . <arv> ) Ja eelmise küsimuse jätkuks - kuidas retroduktiivses skeemis eetilisi ja esteetilisi nõudeid arvesse võtta ? Lisaks neile sisulistele küsimustele , vältida tuleb ka kontseptuaalse tagasiheite viga : me ei või meelevaldselt kanda õigusühiskonna mõisteid õiguse-eelsesse ürgühiskonda . Loodetavasti on vastuse üldisele küsimusele , retroduktiivse meetodi võimalustest , andnud töö <arv>. osa koos <arv>. osa eelloetuga . Sest arutluse taustal vajadusest õiguse järele on ju ( definiitselt ) õiguse kui funktsionaalse vahendi eksisteerimise fakt . Arutlus lähtub sellest faktist ning esitab retroduktiivse hüpoteesi nendest konkreetsetest vajadustest , mis on tinginud regulatiivsete kontseptuaalsete vahendite tekkimise , ning üldistab esimesed üldiseks õigusvajaduseks ning teise üldiseks õiguseks . Tagasiheiteviga peaks olema välditud esiteks sellega , et <arv>. osas kirjeldatud käibeskeemid ei sisalda õiguse mõisteid , ja teiseks sellega , et me oleme valdavalt käsitlenud vahendlikke , funktsionaalseid vajadusi ning vähem loomulikke ja ajaloolisi . Ehkki õigluse problemaatika ei kuulu käesoleva töö valdkonda , on mõnes peatükis alustavalt või hüpoteetiliselt vastatud ka ülalesitatud kriitilistele küsimustele : juriidiliste vahendite suhtes on seatud normatiivsed nõuded ja piirangud , mis toimivad nii sisestatud käitumise kui ka teadvustatud hoiakute tasemel ( vt <arv>. <arv>. <arv>. <arv> ) , mille tulemuseks ongi õiglaselt funktsioneeriv õigus ( vt <arv>. <arv>. <arv> ) . Retroduktiivse ekstrapolatsiooni argument on lühidalt järgmine . Eksisteerib kõrgkultuurne tsiviilühiskond ja selles ühiskonda normatiivselt korraldav vahend , õigus . Õiguse suhtes eksisteerib üldine nõue , et regulatsioon ja selle efektid oleksid õiglased . Õigluse printsiipide ja kriteeriumide allikad ei leidu aga õiguses , vaid ühiskonna kultuuris , väärtussüsteemis . Õigus kas kaitseb ja võimendab neid allikaid , või surub maha , või eirab . Teisisõnu , õigus on õiglane , kui see funktsioneerib kooskõlas kõrgkultuuri väärtustega ja täidab kultuurseid eesmärke . Järelikult , õigus on olnud vajalik ühiskonna õiglaseks korraldamiseks . <arv> . <arv>. <arv>. Funktsioon erinevalt eesmärgist Rääkides juriidiliste vormide funktsioonidest , samastab Aarnio funktsioonid eesmärkidega . <arv> See on funktsiooni selge teleologiseerimine , või lihtalt väärtitimõistmine . Vaadakem , mis on eesmärk , eristamaks seda otstarbest . Eesmärk on prediktiivne ja intentsionaalne idee , ülesande lahendus , tegevusplaani kavatsuslik lõpp-punkt . Eesmärk on mõeldav , intelligiibel . Eesmärk pole asjas ( asja omadus ) , vaid seda eesmärki peab silmas asja kui vahendi kasutaja . Asjal on vaid omadus ( kohasus ) rakenduda kasutaja eesmärgi saavutamiseks . Eesmärgiks võib olla kas vahendi toimise otsene ( kausaalne ) efekt , või sellele efektile kausaalses ahelas järgnev kaugem tagajärg . Nagu nägime , esinevad põhjuslikud ahelad , mille põhjus-terminitena esinevad parajasti mõeldavad ideed ; mõte eesmärgist ( mõte kui mentaalne tegu , mitte kui abstraktne eesmärk ise ) võib saada põhjuseks järgnevatele mentaalsetele ja füüsilistele tegudele ning ( tegusatele ) efektidele . Tehisasja puhul on tehisasja tegijal ( kes ei tarvitse olla asja kasutaja ) asja loomiseks kahesugune idee : esiteks , ta peab silmas eesmärke , mis võiksid olla asja kasutajal , sellele vastavalt seab ta endale eesmärgid funktsionaalsete , maailma muutvate omaduste loomiseks . <arv> Sellised eesmärgid vastavad küsimusele mida vahend teeb ? Teiseks peab tehisasja tegija silmas asja valmistamise tehnilisi eesmärke , asjale selliste omaduste andmist , mis tagavad selle funktsioneerimise oodatud viisil . Sellised eesmärgid vastavad küsimusele kuidas vahend töötab ehk milline on vahendi tööpõhimõte ? Funktsiooni olemus on mitmepalgelisem , mitmeti relatiivne : see on vahendi struktuuri ja dünaamilise tööpõhimõttega määratud efektiivne omadus , samas konstruktori ideena vahendisse sisse-ehitatud ja kasutaja poolt avastatud ( või talle kättenäidatud ) omadus . Funktsioon ei kehasta või esita mingit tulevast-olematut entiteeti , vaid eksemplifitseerib olevat : funktsioon on asja omadus , mis teeb asjast kasutaja jaoks vahendi . Funktsioon on sobivus või kohastumus mingite efektide tekitamiseks . Efektid võivad seejuures olla inimese jaoks loovad ( produktiivsed või reproduktiivsed ) , säilitavad , või hävitavad ( destruktiivsed ) . Otstarve on relatsioon asja ja selle kasutaja vahel , kusjuures suhte võimalikkuse loogiline skaala ulatub mingi loodusliku asja omaduse otstarbekuse avastamisest juhusliku kasutaja poolt ( nt kepi kasutamine puu otsast õuna allalöömiseks ) kuni funktsioonide ja funktsioneerimisviiside leiutamiseni , selliste omadustega otstarbeka ehk funktsioneeriva tehisasja loomiseni ja selle rakendamiseks sihikindla kasutaja väljaõpetamiseni ( nt inseneri loodud treipink ja väljaõpetatud treial ) . Pole olemas nö hingetut , subjektita funktsiooni : funktsiooni " hingeks " on kas leiutaja poolt kasutaja jaoks valmismõeldud eesmärk ( videopleier - " vaadata videofilme " ) , või kasutaja poolt asjas avastatud ja kogemuses järeleproovitud toime ( kaigas ahvi käes - " lüüa alla banaan " ) või loodusliku valiku tagajärjel organismil arenenud võime ( linnu tiivad - " lennata " ) . Videopleieri otstarve on taasesitada videosalvestusi - see on pleierisse sisse ehitatud ; inimene hangib endale videopleieri eesmärgiga vaadata videosalvestisi - see on tema idee , eesmärk . Enne videopleieri ehitamist esines vaid idee selle otstarbest : " tehnikul " oli eesmärk ( kreeka k. techne ) ehitada sellise otstarbega seade . Valmisehitatud seadmes on tehniline idee materialiseerunud , muutunud funktsioonideks , mille abil kasutaja saab realiseerida omi eesmärke . Tinglikult võime rääkida eesmärgistatud funktsioonidest , kusjuures eesmärgistatus viitab nii valmistajale kui ka kasutajale . Kasutaja eesmärkide taga on aga teatud vajadused . Need vajadused on sündinud filmitööstuse toodangu ja seda edastava videoformaadi olemasolust . Vajadus , on teatud tegevusele , nimelt vajadust rahuldavale tegevusele sundiv faktor . Vajadusele vastava vahendi funktsioon võimaldab vajadust rahuldada ning täita vajaduse ja vahendiga seotud eesmärke . Samas funktsionaalne vahend tekitab uusi vajadusi ja kõige krooniks võimaldab seada vajadustest kõrgemaid eesmärke . Saame huvitava arenguspiraali , mis ühtaegu sunnib ja motiveerib inimest tegutsema . Kas me ei märka õiguses sarnast arenguspiraali ? Nagu <arv>. osas nägime , õiguse loomisele ja kehtestamisele eelneb vajadus õiguse järele . Kuna vajadus on otstarbele eelnev , siis õigusvajaduse mõiste elimineerib õiguse tekke seletusest üldise teleoloogilise ettemääratuse . Seda ka nende õigusvajaduse tekitajate suhtes , mis on looduslikudloomulikud . Vajadus õiguse kui regulatiivse vahendi järele on aga retroduktiivne : kuna meil on olemas õigus , räägime me vajadusest õiguse järele ; kui regulatsioonivajadusi rahuldaks heakskiidetava edukusega mõni muu vahend , näiteks rusikaõigus ja omakohus , siis me räägiksime vajadusest rusikaõiguse ja omakohtu järele . Eksisteeriv ühiskond on iseenda vajaduste tekitaja . Ühiskondlik vajadus on sotsiaalne fakt , mida iseloomustavad ühise teadmise ja sotsiaalse sunni olemasolu . Tõsi , vajadus on mõneti raskesti tuvastatav ja raskesti kirjeldatav fakt , lisaks on vajadus sõltuv vahendist juba mainitud retroduktiivses tähenduses . Funktsioon on vastus vajadusele : see peab vajadust rahuldama , olema sillaks vajaduse kui sotsiaalse fakti ja vajaduse rahuldamiseks seatud eesmärgi vahel . Inimene kui õiguse looja on aga mõistuspäraselt tegutsev olend . Seetõttu pole ta üksnes vajaduste ori , vaid ta kaalub neid ja otsustab , milliseid rahuldada ja milliseid eirata . Ta seab õigusvajaduste rahuldamiseks eesmärke : kujutleb optimaalset õiguskorda , mille poole püüelda , mõtleb välja juriidilisi instrumente , mida asuda kontseptualiseerima , püstitab lähemaid ja kaugemaid seadusandlikke ülesandeid jne. Eesmärk pole aga tulevikuline ehk olematu entiteet , vaid eesmärk on juba olemasolev idee . Kahtlemata on eesmärk abstraktne ja intelligiibel entiteet . Eesmärk võib olla ka fiktiivne : käesoleval ajastul on kuritegudeta ühiskonna eesmärgistamine fiktsioon . Eesmärk võib olla ka selline tehniline idee , mille järgi või millele vastavaks luuakse funktsionaalne õigusvahend , või selline sotsiaalse seisundi idee , mille saavutamiseks õigusvahend luuakse . Õiguse tegija eesmärk on tuvastatav semantilise faktina : formuleeritud propositsioonina lausungis või kirjutatud lauses või formuleerimata , kuid potentsiaalselt sõnastatava propositsioonina zhesti või mittelingvistilise märgi kujul . Dworkin on eesmärgi ja funktsiooni mõisted ühendanud erilisel viisil , nimelt rääkides seadusandja eesmärgist kui funktsioneerivast entiteedist . <arv> Vaatame seda aspekti täpsemalt , nimelt nende juhtumite suhtes , kui eesmärk on legaalformulatsioonina seadusesse sisestatud . Tõepoolest , kontseptuaalsetes vahendites , erinevalt materiaalsetest , võivad eesmärgid osutuda vahendi osisteks . Nimelt , kui kontseptsioonis sisaldub normatiivne , st formuleeritud , tingimuslik ja täitmisnõudega eesmärgi kirjeldus , siis täidab see teatud funktsiooni . Silmatorkavaim paradigma õiguses on seadustes formuleeritud " seaduse eesmärgid " . Selliste formuleeringute olemasolu tekitab aga mitu erineva taseme probleemi : a ) Kas legaalse eesmärgi täitmine on juriidilise vahendi rakendamise tingimus ? Näiteks , kui on näha , et ametniku konkreetne rakendusotsus ei vii seaduses formuleeritud eesmärgile , kas ta on siis üldse õigustatud seadust rakendama ? b ) Kuna seadustes on sageli seatud eesmärgiks ühiskonnas mingi juba olemasoleva seisundi säilitamine , siis võib küsida , kas eesmärgiks on sama aktuaalne seisund tulevikus ( justkui kestev eesmärk ) , või on eesmärgiks hoopis teatud funktsionaalsed efektid , mis seda seisundit säilitavad ? Piltlikult : kumb on lahingus sõduri eesmärk , kas eluspüsimine või surmavate tegurite vältimine ? c ) Juba mainitud teleoloogiaprobleemi ümberasetus : kas seaduse eesmärk on seadusandja ja tema esindatava tsiviilühiskonna konventsionaalne eesmärk ( " subjekti eesmärk " ) , või on seaduse eesmärk seadusega kehtestatud instituutide ja seadusele põhinevate instrumentide funktsionaalne omadus ( " vahendi eesmärk " ) ? Kui seaduse sõnastuses peetakse silmas seadusandja tahet tulevikusündmuste suhtes , siis on tõesti tegemist seadusandja eesmärgiga . Kui aga peetakse silmas seadusega reguleeritud juriidilise vahendi ( üldistatud ) funktsiooni , siis võiks rääkida seaduse otstarbest . <arv> Kolmas variant on , et tegemist on 'eesmärgi ettekirjutusega' : seadusandja kirjeldab seda eesmärki , mida seaduse rakendaja peab silmas pidama , ning nõuab selle saavutamist . Sellisel juhul eesmärgi täitmine on seaduse täitmise tingimus . Järeldus on igal juhul selline , et eesmärgi-nõude vajalikkus ja funktsioon igas seaduses tuleb hoolega läbi mõelda , eesmärk või sellele vastav otstarve selgelt formuleerida ning vältida tuleb deklaratiivseid eesmärke , mis võivad osutuda juriidilisteks fiktsioonideks . <arv> . <arv>. <arv>. Vajadused , eesmärgid ja motivatsioon Motiivi ja motivatsiooni mõistetel on õiguse realiseerimisel täita üsna tähtis roll , sõltumata sellest , kuidas me nendesse mõistetesse suhtume . Meie ülesande tarvis on oluline vaadata , kuidas motiiv seostub vajadusega . Motiivil on mõneti hägus tähendus , ehkki motiiv konkreetse fenomenina võib olla vägagi lihtne ja arusaadav . Motiiv võib olla ametlik või mitteametlik , formuleeritud või sõnastamata , avalik ja lihtsalt tuvastatav või täiesti intiimne . Lisaks sellele , vahel võib motiiv olla motiveeritud isikule endalegi arusaamatu . Segaduste vältimiseks on kõige olulisem teha vahet motiivil ( motivatsioonil ) ja motivaatoril . Motivatsioon ( motivatsioon õppida , töötada jne ) on käitumise põhjendamise vorm ja meetod , aga samuti konkreetne põhjendus , mis osutab mingitele tegevuse ajenditele või stiimulitele . Motivatsiooni sisu ( motiveeringu ) moodustavad propositsioonid motiividest . Motivatsiooni episteemiline aspekt on kahekülgne : motivatsioon võib esineda ja toimida mingi tegevuse antetsedentne või konsekventne põhjendusena : esimesel juhul käsitleb motivatsioon tegevuskava , teisel juhul tegelikke , aktuaalseid või juba sooritatud tegevusi , täpsemalt sellise tegevuse seletusi või kirjeldusi . Vahel võib motiivi samastada subjekti lähimate eesmärkide või kavatsustega : " ehkki seadus antud lepingu suhtes notariaalset kinnitust ei nõua , kavatsen minna notari juurde , sest tahan , et sõlmitav leping oleks kindel . " Üldiselt tasub aga igal võimalusel rääkida motiividest täpsustavalt : ajenditest , stiimulitest , soovidest , eesmärkidest , jne. Näiteks , hüvede saavutamine on ärilist tegevust motiveeriv eesmärk . Eesmärk võib käitumist motiveerida , kuid eesmärgid pole ainsad motiivid ning motiivi ei saa seada eesmärgiks . Motiiv on isiklik , isiku mentaalne intentsionaalne seisund . Erinevalt eesmärgist , motiiv ei saa olla inimgrupi omadus . Hart märgib , et kuriteo eest ähvardav karistus pakub subjektile ühe motiivi hoiduda keelatud tegevustest . <arv> Seaduse sanktsiooni ja täitevsüsteemi sooritustegevuse ähvardus toimib üksnes läbi subjekti tunnetuse . Ähvarduse tegurid motiveerivad . Nimetagem motivaatoriks selliseid ( subjektiväliseid ) jõude või faktoreid , mis tekitavad või tingivad inimesel tema tegevust mõjutavaid motiive . Motivaator on motiivi alus või tekitaja . Käesolevas töös käsitletavatest fenomenidest võiksid motiivide ja motiveeringu aluseks või allikaks olla ennekõike vajadused ( " mul on vaja autot , et mugavamalt ja kiiremini tööl käia " ) , eesmärgid ( " minu eesmärgiks on saada töökoht , millega kaasneks ametiauto " ) , erinevat tüüpi õigustused ( " ma võtsin kingi vastu , sest see toodi sünnipäevaks ning keegi ei vihjanud , et selle eest peaks mingeid ametialaseid teeneid osutama " ) , uskumishoiakud ( " kuna teised autod jätkasid liikumist , olin kindel , et põles roheline foorituli ning sõitsin ristmikule " ) , episteemilised õigustused ( " võrreldud oletustest pean kõige tõepärasemaks kõige lihtsamat , sest see seletab ühetaoliselt kõiki kõnesolevaid sündmusi " ) , väärtushinnangud ( " tegin nii , nagu paremaks pidasin " ) , huvid ( " kuna taevavaatlused huvitasid , läksin õppima astronoomia " ) . Seega motivatsioon on sõltuv nii motivaatorist kui ka selle mõjudele alti subjekti omadustest . Käesolevas töös oleme vähemalt kaudselt selliseid sõltuvusseoseid vaadelnud , kuid nende lähem analüüs ei kuulu töö ülesannete hulka . Mainigem vaid , et vajadus õiguse järele on õigusloomingu motivaator ning õigusega seotud teatud ( just teatud , st subjekti tunnetatud ! ) tegurid on õiguskuuleka käitumise motivaatorid . Piltlikult , teatud motivaatorid on õiguse " mootorid " . <arv> . <arv>. <arv>. Funktsioon ja süsteem <arv> . <arv>. <arv>. <arv>. Funktsioonid süsteemis ja süsteemi väljundfunktsioonid Üldisele süsteemiteooriale toetudes on süsteemi tunnustena nimetatud järgmisi : <arv> ) Mitteamorfsus ehk elementsus . Süsteemi element . <arv> ) Terviklikkus ehk ühtsus . Süsteemikujundav suhe . Elemendi ja suhte mõistete seosed iseloomustavad ühtlasi üldisi süsteemseid seoseid : a ) süsteemi igal elemendil on mingi suhe vähemalt ühe muu elemendiga samas süsteemis ( <arv>.tunnus ) ; b ) mistahes süsteemne suhe ühendab või seob omavahel alati kaht elementi ( <arv>.tunnus ) . Lisaks <arv> ) Hierarhilisus ; <arv> ) suhteline iseseisvus ; <arv> ) eesmärk ( ehk üldeesmärk , otstarve ) ; <arv> ) funktsioon ; <arv> ) organiseeritus ( ehk korrastatus ) ; <arv> ) isereguleeruvus ( ehk isejuhitavus ) ; <arv> ) dünaamilisus ( muutuvus ajas ) ; <arv> ) identifitseertavus ; jne. <arv> Nimetatud tingimused ei moodusta tarvilike ja küllaldaste tingimuste bikonditsionaali . <arv> Tõepoolest , esinevad komposiitsüsteemid , mille puhul tingimused varieeruvad ja elemendid kombineeruvad . Tingimused ( <arv> ) ja ( <arv> ) osutavad süsteemi struktuurile . Elemendi suhtes on oluline selle positsioon ja funktsioon süsteemis . Positsioonist räägime pigem osutusega süsteemi staatilistele protsessidele ( kivi majaseinas , seadusesätte formulatsioon õigusnormide süsteemis ) ; samas positsioon osutab nö staatilisele funktsioonile ( kivi funktsioon seina moodustamises , formulatsiooni funktsioon õigusnormide süsteemi moodustamises ) . Funktsioonist räägime pigem osutusega süsteemi dünaamilistele protsessidele ; teatud juhtudel , kui komponendi aegruumiline või tekstuaalne paiknemine ei ole oluline , võivad positsioon ja funktsioon olla sünonüümsed . Toodud loetelus on eesmärki nimetatud otstarbeks . Eespool me juba kritiseerisime eesmärgi mõiste kasutust ( vt <arv>. <arv>. <arv> ) . Lisagem , et see , mida nimetatakse " süsteemi eesmärgiks " , on süsteemi väljundfunktsioon ; eesmärk võib olla süsteemi kasutajal või rakendajal . Funktsiooni nimetamine justkui süsteemi üldise omadusena on mitmes mõttes ebatäpne . Esiteks , " süsteemi funktsiooniks " nimetatu on ambivalentne mõiste . On olemas süsteemi sisefunktsioonid : süsteemi komponentide ( elementide või allsüsteemide ) funktsioonid ülemsüsteemi kui terviku või selle üksikute komponentide suhtes . Sellisena on funktsioon süsteemi sisemine tunnus . Sisefunktsioonid on tõepoolest süsteemi atribuudid ehk olemuslikud omadused . Kuid on olemas funktsioonid , mida me käsitame kui süsteemi väljapoole suunatud efektiivset toimimist , näiteks õigussüsteemile omased ühiskonna korraldamise funktsioonid . Need on süsteemi väljundfunktsioonid , nende efektid aga moodustavad süsteemi väljundi . Teiseks , süsteemil tervikuna ei tarvitse üldse olla mingeid funktsioone . Mis on elusorganismi funktsioon ? Me ei pea ju ainevahetust keskkonnaga organismi funktsiooniks . Kas elusorganismi funktsioon on moodustada oma bioloogiline liik ja seda paljunemisega säilitada ? Nii võib öelda , aga siis ei tohi unustada , et väide käsitab isendi suhet oma liiki kui ühte ülemsüsteemi , isendi suhtes eksisteerivad aga teisedki ülemsüsteemid , nagu populatsioon , kari , pesakond jmt. Märkame süsteemsuse ja funktsionaalsuse teatud hierarhilist relatiivsust : vaadeldav süsteem võib olla seda hõlmava suurema süsteemi osaks , vajalikuks komponendiks , samas ise koosnedes erineva taseme allsüsteemidest . Süsteemne ja funktsionaalne relatiivsus on objektiivne fenomen , ehkki selle määratlemises on oma osa ka vaatleval subjektil . Süsteem kui objekt ja selle vaatleja moodustavad vaatlussüsteemi , vaatlussüsteem aga , nagu esimeses osas nägime , on vaatlejat sisaldava maailma objektiivne fenomen . Peale selle , süsteemi sise- ja väljundfunktsioonid on relatiivsed konkreetsete tingimuste suhtes , seetõttu pole need ühtemoodi tuvastatavad ega kirjeldatavad . ( <arv> ) Mootor on süsteem , mille funktsiooniks on liigutada masinat ( <arv> ) Masin on süsteem , mille funktsiooniks on muundada mootori käitav liikumine töötavaks ( kasulikuks , efektiivseks ) liikumiseks ( <arv> ) Mootor ja masin moodustavad ( ülem ) süsteemi , mille funktsiooniks on teha ( kasulikku , efektiivset ) tööd Nagu eespool nägime , funktsioon on sõltuvusseos teatud antetsedentsete sündmuste hulkade ja konsekventsete sündmuste hulkade vahel ( vt <arv>. <arv>. <arv> ) . Seega funktsioon võib olla süsteemi kujundav suhe , süsteemi konstitueeriv faktor ( seega ülaltoodud tingimused ( <arv> ) ja ( <arv> ) võivad osutuda ekvivalentseteks ) . Sellisel juhul on funktsioon ühtlasi süsteemi komponentide tuvastamise kriteerium ja kitsamat tüüpi süsteemanalüüsi alus . Funktsionaalne kriteerium ütleb : antud entiteet on süsteemi funktsionaalne komponent parajasti siis , kui see annab vaadeldavas süsteemis sellise efekti , mis on vajalik süsteemi eksisteerimiseks või tavapäraseks <arv> funktsioneerimiseks Süsteemi sisefunktsioon on mõne selle komponendi ( efektiivne ) toime või talitlus , kusjuures toime või talitluse efektid on vajalikud kogu süsteemi toimimiseks või koospüsimiseks . Siit leiame konnotatsiooni ka vajadustega . Selles valguses näeme sedagi , et õiguse staatiline normisüsteem ja dünaamiline funktsioneeriv õigussüsteem hõlmavad erinevaid allsüsteeme ja nende funktsioone . Samas normisüsteem on ühtlasi dünaamilise õigussüsteemi allsüsteem . Süsteemi väljundfunktsioon on nö allutatud funktsioon : kui vaadeldav süsteem on ülemsüsteemi komponent ehk allsüsteem ( allutatud süsteem ) , siis kehtib ülaltoodud definitsiooni variatsioon : allsüsteemi väljundfunktsioon on allsüsteemi toimimise efekt , mis on vajalik ülemsüsteemi toimimiseks või koospüsimiseks . Näiteks , mootori jahutussüsteemi või seadusandliku kogu seadusandliku menetluse tulemused on allsüsteemsete komponentide toimimise funktsioonid ( ülem ) süsteemi suhtes ; masina liigutamine või seadusandlikud aktid on antud süsteemide väljundfunktsioonide efektid . Kui aga vaadeldav süsteem pole allutatud süsteem , vaid pigem keskkonnaga interaktsioonis olev sõltumatu entiteet , siis on funktsioonide määratlemine sageli keerulisem . Näiteks , looma isendi funktsioonid karja juhtimisel võivad olla raskemini määratletavad , kui isendi soojätkamise funktsioonid oma liigi suhtes . Veel keerulisemaks läheb asi aga keskkonna kui teistlaadi ülemsüsteemi suhtes . Samad küsimused pädevad õigussüsteemi ja selle komponentide , samuti õigussüsteemi ja teiste süsteemide - riigi , ühiskonna , kultuurikeskkonna - vastasmõjude ( interaktsioonide ) suhtes . Õiguse staatiline normisüsteem evib iseseisvaid , positiivse ja dogmaatilise formulatsiooniallika funktsioone , kuid samas evib see ka allutatud juriidilise argumendiallika funktsioone dünaamilise õigussüsteemi komponendina . ( <arv>-<arv> ) Õigus on normatiivne süsteem ( sotsiaalne programm ) , mille funktsiooniks on reguleerida inimkäitumist antud sootsiumis parimate võimalike tagajärgedega iga inimese suhtes eraldi ja võimalikult suurele hulgale inimestele kokku ( <arv>-<arv> ) Riik on jõu- ja võimuvahenditega süsteemne teosti , mille funktsiooniks on muundada õiguse normatiivsed ettekirjutused töötavaks , efektiivseks regulatsiooniks ( <arv>-<arv> ) Õigus ja riik moodustavad ( ülem ) süsteemi - õigusriigi , mille funktsiooniks on institutsiooniliste mõjutus- ja sunnivahenditega tagada ja teostada efektiivse ja õiglase sotsiaalse regulatsiooni legaal-normatiivne programm ning organiseerida avatud , demokraatlik ja igat inimest võrdselt kaitsev tsiviilühiskond Pole kahtlust , et Harti primaar- ja sekundaarnormid konnoteeruvad vähemalt osaliselt õigussüsteemi välis- ja sisefunktsioonidega : primaarnormid täidavad õigussüsteemist lähtuvaid ühiskondliku korra ( lduse ) ja regulatsiooni funktsioone , sekundaarnormid aga toimivad süsteemi siseselt , seda hooldades , taastootes ja muutes . Informatsiooniteooria terminites võime rääkida : a ) süsteemi sisenditest ( õigusnormi pälviv fakt ) , b ) süsteemi siseprotsessidest ( kohtuniku käsk täitevvõimule tõendite turvamiseks ) ja c ) süsteemi väljunditest ( tõendi võetus ehk materiaalse eseme äravõtmine ) . Sisendite , väljundite ja protsesside teatud karakteristikute alusel räägitakse avatud ja suletud süsteemidest . Süsteemi efektiivsus iseloomustab neid ressursi- ja ajakulusid , millega süsteem täidab allutatud funktsioone . Süsteemi funktsioneerimine on ( kausaalne ) protsess , mis annab mingeid kasulikke , vajadusi rahuldavaid efekte ( regulaarseid tagajärgi ) . Funktsioon on efektiivse protsessi tuletis , induktiivne prediktiivne üldistus süsteemi potentsiaalse , kausaalselt võimaliku ja efektiivse seisundi või protsessi kohta . Süsteemi funktsiooni realiseerumiseks ehk funktsioneerimiseks on vajalik : a ) asja loomulik eriomadus , millele asja kasutaja annab funktsiooni oskusliku kasutusega ( nagu ahvi käes oleva kaika pikkus või seinas oleva kivi kõvadus ) , b ) bioloogiliselt liigilt isendile fülogeneetiliselt sisestatud organismi omadus , mida isend õpib ontogeneesis kasutama ( nagu linnu tiivad ) , c ) " tehniku " poolt süsteemi sisse ehitatud omadus , mida kasutaja õpib kasutama " tehniku " juhiste järgi ( nagu mootor masinas või grammatika ja semantika loomulikus keeles ) . Erineva struktuuri ja funktsioneerimisviisiga <arv> süsteemidel esineb funktsionaalseid sarnasusi . Näiteks kopter ja lennuk on funktsionaalselt sarnased ( mõlemad on lennuaparaadid ) , kuid ehituselt ja tööpõhimõttelt üpris erinevad ; samuti õhtumaine kontinentaalne ja angloameerika õigussüsteem on funktsionaalselt sarnased ( lihtsalt ja üldiselt öelduna , mõlemad taotlevad eetiliselt õiglasi ja inimlikke juriidilisi lahendusi ) , kuid struktuurilt ja funktsioneerimisviisilt üsna erinevad . Kuid sarnase struktuuriga ja funktsioonidega süsteemid võivad kardinaalselt erineda funktsioneerimise viisidelt : despootliku õigussüsteemi struktuur ja osa funktsioone võivad olla sarnased liberaalse süsteemi omadega , ent funktsioneerimisviisi erinevus ( näiteks menetluste allutatus valitseva eliidi tahtele ja eesmärkidele ) tingib oluliselt erinevaid efekte ( näiteks poliitilise arveteõiendamise ) ning seetõttu ka mõningate oluliselt erinevate funktsioonide ilmnemise . Süsteemi muutumises räägitakse funktsionaalsest mehhanismist ja arengumehhanismist , mille uurimiseks kasutatavad meetodid võib jaotada sünkrooniliseks ja diakrooniliseks meetodiks ( ehk funktsionaalseks ja geneetiliseks ) . Funktsiooni ei tule õiguse käsitlemisel siiski üle tähtsustada , absolutiseerimisest rääkimata . Õiguse süsteem ehk struktuur on sama oluline kui õiguse funktsioneerimine . Ehkki mõlemad kategooriad on käsitletavad ontoloogilises taustas ( ehk mis õigus on ja millest see koosneb ) , toob õiguse otstarbe ja põhimõttelise toimimise uuring sisse epistemoloogilise tausta , ehk nõude vastata küsimustele , kuidas me õigust tunnetame ja mis see on , mida me õiguses tunnetame . Epistemoloogiline taust on mitmeplaaniline : individuaalses plaanis toimib õigus läbi subjektiivsete uskumuste , mis asetuvad objektiivsetesse episteemilistesse seisunditesse , sotsiaalses plaanis toimib õigus läbi sotsiaalsete faktide , mis on mh seotud grupiuskumuste ja jaosteadmisega . Asi ongi selles , et õiguse teooria ja filosoofia on peaasjalikult tegelenud just õiguse süsteemi kui struktuuriga , mille suhtes on rakendatavad eksistentsiväited , <arv> kuid oluliselt vähem küsimusega õiguse funktsioonidest ja funktsionaalsusest . Vastus küsimusele " mis on õiguse entiteedid ? " ei ole küllaldane , vastamaks üldisele küsimusele " mis on õigus ? " , vastata tuleb ka küsimustele " mille tarvis ja kuidas toimib ? " <arv> . <arv>. <arv>. <arv>. Süsteemi teleoloogia Teleoloogiaprobleemist oli eespool juba palju juttu ( vt <arv>. <arv>. <arv> ) . Üks probleemile pakutud lahendusi on seotud süsteemi mõistega . Nimelt , süsteemisisese negatiivse tagasiside kontseptioon näib võimaldavat elimineerida funktsionaalsetest väidetest teleoloogilise komponendi . <arv> Kontseptsioon seletab üsna hästi automaatsüsteemide ja elusorganismide käitumist , kuid satub tõsistesse raskustesse tehisasjade funktsioonide seletamisel . Nimelt , kontseptiooni järgi on mistahes asjal vahendlik omadus ehk funktsioon üksnes siis , kui see on ühendatud negatiivse tagasiside süsteemiga , niisiis ka tööriistal on funktsioon parajasti siis , kui see on käsitöölise käes . Meie loomulikus keeles pole aga mõisteid selliste variaablite ja lühiajaliselt eksisteerivate süsteemide tähistamiseks . Veelgi keerulisemaks teevad taolise seletuse olukorrad , kus isetoimiv subjekt kasutab oma toimingute sooritamiseks mõnd asja , mis on juhuslikus , lühiajalises ja tõenäoliselt ühekordses seoses : nt oksal istuvat lindu on kuidagi veider käsitleda ühtses süsteemis oksaga . <arv> Probleemi võimalik lahendus on kaheosaline . <arv> ) Tavaline keelekasutus kipub mõisteid üldistama liiga erinevate olukordade kirjeldamiseks , tehes nende tähenduse häguseks . Selline keelekasutus kaldub samamoodi , nagu öeldakse " mootori funktsioon on masina liigutamine " , ütlema ka " haamri funktsioon on asjade tagumine " või " puul on funktsioon pakkuda pesapaika lindudele " . Ruse'i poolt pakutud tõlkeskeem ( vt <arv>. <arv>. <arv>. <arv> ) on oluliselt korrektsem , eriti viimast tüüpi lausete suhtes : " käsitööline kasutab haamrit tagumiseks " , " lind kasutab puud pesapaigana " . Selline tõlge elimineerib mh antropomorfse teleoloogia bioloogilistest seletustest . Kuid väited " mootorit kasutatakse masina liigutamiseks " ja " mootori funktsioon on masina liigutamine " käivad erinevate asjade kohta : esimene on induktiivne faktiväide mootorite tegeliku kasutamise kohta , teine on üldistus üle esimese väite mootoriga seotud insener-tehniliste kavatsuste ja konstruktsiooniliste võimaluste kohta - mootoril on masina liigutamise funktsioon sellest hetkest , kui mootor on valmis ( töötamiseks ) , ehkki seda pole veel kordagi käivitatud . <arv> ) Vastupidiselt väitele , et ladustatud tööriistad või äravisatud kohvikann ei kuulu ühtegi süsteemi , väidan , et enamik tehisvahendeid kuuluvad eksisteerivasse komposiitsüsteemi , mida me nimetame tsivilisatsiooniks või kultuuriks . Kuni eksisteerib inimkond , kes säilitab haamrit just haamrina ning säilitab haamri kasutamise oskust , nii et mõni indiviid võib iga hetk sellega kasulikku tööd teha , seni on haamril ka see funktsioon , mille pärast haamer valmistati . Kui aga inimkond lakkab olemast , lakkab olemast ka haamri funktsioon . Ja kui mõni arukas käsijalgne võtab haamri kasutusse liigikaaslaste peade tagumiseks , on tekkinud uus komposiitsüsteem , milles leitud haamril on relva funktsioonid . Niisiis , teatud materiaal-protsessuaalsed ühendused , kooslused , agregaadid või kompositsioonid , mida me eluslooduses nimetame orgaanilisteks , ühiskonnas aga sotsiaalseteks , instrumentaalseteks , tehnilisteks , tehnoloogilisteks , organisatsioonilisteks , institutsioonilisteks vmt. asjadeks , evivad selliseid sisemisi sõltuvusseoseid , mida me nimetame funktsionaalseteks . Funktsionaalsete entiteetide vaatleja lihtsalt omistab nimed ja funktsioonid püsivamatele ja regulaarsematele objektidele ning ei hakka funktsionaalselt iseloomustama ega vahel isegi mitte nimetama variaableid ja vähepüsivaid kombinatsioone . Tegelikult mõisted 'orgaaniline' , 'bioloogiline' , 'sotsiaalne' , 'infotehnoloogiline' jmt. , aga samuti 'juriidiline' ja 'institutsiooniline' on olemuselt funktsionaalsed üldmõisted , sest märgivad lisaks struktuuridele ka kindlatüübilisi sõltuvusseoseid teatud sündmuste ( toimimise ) ja tagajärgede ( toime-efektide ) vahel . <arv> . <arv>. Õigus : vajadusele vastav tehisvahend <arv> . <arv>. <arv>. Tehisvahendid Kunstlik asi on inimese poolt teadlikult ja eesmärgipäraselt loodud ese või mõtteline mudel . Sellisena tehisasi on kunstlik vastandina loomulikule , looduslikule . Tehisasi , mis on tehtud mingi eesmärgi tarvis , mingite kavatsuste teostamiseks , on otstarbekas tehisvahend . Sageli kasutatakse sõna 'kunstlik' ka 'ebaloomuliku' sünonüümina , kuid me räägime sellisel juhul ebaotstarbekatest ( ebafunktsionaalsetest ) tehisasjadest . <arv> Tehisasja üheks tunnuseks on loomine asja tekkimise põhjusena . Kuid kas piiri tõmbamine loomulike asjade ja tehislike asjade vahele ongi nii lihtne , nagu esmapilgul näib ? Ja veel tähtsam : kas tehisvahend , mis on loodud rahuldama mingit loomulikku vajadust , saab olla sellest vajadusest sõltumatu positiivne fenomen ? Ja teistpidi : kas loomulik vajadus , millele tehisvahend vastab , võiks tingida või koguni olla vahendi loomulikuks omaduseks ? Õiguse suhtes on küsimusel põhimõtteline tähtsus seoses diskussiooniga loomuõiguse ja õiguspositivismi vahel . <arv> . <arv>. <arv>. <arv>. Tehisvahendid eluslooduses K . Popper juhib oma teoses nn objektiivsest teadmisest tähelepanu eluslooduse sellistele objektidele , mida elusorganismid loovad või ehitavad oma eluliste vajaduste rahuldamiseks - pesad , kaitserajatised , püünised jne. <arv> Need on mitteelusad struktuurid , millest suurem osa on valmistatud looduslikust materjalist , kuid paljude juures on osaliselt või täielikult kasutatud ka organismide poolt toodetud aineid ( mesilasvaha , ila jmt ) . Osa struktuure on organismide eluks hädavajalikud ja püsivad ( termiitide pesad ) , teised ajutised ja juhuslikud ( mõnede lindude pesad ) ; mõned täidavad üheaegselt hulka üldisi funktsioone suure hulga isendite suhtes ( ühiseluliste putukate pesad kaitsevad kiskjate eest , akumuleerivad toitu , soojust ja niiskust , inkubeerivad järelkasvu jne ) , teised tehisvahendid funktsioneerivad väga spetsiifilisel viisil ( kopra veetamm tekitab loojale kaitsva elukeskkonna ) , kolmandad toimivad üksnes organismi iseseisvaks kasvamiseni ( hundiurg , linnupesa ) . Kuid organismide mitteelusad struktuurid , tehislikud vahendid ei piirdu materiaalsete ilmingutega . Sipelgapesi ümbritsevad kindlad liikumisrajad , mesilastel on " õhukoridorid " , kiskjatel on lõhnaga märgistatud reviirid jne. Võib öelda , et elusolendid loovad lisaks materiaalsetele ehitistele ka virtuaalseid artefakte . Sipelgate lõhnastatud " teedevõrk " on üks selline : füüsiliselt on tegemist sipelgate poolt levitatud ja neile meelelisi ( haistmis ) muljeid tekitavate ainete " mustriga " maastikul . See tekib iseregulatiivselt , katse-vea meetodil sipelgate esialgsete liikumisteede mustrina , mis nende eduka praktika ( liikumise efektiivsuse või turvalisuse vmt alusel ) üha süveneb ning muutub " sissetallatud " teedena transpordi- ja kommunikatsioonivõrguks . See süsteem on funktsionaalne ja virtuaalne , sest eksisteerib vaid koos sipelgatega ning sipelgate eluliste vajaduste tarvis , sipelgad on ühtlasi lõhnaainetesse salvestatud informatsiooni tekitajad , kandjad ja vastuvõtjad ( teostid ) . Popper peab artefaktide juures olulisteks uurimisobjektideks järgmisi : <arv> ) meetodid tehisasjade rajamiseks ning loova käitumise vormid ja dispositsioonid ; <arv> ) tehislikud struktuurid ise ( materjalid , evolutsioonilised muutused , suhe keskkonnaga jne. ) ; <arv> ) rajatiste tagasiside elusolenditele ja nende käitumisele . <arv> ( Popper ei eralda viimast punkti , kuid inimkultuuris , sh õiguskorras on vahendi erinevad tagasimõjud otsustava tähtsusega , näiteks teiseste vajaduste tekitajatena . ) <arv> . <arv>. <arv>. <arv>. Tehisvahend erinevalt looduslikust vahendist Mis eristab tehisvahendit loomulikust vahendist ? Mille poolest kopteri " liigutaja " ( mootor ja tiivik ) erineb mardika " liigutajast " ( lennulihastest ja tiibadest ) ning kas sel erinevusel on tähtsust asjade iseloomustamisel , olemuse tunnetamises ? <arv> ) Mardikas sünnib ühes oma orgaaniliselt sidusa lennuaparaadiga ; inimene sünnib lennuaparaadita , aga ta ehitab endale sellise ( sipelgas sünnib pesata , aga ta ehitab endale pesa ; inimene sünnib õiguseta , aga mõtleb ja loob endale sellise ) . Rangemas terminoloogias öelduna , kui bioloogilise organismi operatsionaalsed protsessid ja funktsionaalsed efektid , ehk kokku organi funktsioon , on ( tõenäoliselt ) geneetilise mutatsiooni- ja valikuprotsessi tulemus , siis tehisasja funktsioon on teadliku , eksperimentaalse ja intentsionaalse loomisprotsessi tulemus , milles vahendi operatsionaalsed protsessid on niimoodi kavandatud , et need tekitaksid oodatud , st predikteeritud ja soovitud tagajärgi ehk funktsionaalseid efekte . <arv> ) Mardikas ei saa muuta oma lennuaparaati . Inimene saab ja muudab ( nii kopterit kui õigust ) , seejuures reeglina paremaks ( vähemalt funktsionaalse efektiivsuse mõttes ) : ta muudab asja vormi ( ehitust , struktuuri ) , asendab materjale , lisab uusi funktsioone ja muudab funktsioneerimisviise ( tööpõhimõtteid ) . <arv> ) Mardika isend ja tema lennuaparaat on geneetiliselt ja orgaaniliselt üks tervik - neid seob looduslik fülo- ja ontogenees ( liigi ja isendi areng ) . Lennuki genees on on tehniline ( techne ) , <arv> selle eripäraks on eelneva idee - lennuki ja sellega lendamise idee - olemasolu lennuki konstruktoril ; valmis lennuk säilitab ja kannab seda ideed , ent samas on lennuk ka konstruktsioon , ehitis , tehnika ; lennuki techne kehastab lennuki telos't . Mardika " idee " on mardikas eneses , tema liigis ning teatud mõttes Maa eluslooduses üldse . Mardikas kasvab , lennukit tehakse . Õigus tekib tegemises : " suur õigus " on " väikeste õigusaktide " loomise ja rakendumise resultaat . Suure hulga inimlike tehisvahendite kasutamiseks on lisaks kogemuses õpitavatele oskustele vaja võtta teatavaks ja täitmiseks teatud tüüpi preskriptiivsed käitumisreeglid - kasutamisjuhised . Organismide suhtes selliseid propositsioonilisi reegleid ei eksisteeri ; organismide füsioloogilised " toimimisreeglid " on geneetiliselt programmeeritud ning isend võtab need kasutusse " suurekskasvamise " käigus ( mis ongi eriline õppimise protsess ) ; kui bioloogid sõnastavad füsioloogilisi " reegleid " , siis need ei ole propositsioonilised juhised , sest keegi nende järgi ei käitu , vaid need on füsioloogiliste protsesside kirjeldused . Mõttelistel tehisasjadel - ennekõike loomulikul keelel ja selle mõistetel - on kasutamisjuhisteks keelereeglid ( grammatika ja semantiline sõnakasutus ) . Õiguses toimib samuti hulk " kasutamisjuhiseid " , nende skaala ulatub juriidilise terminoloogia kasutamise tavadest kuni rakendusseadusteni . Võime alustavalt sõnastada alusprintsiibi , mis määratleb tehisasjade koha meile vaadeldavas elukeskkonnas . Juhul , kui maailm ( universum ) tervikuna on evolutsioneeruv ja elu on sama evolutsiooni tulemus ( mis näib tõepärane <arv> ) , siis loovus ja looming on osa evolutsioneeruvast maailmast . Järelikult , inimlooming on uus asjade tüüp evolutsioneeruvas maailmas ning ka mõtted ja abstraktsioonid on maailma emergentne omadus . <arv> . <arv>. <arv>. <arv>. Intentsioon ja iseregulatsioon tehisvahendis Süsteemse tehisvahendi kavatsuslik otstarbekus ei ole vastuolus iseregulatsiooni , sünergismi jt süsteemiteooriatest tuntud mõistetega . <arv> Lihtsalt süsteemsuse ja kompositsioonilisuse erinevatel tasemetel toimuvad erinevalt juhitud protsessid . Lisaks sellele , nähtavasti on mõned inimsootsiumi iseregulatsiooni protsessid ja nende nö ürgne infosüsteem ( nagu sipelgapesas või hundikarjas ) asendunud semantilis-kommunikatiivsete , selgelt kavatsusliku juhtimise süsteemidega . Vastus küsimusele , kas infotehnoloogilised lahendused tulevad omakorda asendama mõningaid iseregulatsiooni protsesse või üksnes korrastavad ja optimeerivad neid , selgub ehk lähitulevikus . Vajadused võivad mängida iseregulatsiooni mehhanismides olulist rolli : sekundaarne õigusvajadus on käsitatav sotsiaalse tagasisideme tüübina . Teisene õigusvajadus tekib inimeste tahtest sõltumatult , õigusliku regulatsiooni protsesside tagajärjena . Õigusvajaduse tunnetamine võib olla intuitiivne ja kaudne : mõjuv vajadus ei pea tingimata olema sõnastatud ega kommunitseeritav . Vajadus õiguse järele on muidugi abstraktne üldistus . Ka siis , kui inimese ( seadusandja ) reaktsioon õigusvajadustele on teadlik ja sihipärane , teadvustab ta pigem konkreetseid mittejuriidilisi vajadusi ( nt vajadust tõkestada alaealiste alkoholitarbimist ) ja seab konkreetseid eesmärke ( karistada neid , kes teevad alkoholi alaealistele kättesaadavaks ) . Vajadus õigusliku regulatsiooni järele on erinevate tegurite ja faktorite summa , mis sunnib inimest teadvustama probleeme , seadma eesmärke nende lahendamiseks ning eesmärgipäraselt tegutsema . Käesolevas töös on vajaduse informatsiooniline käsitlus kui abstraktseim jäetud siiski nö taustaoletuseks . Otstarbekad vahendid on liigitatavad " käitatavateks " ( nt värvipintsel ) ja " käitavateks " ehk isetoimivateks vahenditeks ( nt mootor ) . Liigituse aluseks on asjaolu või nõue , kas vahendi toimimiseks on vajalik juhtiva või liigutava agendi ( mõtleva olendi või keskkonnale reageeriva organismi ) pidev koostoime vahendiga . Formaalsemalt öeldes , isetoimivad vahendid on alati liitfunktsionaalsed , sest nende operatsionaalseid protsesse ühendavad sisefunktsioonid , mis on üldistavalt iseloomustatavad superpositsioonilise funktsioneerimisviisiga ( vt <arv>. <arv>. <arv>. <arv> ) . On ilmne , et isereguleeruv vahend on isetoimiv vähemalt selles osas , milles see iseseisvalt reguleerub ehk kohandub toimimise tingimustega ( aga isereguleeruv ja isetoimiv ei ole siiski sünonüümid ) . Saame huvitava küsimuse ka õiguse suhtes : kuivõrd ja millistel tingimustel on juriidilised vahendid isetoimivad ning millal " käitatavad " ? Õigusteaduses on kujunenud paradigmaks rääkida õigusnormi realiseerimisest , mis hõlmab õigusnormi järgimise , kasutamise ja rakendamise . Kuid nagu allpool näeme , õigusnorm funktsioneerib " abstraktsioonide maailmas " ka sõltumata normi realiseeriva subjekti aktiivsusest : <arv> ) õigusnorm transformeerib materiaalse fakti normi pälvivaks faktiks ( ja mõnedel juhtudel samaga ka juriidiliseks faktiks ) nii , et selleks pole tarvilik ühegi subjekti aktiivsus ( vt lk <arv> ) ; <arv> ) õigusnorm loob õiguskuuleka käitumise malli ka siis , kui keegi seda malli ei järgi või isegi ei teadvusta ( vt <arv>. <arv>. <arv>. <arv> ) ; <arv> ) õigusnorm loob subjektil uskumuse õiguskuuleka käitumise mallist ; see on piiripealne juhtum , sest subjekti teatud aktiivsus on siin nõutav : ta peab võtma teatavaks ( ja sellega ühtlasi tunnustama ) normi mingi formulatsiooni ning oskama sellest välja lugeda preskriptsiooni või tõlgendavalt tuletada normipropositsiooni . <arv> . <arv>. <arv>. Õiguse tehislik funktsionaalsus Tehisvahendi olemasolu on üks fakt või sündmus ning vahendi kasutamine ja toimimine on erinev fakt või sündmus . Tehisvahend on eriline asi , sest selle kirjeldamiseks tuleb vastata küsimustele milleks tehtud , kuidas ja kelle poolt tehtud , kes , kuidas ja milleks oskab seda kasutada ? Samas tehisvahend ei pea tingimata olema täiesti mõistuspärane või sirgjooneliselt kavatsuslik . Tehislike ja looduslike entiteetide vahele piiri tõmbamine on keerulisem , kui esmapilgul arvata võiks . Näiteks puuvilja kättesaamiseks kasutatud kaigas on enne ja pärast seda sündmust ning lisaks sellele sündmusele looduslik asi ; spetsiifilises kasutuses või kasutuskõlblikuks tegemisega muutub kaigas tehislikku funktsionaalsust evivaks vahendiks ; ära visatuna taandub kaigas aga taas pelgaks looduslikuks asjaks . Tehisvahend on erilise struktuuri ja kompositsiooniga , nimelt sisseehitatud otstarbe ja tööpõhimõttega asi . Otstarve ja toimimisviis ei ole materiaalsed , ehkki teatud juhtudel neil on materiaalse struktuuriga alus . Isegi esemeline tehisvahend , nt haamer ei ole pelgalt materiaalne asi . Olemaks haamer ja mitte tükk puud ja rauda , esinevad sellise eseme " juures " tarvilike tingimustena teatud mittemateriaalsed komponendid , mis on ühised või millel on ühisosa teatud tegevuse mallidega . Need komponendid ei ole tuvastatavad meeleliste , naturaalsete muljetena . Seepärast võib öelda , et kõige hiljemalt alates Hartist on õiguspositivismi süüdistamine selles , nagu käsitleks see õigust " toore faktina " , <arv> igal juhul alusetu . Sest sotsiaalsete faktide , sh õiguse entiteetide tuvastamine , nende tunnustamine 'sotsiaalsete faktidena' , nõuab vaadeldavate fenomenide tõlgendamist lähtuvalt mainitud mittemateriaalsetest omadustest . Õiguse tehisliku olemuse kirjelduses ei ole rõhk õiguse " loomisel " ega " loojal " . Nagu ahvi ja kaika näites nägime , nö minimaalse tehisvahendi juures võib loomise protsess sootuks puududa . Õiguse , nagu teistegi tehisvahendite kirjelduses on rõhk hoopis leiutatud ja vahendisse sisseehitatud otstarbel , sellest tulenevatel toimimise efektidel ning tehisvahendi looja ja/või kasutaja poolt silmas peetud võimalikel eesmärkidel , mille püstitamine on rajatud silmaspeetud otstarbeefektidele . Lisaks , õigus on küll tööriist , kuid õigus on eriline tööriist : õigus ei ole kingsepahaamer ja jurist ei ole kingsepp , vaid õigus on ookeaniristleja ja jurist on madrus või kapten või sadamatööline . Sestap ei saa ta teada ja tunda laeva igat kajutit ja mehhanismi ega kõiki sadamaid . Kuid õiguse teatud loomulikkus , nimelt vastavus loomulikele vajadustele , ei tee õigusest loomuõigust , looduslikele või mitteloomingulistele alustele rajatud õigust . Just nii , nagu asjaolu , et mootoris toimivad loodusseadused , ei tee mootorist looduslikku objekti . Kuid mootor , mis ei täida sellele pandud otstarvet - ei liiguta masinat , kuid teeb palju müra - on ebaotsrabekas seade . Õiguse kuitahes elegantsed , kuid ebaotstarbekad konstruktsioonid on mõttetud . Vajadusest õiguse järele tuleneb õiguse vahendite " loomulik " otstarbekus , mis vastandub nende " kunstlikule " ebaotstarbekusele . <arv> Õigusvahend , mis ebaotstarbekana ei vasta tegelikele vajadustele , on sageli ohtlik , sest võib halvimal juhul , ebamoraalse kasutaja käes muutuda ebainimlikuks . Õiguse funktsionaalsust saab ja peab seadma sõltuvusse õigluse ja inimlikkuse nõuetest . Siin ilmneb käesoleva käsitluse teine tugevus : tehisvahend on looja võimuses . Ehkki õiguse loojal on palju piiranguid , nagu ühiskonna ja riigi aktuaalne seisund ning ressursside nappus , on tal ka suured vabadused . Alates suurimast vabadusest hinnata vajadusi ja neist tuletatud nõudeid ning hinnangust tulenevalt vastata neile otstarbekate vahenditega , või suruda vajadused maha ja eirata . Võibolla peitub juba õigusvajaduse kontseptsioonis , veel enne otstarbe ja moraali seoste avamist , vastus või võimalus vastata küsimusele õigluse olemusest . On ju õigluski midagi , mida me vajame ! Mida lisab meie arusaamisele õigusest selle käsitlemine tehisliku ja vahendlikuna ? <arv> ) Õiguse tehislikkus seletab hälbeid õiguses : a ) tehisasja kasutaja võib seda kasutada muul otstarbel , kui tegija ette nägi ( surmanuhtlusega võib hävitada poliitilisi vastaseid ) ; b ) tehisvahend võib olla halvasti tehtud ( rakendatav kohtumenetlus ei taga tõendite usaldusväärsust ega tõe parimat võimalikku tuvastatavust ) ; c ) tehisasja kasutaja võib olla oskamatu ( sõjatribunali liige ei tunne rahvusvahelist sõjaõigust ) ; d ) tehisvahend võib olla rikutud ( õigusallikates sisaldub termin 'õiglus' ja on kavandatud õiglust tagavad menetlused , kuid tegelik kohtupraktika on ebaõiglane ) ; e ) tehisvahend ei kõrvalda vajaduste ja võimaluste kõiki vastuolusid , sageli aga tekitab uusi ; f ) ühiskond on evolutsioneeruv ehk muutuv ( see on tõsiasi sõltumata sellest , millisteks me muutusi hindame ) , muutustele reageerimine aga , olgu iseregulatiivne või teadlikult eesmärgipärane , nõuab teatud aega , mistõttu reaktsioon võib hilineda . <arv> ) Õiguse tehislikkus seletab legitiimsuse ehk õiguse kehtivuse mõistet selle varieeruvuses : õigusallika kehtivus ei tulene loomulikest allikatest ega ole tuletatav õiguse positiivsetest allikatest , vaid õiguse allikad kehtestatakse võimuka , insitutsioonilise autoriteediga . Õiguse allikate autoritatiivsus on nende tehislik omadus : see on ratsionaalsete põhjendustega ja ühiskonna tugevaima jõuga tagatud autoriteet , mida väljendavad üldiselt äratuntavad vormid . Kui õiguse tegijatel ebaõnnestub õigusallikale sellise omaduse andmine , on õigussüsteemi legitiimsus defektne . Legitiimsuse rike võib olla kahesugune : teatud valdkondades evivad tegelikku autoritatiivsust mittelegaalsed institutsioonid ( nt revolutsioonilised tribunalid ) , või evivad tegelikku autoritatiivsust antud valdkonnas institutsioonid , mis on loodud muuks otstarbeks ( nt sõjakohtud poliitilise õigusemõistmise vahendina ) . <arv> ) Õiguse tehislikkus seletab õiguse kui vahendi seoseid õigusvajadusega . Mistahes tehisvahendi suhtes saab retroduktiivselt <arv> eksplitseerida vajaduse selle vahendi suhtes : " selleks , et sügisel saaki koristada , peab kevadel külvama " , " selleks , et autoga sõita , peab seda kütusega tankima " , " selleks , et õigust mõista , peab nimetama kohtuniku " . Ehkki lause mõlema poole kirjeldused osutavad juhuslikele faktidele , st sündmused 'õigusemõistmine' ja 'kohtuniku nimetamine' võivad jääda toimumata , on nende faktikirjelduste tingimuslik seos ratsionaalselt justkui paratamatu . Taolisi mõistuspärase , retroduktiivse paratamatuse seoseid maailmas loob inimene ise : kui inimene ei oleks hakanud kasvatama vilja , poleks tal kunagi tekkinud vajadust külvata seemet ; kui inimene ei oleks hakanud kaitsma inimlikke atribuute , poleks tal kunagi tekkinud vajadust määratleda kaitstavaid õigusi . Aga inimese konkreetne vastus vajadusele - otstarbeka asja loomine või loodusliku asja otstarbekas kasutuselevõtt vajaduse rahuldamiseks - on juhuslik sündmus , mitte paratamatu seos . Inimese reaktsioon vajaduse sunnile on mõistuspärase valiku tulemus . Juhuslikud sündmused on inimtahte võimuses parajasti sel määral , kui tugevat ja juhitavat jõudu suudab tahte subjekt sündmuste juhtimiseks vallandada . Vaadakem mõnede õiguse entiteetide materiaalseid ja looduslikke komponente . Abielu kui abieluõiguse instituut : <arv> ) on abstraktne juriidiline entiteet ; <arv> ) ei teki koos inimesega ega paariliste ühteheitmisega ; <arv> ) inimene võib seda muuta või hoopis ära kaotada ; <arv> ) rajaneb inimese sugulise jagunemise ja paljunemise looduslikele fenomenidele . Pärandi kui pärimisõiguse instituudi aluseks on samuti teatud looduslikud fenomenid : inimese surelikkus ja järelkasv . Sama pädeb inimõiguste kohta : inimese loomulikud võimed , üldistatult võime " kasvada inimeseks " , on sünnipärane , kuid vahendid inimese kasvamiseks ja kasvatamiseks , samuti tema võimete ja võimaluste kaitsmiseks ( inimõigused , ajaloos seisuslikud õigused ) ja kasutamiseks ( haridussüsteem ) on tehislikud vahendid , sest : <arv> ) need ei sünni koos inimesega ( hüljatud last ei kaitse sünni järel mitte miski ) ; <arv> ) inimene võib inimõigusi tekitada , muuta või kaotada ; <arv> ) inimõigused ei ole inimese , inimlikkuse ja inimese õiguste mõistete tarvilikud tingimused : ka seisuslikes ühiskondades tunti kõiki neid mõisteid , kuid seisusliku inimese mõiste ei sisaldanud meile tuntud inimõiguste kontseptsiooni . Järelikult , õiguse funktsionaalne käsitlus ei eira inimolemise looduslikke komponente . Kuid see ei tähenda tingimata õiguse loomuõiguslikku käsitlust : asjaolust , et õigus kui tehisvahend vastab algselt loomulikule vajadusele õiguse järele ning on sellisena kohandatud ka loomulike asjade ja väärtuste kaitsmisele , ei tulene , et kaitstavad loomulikud atribuudid moodustaksid õiguse aluse või loomulikke atribuute kaitsvad õiguse instituudid omandaksid ( nende loomingulisusele vaatamata ) samad atributiivsed omadused . Metafoorselt vaadates - isegi siis , kui meil õnnestub eksplitseerida mingisugune lendavate asjade " loomulik lennuomadus " ( mis näib jõukohane ülesanne ) , oleks üsna veider pidada seda lennuki olemuseks ja lennukit " loomulikuks lendajaks " . Loomulik lennuomadus on lihtsalt komplekt looduslikke võimalusi , mida konstruktor on oskuslikult ära kasutanud lennuvahendi ehitamiseks . Tõepärane on oletada , et ka õiguse " loomulikud omadused " on inimese elutingimuste ning inimese füüsiliste ja vaimsete omaduste ( eeldatavasti ) oskuslik ärakasutamine õiguse looja poolt . <arv> . <arv>. Õiguse otstarve Dworkin leiab , et õiguse komplekssus , funktsioon ja tagajärjed sõltuvad ühest ainsast tema struktuuri omadusest : õiguslik praktika , erinevalt paljudest teistest sotsiaalsetest fenomenidest , on argumentatiivne . Õiguspraktika seisneb suurel määral teatud propositsioonide kasutamises ja nende tõeväärtuse tuvastamises . <arv> Selline üldistus näib tõepärane , kuid on liiga üldine . Esiteks , ehkki argumentatsiooni põhiline funktsioon on adressaadi veenmine , on sellel ka teine , episteemiline funktsioon : teadaandmise ja teadasaamise funktsioon . Teiseks , me võime ju teatud reservatsioonidega nimetada karistamist ka argumendiks , aga kas see on ikka mõistlik ? Seda enam , et karistamise juures on episteemilised funktsioonid , ehkki olulised , selgelt teisejärgulised . Veenmise funktsioon võib aga täiesti puududa . Arvan , et õiguslikku argumenteerimist tuleb vaadata seoses õiguse entiteetide - allikate , vormide , formulatsioonide , normipropositsioonide ja instituutide - iseäralike funktsioonidega . Finnis näeb õiguse üldisi funktsioone hoopis teise nurga alt , kui õiguspositivistid või paljud " kolmanda tee " otsijad on harjunud nägema . Loomuõiguslikus käsitluses on loomulik oodata , et ( positiivse ) õiguse funktsioonid on allutatud mingitele kõrgematele funktsioonidele või printsiipidele . Finnise järgi õigus reguleerib tingimusi , milliste puhul indiviidid võivad muuta õigusnormide kehtivust või rakendatavust . Ilmneb huvitav erinevus keskaegse ja moodsa analüütilise jurisprudentsi vahel . Moodsas jurisprudentsis , nt Harti käsitluses , õigus 'annab võimu' kodanikele , et teha lepinguid , laenutada , abielluda jne. , ja see on õiguse üks fundamentaalseid funktsioone . Finnis peab sellist kõneviisi uudseks ning sobivaks ranges süsteemi-siseses kontekstis . Moodsa aja juristidel esineb kindel äratundmine , et õigus teeb enamat , kui pelgalt käseb , keelab , lubab ja karistab ( nagu Rooma juristid , nt Papinianus arvasid ) . Kuid Finnise arvates õiguse täiendav 'efekt' või 'jõud' ei ole 'võimuandev' , vaid pigem lepingutele ja tehingutele kindlaid vorme andev , nii et mõnes teises vormis tehtud akt võib olla käsitletav kui kehtetu . Sellises käsitluses inimene võib teha tehinguid ja sooritada juriidilisi toiminguid ilma , et õigus talle selleks mingeid erilisi võimusid annab ( need on ju loomu poolest olemas ) , kuid õigus võib õigustatult nullida tema akte ( lex irritans ) . Selline perspektiiv , milles õigus evib kujundav-vormivat , subsidiaarset funktsiooni , näib Finnise arvates olevat palju sobivam õiguse rolli analüüsiks laiemas inimelu ja praktilise mõistuse ühiskondlikus kontekstis . <arv> Vormide rolli ja tähtsust õiguses ei saa alahinnata . Kuid kas vormide funktsioonid on ikka nii sirgjoonelised ja fundamentaalsed , nagu Finnis üritab näidata ? Mille poolest peaks vorm olema tähtsam seadusesätte sisu edastavast formulatsioonist või tõlgendamisega tuvastatud normipropositsioonist ? Pärast mõne üldmetodoloogilise küsimuse vaatamist naaseme muuhulgas ka juriidiliste vormide funktsioonide juurde ( vt <arv>. <arv>. <arv> ) . <arv> . <arv>. <arv>. Õiguse süsteem Aarnio esitab õigusest arusaamise püramiidi , mis alt ülesse koosneb järgmistest astmetest : ( <arv> ) Õigusaktid ( statuudid ) - mis need on ja kuidas iga akt on äratuntav ? ( <arv> ) Õigussüsteem - mis see on ja millest koosneb ? ( <arv> ) Õiguse allikad - kust ja mis alusel pärinevad õigussüsteemi komponendid ? ( <arv> ) Juriidilise otsuse alus - miks ja millisel alusel tehti selline ja mitte teistsugune otsus ? <arv> Astmel ( <arv> ) otsitakse süsteemseid suhteid statuutide vahel , nende asendit süsteemis . Küsimus õiguse funktsioneerimisest ilmneb selles püramiidis alles ( <arv> ) tasemel . <arv> Püramiid on selgelt positiivõiguslik ja õhtumaise , pigem kontinentaalse õigusriigi tunnetamise jämedakoeline mudel . Nimelt , kui me alustavalt küsime , kas õigussüsteem on allikate , normide või instituutide süsteem , või koguni hierarhiline , polütsentriliste allsüsteemide ja varieeruvate komponentide süsteem , siis märkame , et püramiidi alus ( <arv> ) kui triviaalne ja probleemideta , ei toeta astet ( <arv> ) kui problemaatilist , kuid võib edukalt , vähemalt formaalses mõttes , toetada ülemisi astmeid . Raz lähtub oma lähenemises õiguse süsteemsest olemusest , õigussüsteemi mõistest kui põhjapanevast ning püstitab neli probleemi , mis käsitlevad õigussüsteemi kohta käivate väidete tõeväärtuse kriteeriume . <arv> ) Õigussüsteemi eksistentsi probleem : millistel alustel eristada aktuaalseid ja ajaloolisi ning tegelikke ja fiktiivseid õigussüsteeme , piiritleda õigussüsteeme ajas ja ruumis ning üksteisest ? <arv> ) Õigussüsteemi identsuse ja õigusallikate kuuluvuse probleem : kuidas tuvastatakse , millisesse õigussüsteemi antud õigusallikas kuulub ? Ja teistpidi - millised õigusallikad moodustavad antud õigussüsteemi ? <arv> ) Õigussüsteemi struktuuri probleem : kas leidub struktuure , mis on ühised kõigile õigussüsteemidele või mõnele süsteemitüübile ? Kas õigusallikate vahel leidub seoseid , mis korduvad kõigis süsteemides ? Mis eristab erinevaid süsteemitüüpe ? <arv> ) Õigussüsteemi sisu probleem : kas leidub õigusallikaid , mis ühes või teises vormis esinevad kõigis süsteemides või mõnes süsteemitüübis ? Kas leidub sellist juriidilist sisu , mis on ühine kõigile õigussüsteemidele või mis eristab süsteemitüüpe ? <arv> Razi süsteemanalüüsile rajatud käsitlus evib mitmeplaanilist epistemoloogilist aspekti . Selgitamaks seda aspekti , modifitseerime veidi Razi probleemiasetusi . ( Muuseas , Raz mainib ühes spetsiifilises kontekstis , et õigussüsteemi mõistmiseks on vaja võtta arvesse õiguse teadmine ja selle mõju inimeste käitumisele ; sisulist analüüsi ta selle osas siiski ei paku . <arv> ) Eristagem kaks ( ja ühe täiendava ) õiguse entiteete käsitletavate probleemide gruppi : ( <arv> ) Õiguse entiteetide - allikate , vormide , formulatsioonide , normipropositsioonide ja instituutide - süsteemse määratlemise ja tuvastamise ehk identsuse ja kirjeldamise probleemid . Grupp hõlmab Razi problemaatikast peamiselt esimese ja teise rühma probleeme . Üldiselt võib nende probleemide kohta küsida nii : millised on õigussüsteemi struktuursed ja funktsionaalsed komponendid ning millised on nende tunnused ? Millised on õigussüsteemi normatiivsed ja faktuaalsed sisendid ja väljundid ? Kuidas eristada juriidilisi funktsioone riiklike ja ühiskondlike institutsioonide mittejuriidilistest funktsioonidest ? Antud problemaatika on epistemoloogiline otseselt ja üsna laias mõttes , hõlmates õigusteoreetilise kirjelduse loogilis-semantilise korrektsuse kriteeriumid ning osutuse ehk tõeväärtuse kriteeriumid . Korrektsus tähendab ennekõike teoreetiliste lausete " õigsust " , st erinevate lausete terminoloogia invariantset tähendust ja erinevate väidete sidusust . Tõeväärtuse kriteeriumid annavad mõõdupuu otsustamaks , millal on tõesed või väärad vaatluslaused , näiteks sotsioloogiliste uuringute tulemused või kohtupraktika kommentaarid , kas ja kuidas vaatluslaused verifitseerivad teoreetilisi lauseid , ja lõpuks , kuidas eelnevatest kriteeriumidest tulenevalt hinnata kogu teooria tõesust . Muuhulgas , iga õigusteooria kohta võib esitada väga huvitava küsimus : kui teooria üksikud väited osutuvad väärateks , kas siis on teooria ühekorraga ja tervikuna kummutatav ( falsifitseeritav ) , või tuleb leppida samm-sammulise , argument-argumendi vastu toimuva liikumisega süveneva kahtluse suunas ? Ja vastupidi : kas õigusteooriad on kinnitatavad ( verifitseeritavad ) teooria loomise käigus , või tuleb leppida hilisema diskussiooni käigus areneva samm-sammulise argumentatsiooniga tugevneva kinnituse suunas ? Kuigi kõnesolevad küsimused ulatuvad metateoreetiliste ja teadusfilosoofiliste probleemide valdkonda , on neile vastamiseks kriitilise tähtsusega just õiguse entiteetide , nende tüüpide ja ilmnemiste ( instantside ) kirjeldamise ja tuvastamise võimalused ja vahendid . Razi käsitlus näiteks nende küsimustega ei tegele . ( <arv> ) Õiguse entiteetide universaalsuse probleemid hõlmavad peamiselt Razi problemaatika kolmandat ja neljandat rühma . Tähelepanuväärne on tõdemus , et selle grupi probleemid ei ole lahendatavad ilma , et oleks lahendatud mingi kriitiline hulk esimese grupi probleeme . Ei saa ju väita , et mingi entiteet esineb kõigis õigussüsteemides , kui me pole täiesti kindlad , kas entiteet on õigesti määratletud , kas see on tuvastatud just oluliste ja mitte pealispindsete tunnuste järgi ning kas entiteet ei muutu ajas või süsteemist-süsteemi sellisel määral , et meil kaob kindlus , kas me võime üldse rääkida ühest ja samast asjast . Meie arutlusest tulenevalt on sellisteks küsimusteks : kas on olemas üldist vajadust õiguse järele ja kas on olemas õiguse universaalseid funktsioone ? ( + ) Õiguse entiteetide teadusliku uurimise metoodika ja metodoloogiliste printsiipide korrektsuse ja tulemuslikkuse probleemid ning teoreetiliste järelduste ja üldistuste teadusliku ja episteemilise väärtuse probleemid . Need on teadusfilosoofilised ja epistemoloogilised probleemid kõige üldisemas , teadusliku teadmise aluseid puudutavas mõttes . <arv> Me ei esita neid õigusteooria iseseisva problemaatikana , sest kõnesolevad põhiprobleemid on ühised teaduslikule uurimisviisile kui sellisele . Kuid mööngem , et õigusteaduse uurimisobjekti eripära võib tingida õigusteadusele spetsiifiliste teadusfilosoofiliste probleemide olemasolu . <arv> . <arv>. <arv>. Õiguse " suur funktsioon " - kord anarhiast Õiguse põhiliste entiteetide ( allikate , vormide , formulatsioonide , normipropositsioonide ja instituutide ) funktsioonid jagunevad kõige üldisemalt õigussüsteemi sisemisteks funktsioonideks ja õigussüsteemi väljundfunktsioonideks ühiskonna suhtes . Sisemised funktsioonid rahuldavad õiguse tööshoidmise , arendamise ja taastootmise vajadusi . Seejuures pole võimalik tõmmata selliseid üldisi jooni sise- ja väljundfunktsioonide vahele , et seadusandlus ja muud laadi õiguslooming jääks ühele poole joont ning vormimäärangud või menetlused teisele poole . Pildi teeb keerulisemaks riigi üldine roll õiguse realiseeritavuse tagamisel ning eriline roll teatud normide rakendamisel . Õiguse kui terviku funktsioonid on väljund-funktsioonid , sest need on suunatud korrastama ja mõjutama õiguse eksisteerimise keskkonda - tsiviilühiskonda , mitte õigust ennast . Need on õigussüsteemi " suured " funktsioonid : ühiskondliku ja riikliku korralduse konstitueerimine ja institutsionaliseerimine , õigusloomingu legitimeerimine , üldine sotsiaalne regulatsioon . Õigus on suur vahend mahult ja keerukuselt , aga õigus võib olla suur ka väljundfunktsioonide väärtuselt . Õigus on alati vähemal või suuremal määral sätitud seisma vastu inimese kurjusele , teistele inimestele kannatusi tekitavale pahatahtlikkusele ja hoolimatusele ning ja õigus on reaalselt pidanud alati sellist vastuseisu ka ilmutama . Paraku on õigust kasutatud ka kurjuse tööriistana . Ent millist inimese leiutatud vahendit ei oleks ! ? Hart järgi õigus annab alused ja mõõdupuud inimtegude kriitikaks . Õigus mõõdab kurjust ja õigustab vastuseisu kurjusele , õigustab kurjategijate karistamist ja üldist karistusega ähvardamist . See on õiguse kaitsefunktsioon inimmoraali kõige drastilisemas , tingimata keelatud tegude ja kavatsuste valdkonnas . Õigusel on teisigi " suuri " funktsioone : sotsiaalse korra kehtestamine ja säilitamine , ühiskondlike konfliktide lahendamine jmt. Ent esmaselt on needki hinnatavad vastuseisuna inimeste kurjusele ja hoolimatusele , vältimaks teiste inimeste kannatusi ja õnnetust . Kui aga ühiskondliku korra säilitamine ja konfliktide lahendamine tekitab inimestele kannatusi ja õnnetust , siis on midagi valesti ühiskondliku korraga , või on õiguse rakendamine sattunud selliste inimeste kontrolli alla , kellel puuduvad need õilsad eesmärgid , milliste saavutamiseks õiguse suured funktsioonid on mõeldud ja tehtud . Õigus on sotsiaalseid vajadusi rahuldav tegevusprogramm , tegevusjuhiste süsteem ( vt lk <arv> ) . Õiguse programmil on üks suur , koondatud jõu- ja võimuvahenditega teosti - riik , ning suur hulk mono- ja multisubjektseid autonoomseid ja hajutatud teosteid indiviididest suurimate inimgruppideni . Riik ei ole pelk " riistvara " , riigil on olemas oma " operatsioonisüsteem " - suhteliselt sõltumatu tegevusnormistik ehk funktsiooniprogramm riigiametnike tarvis . Õigusriigis on riigi funktsiooniprogramm põhiseaduse või muude konstitutsiooniõiguslike aktide kaudu allutatud õiguse programmile . Riigi " operatsioonisüsteem " ei ammendu põhiseaduslike juhistega , sellesse kuuluvad ka kõik muud seaduste sätted , mis ühel või teisel viisil riigiorganite tegevust normeerivad , samuti kõik põhikirjad , juhendid ja eeskirjad ning lõpuks ametnike ametliku asjaajamise ja käitumise tavad . Etatistlikus rezhiimis on õiguse sotsiaalne programm allutatud riigi " operatsioonisüsteemile " , ehkki viimane võib formaalselt olla õiguse komponendiks . Despootias või diktatuuris kaotab õiguse programm aga riigi suhtes igasuguse juhtiva ja kontrolliva tähenduse ning , lisaks sellele , ka riigi funktsiooniprogramm minetab algoritmilise , ametnike käitumist reglementeeriva tähenduse , muutudes despoodi või diktaatori predikteerimatuks käsuliiniks . Samas riik on kahtlemata ka " riistvaraline " teosti , sest riik käsitab materiaalsete tagajärgedega tegutsevaid ametnikke , materiaalseid ressursse , kommunikatsioone , füüsiliselt turvavaid infrastruktuure ( autodest ja büroohoonetest sõjaliste kindlusteni ) , jne. See tähendab , riigil on jõud ja võim . Võim kõige üldisemalt on jõuga tagatud õigus ; riigi õigus on tugevama jõu õigus . Õigusriigi õigus on seaduse juhistele allutatud ja nendega reglementeeritud tugevama jõu õigus . Õigussüsteemil sotsiaalse käitumisprogrammi mõttes midagi taolist ei ole . Kuid riik pole õiguse ainus riistvaraline teosti . Äriühingud , ühiskondlikud organisatsioonid ja üksikisikud on autonoomsed teostid oma materiaalsete ressursside ja võimalustega . Tsiviilühiskond paistab silma sellega , et varustab õigusriigi seaduste kaudu neid riigile alluvaid subjekte kindlate õiguslike vahenditega , kaitstud tegevusskeemide ja kaitsvate kontseptsioonidega . Õigusnormide süsteem kui sotsiaalne " kõrgprogramm " koos madalama taseme " operatsioonisüsteemide " ning " riistvaralise " varustusega kokku moodustavad selle sotsiaalse konfiguratsiooni , mida me nimetame tsiviilühiskonnaks või õigusriigiks . See ei hõlma aga tsivilisatsiooni kõiki eluvorme , kõiki kultuurikihistusi kõrgkultuurist subkultuurideni . Erinevaid ühiskonnakorraldusi iseloomustab kõige sügavamalt kaks dimensiooni : a ) riiklikult sanktsioneeritud , kuid mittelegaalse voluntaristliku juhtimise ulatus ja tähtsus ühiskonna kõigis eluvaldkondades , vastandina legaalselt piiratud ja reglementeeritud tegevusprogrammidele b ) õigusliku kaitse kontseptuaalsed ja tegelikud võimalused nii riigi ja selle ametnike kui ka muude subjektide kuritegeliku või kahjutekitava tegevuse vastu . Ühiskond , ( a ) mille kõigis või tähtsamates eluvaldkondades valitseb avalikõiguslikult piiramata , riigi võimu ja autoriteediga , ent samuti salajase jõuga toetatav voluntaristlik omavoli , ning ( b ) milles ühingutel ja üksikisikutel puudub reaalne õiguslik kaitse sellise omavoli vastu , on totalitaarselt despootlik ühiskond . Ühiskond , ( a ) mille elulistes valdkondades inimeste aktiivsus on reglementeerimata ja nivelleerimata ning valitseb tegevusvabadus , mis on avalikõiguslikult kaitstud voluntaristliku omavoli eest , ning ( b ) milles ühingutel ja üksikisikutel on reaalne õiguslik kaitse riikliku ja eraalgatusliku omavoli vastu , on liberaalne ja demokraatlik ühiskond . Kui aga ( a ) inimeste aktiivsus on juhitamatu ja predikteerimatu selle piirini , et tugevama jõud on muutunud inimesi ja inimlikkust hävitavaks omavoliks , jõu vabaduseks , mille eest keegi pole kaitstud enama kui parasjagu käepärast oleva jõuga , ning ( b ) gruppidel ega üksikisikutel pole mingit õiguslikku kaitset mistahes omavoli vastu , siis on ühiskond lagunenud , langenud kaosesse , anarhiasse . Nagu tegevusskeemide käsitluses nägime , igasugune mõistuspärane tegevus vajab mingit minimaalset korraldatust : teatud algoritmi , grammatikat , ettenägelikkust , tööjaotust , jmt. Korra mõiste on väga üldine , kuid seda saab konkretiseerida : infoteooria mõistes on kord informatiivsus , süsteemiteooria terminites süsteemsus või struktuursus , jne. Inimtegevusele annavad minimaalse korraldatuse teatud ratsionaalsuse printsiibid , mis võimaldavad tegevust ja selle tagajärgi seletada ja prognoosida . Finnis eksplitseerib korda kui ühendavat printsiipi : <arv> seletusskeemis on seletatav ( eksplanans ) ühendatud seletusega ( eksplanandumiga ) , karistusõigusnormis on kuritegu ühendatud karistusega , tagajärg on ühendatud põhjusega , jne. Kuid korral on alati ( vähemalt mõeldavana ) olemas vastand - kaos . Sotsiaalset kaost on tavaliselt nimetatud anarhiaks . Anarhia pole üksnes olemasoleva , vaid ka võimaliku ja mõeldava ühiskondliku võimukorralduse eitus . Anarhia on kujutletav inimhulga null-seisundina , inimsuhetes igasuguse ennustatavuse ja regulaarsuse puudumisena ; anarhia ei tähenda aga inimsuhete puudumist : Robinson Crusoe ei elanud enne Reede tulekut anarhia seisundis . Korda luuakse sinna , kus korda ei ole . Kus korda ei ole , seal on korratus - kaos ja anarhia . Kord luuakse anarhiast . Õigus on korra loomise vahend . Samas algselt on õigus hoopis korraloomise tulemus : absurdne oleks kujutleda , et ürgselt tekkisid enne mingid normid ja alles seejärel normidele vastav käitumine . Protoõigus on kogukonnas esialgselt kujunevate asjastatud suhete ja skematiseeritud käitumiste sisemine normatiivne ja kavatsuslik regulaarsus . <arv> Tekkiv õigus hakkab neid suhteid kindlustama ja arendama . Faktiliselt ilmneb anarhia lokaalse ja ajutisena . Sest kui anarhia hävitab ühiskondliku korra täielikult , tähendab see ühiskonna hävingut ning me ei saa enam rääkida anarhiast kui sotsiaalsest nähtusest . Anarhia juba eksisteerivas , kuid korratusse sattunud ühiskonnas tähendab destruktiivsete ja disproduktiivsete , impulsiivsete ja kavatsematute , irratsionaalsete ja ennustamatute tegevuste valitsemist produktiivsete ja reproduktiivsete , kaalutletud ja kavandatavate , ratsionaalsete ja ennustatavate tegevuste üle . Ühiskondlik kord tähendab vastupidist üleolekusuhet . Anarhism kui poliitiline vool on aga harva pidanud silmas pideva anarhiaseisundi saavutamist , pigem on anarhia tekitamine olnud vahendiks võimueesmärkide saavutamiseks . Miks ja millises mõttes on anarhia inimkogukonnas alati olemas nii võimalusena kui ka juuresolevana ? a ) Inimmõtte vabadus võimaldab alati ja igas olukorras kujutada ette mistahes reeglite rikkumist või eiramist . b ) Igal inimesel esineb põhimõtteline võimalus rikkuda või eirata igat tema suhtes kehtivat reeglit , seda ka ebamugavuse või isegi surma hinnaga . c ) Anarhia kui täielik kaos on mõeldav teatud minimaalse suuruse , minimaalse paljunemiskiiruse ja minimaalse vabalt kasutada oleva toiduressursiga ning teatud maksimaalse ( korrastamata ! ) jõupotentsiaaliga inimhulga eksisteerimise loogilise ja statistilise võimalikkusena : ükskõik kui palju selle hulga isendid olemasolevat jõudu kasutades ka röövivad ja tapavad , nad ei suuda kogu hulka hävitada . Anarhia võimalikkusel esinevad aga erilised piirangud . Anarhistliku mõtte piirang on kontseptuaalne , selleks on eeldus olemasolevatest reeglitest : eksisteeriv reegel on piirav ka siis , kui seda rikutakse , sest rikkumine tähendab piirangu ületamist ja rikkumise sedastamine sellise piirangu olemasolu . Isiku kalduvust mistahes reegli rikkumisele piirab teiste indiviidide või gruppide tegelik vastuseis , sest kõikide reeglite hulgas leidub suur hulk selliseid reegleid , mille rikkumine tähendab teiste inimeste heaolu või koguni elu ohustamist . Siit tuleneb üldine vajadus mingitegi reeglite ja mingisugusegi korra järele . Absoluutse anarhia olemuslik piirang on ennasthävitav perspektiiv . Esiteks , absoluutse korratuse võidulepääs tähendab ühiskonna ehk ühiskondliku korralduse täielikku hävimist , järelikult hävineb ka anarhia substants , see keskkond , milles ja mille suhtes saab anarhiast üldse rääkida . Teiseks , statistiline võimalikkus eeldab nimetatud suuruste teatud tasakaalu ; kuid röövijate ja tapjate mõninganegi organiseerumine tähendaks tasakaalu rikkumist ja samas kas kogu inimhulga hävinemist või ( paradoksaalselt ) täieliku korratuse lõppu ! Seega kaose piirangud tähendavad ühtlasi võimalust korra kehtestamiseks . <arv> . <arv>. <arv>. Juriidiliste vormide funktsioonid <arv> . <arv>. <arv>. <arv>. Vormi funktsioonid üldiselt Soome õigusfilosoof Osvi Lahtinen räägib vormi väga erinevatest funktsioonidest . <arv> Ehkki mõned tema esitatud funktsioonid on kattuvad või küsitava tähendusega , on mitmed neist väärt äramärkimist ja täpsustamist kui õiguse epistemoloogia musternäidised . Lisaksin täiendavalt mõned vormide funktsioonid . <arv> ) Teatud vorminõuetel on nominatiivne ja informatiivne funktsioon : nii nagu kuldmündi vorm ja nimiväärtus võimaldavad hoiduda kulla kaalumisest ja proovimisest , samuti võimaldab õigusaktide äratuntav vorm ja informatiivsed rekvisiidid ( nt nimetus " Eesti vabariigi seadus " , Riigikogu nimetamine väljaandjana , seaduse originaalteksti kinnitanud ametiisikute nimed , normiformulatsioonide jaotus paragrahvideks ja lõigeteks , jne. ) hoiduda igakordsest teksti päritolu selgitamisest ja dokumentaalse originaaliga võrdlemisest . <arv> ) Teatud vormilised tunnused kinnitavad dokumentide või toimingute ehtsust , võimaldamaks võrdlevalt eristada õigeid vorme võltsingutest , originaale koopiatest ja valmis vorme ettevalmistavatest mustanditest või õppeotstarbelistest harjutustest . <arv> ) Igat tüüpi juriidiliste aktide ja tahteaktide vormilised tunnused ülde kinnitavad akti sisulist ehtsust ja seotust õige subjektiga ( nt antud lubaduse autentsust ja reaalsust ; vt allpool <arv>. <arv>. <arv>. <arv> ) . <arv> ) Vormilised tunnused täidavad tõendi funktsiooni kas vahetult ( nagu dokumendi kirjalik vorm ) või tõendeid tekitavalt ( nagu lausungid tekitavad tunnistajatel mälusalvestusi , mis on taasesitatavad tõendavate tunnistustena ) . <arv> ) Mõned vormid funktsioneerivad üldsusele suunatud avalike väljunditena juba olemuse poolest , mõnedele on selline funktsioon spetsiaalselt antud . Mõned vormilised aktid , nagu teatud sündmuste ja asjade seisude registreerimine , täidavad nii avalikkuse kui ka tõendamise funktsiooni . <arv> ) Vormil on informatsiooni salvestamise funktsioon : liikuvad ja liikumatud pildid , tekstid , numbrilised koodid , õpitud zhestid , skulptuurid - need kõik on üldistatud vormid , mis salvestavad ja edastavad teatud infot . <arv> ) Vormil on ka impressiivne funktsioon : näiteks kohtuistungi vorm ja rituaalid peavad looma mulje kui tõsisest , tähtsast ja antud kaasusele keskendunud menetlusest . Lahtinen ja Aarnio lähtuvad tõepärasest eeldusest , et igal juriidilisel vormil on mingi sotsiaallegaalne funktsioon või eesmärk . Vormi funktsioon determineerib selle käitumismaneeri , millega rakendatava vormi nõuetele reageeritakse . Vormi funktsioon on ühtlasi kriteerium vormiliste nõuete rikkumiste hindamiseks ja tagajärgede kaalumiseks . Kui formaalseid nõudeid rikutakse , siis tuleb kaaluda , kas vormi funktsioon sai rikkumisele vaatamata realiseeritud või mitte , ning vastavalt sellele otsustada akti kehtivus või tühisus . <arv> Samas Aarnio kordab tuntud triviaalsust : pole sisu vormita ega vormi sisuta . See on aga eksitav triviaalsus : selge see , et iga sisu saab olla esitatud üksnes mingis vormis , kuid see ei tähenda , esiteks , nagu peaks ühe ja sama sisuga kaasnema üks ja sama kindel vorm , ja teiseks , informatiivne pole ju vorm , vaid teade , mida see vorm kannab . Teatud vormilised tunnused ( mida me sageli nimetame " väliseks vormiks " ) on " põhilist teadet " ( õigusakti ) markeeriv " tunnusteade " , mille saatja lisab , et saaja võiks põhiteate tunnustamiseks selle kindlalt identifitseerida . Õigusaktid ei funktsioneeri vormi , vaid sisulise teate kaudu , mida vorm kannab . Näiteks , tavanorm " kirikusse sisendes peab võtma mütsi peast " võib eksisteerida erinevates vormides . <arv> ) Käitumuslikus vormis : iga kirikusse sisenev inimene võtab mütsi peast , sest kõik teised teevad samuti ; sellele vastav juhis või õpetuslause ütleb " tee nii , nagu teised teevad " . See on formuleerimata käitumisnorm , sest ka juhises pole normi sõnastatud . <arv> ) Sõnastatud suulises vormis : kogukonnas üldsust või avalikkust moodustav inimeste hulk teab ja vajadusel oskab sõnastada lauset " kirikusse sisendes peab võtma mütsi peast " , ja nendele , kes seda lauset ei tea või mäleta , reeglina see lause juhisena ka öeldakse . <arv> ) Sõnastatud kirjalikus vormis : lisaks eelmistele vormidele esineb kõnesolev lause käitumisõpikutes . Kahes viimases vormis eksisteerib formuleeritud käitumisnorm . Formuleeritud käitumisnorm evib ühes ja samas vormis kahte erinevat funktsiooni : a ) kehtiva käitumisnormi kirjeldamise ja b ) käitumisjuhise funktsiooni . Ent formuleeritud norm eksisteerib mitteformaalse tava tähenduses üksnes eeldusel , et see kehtib ka käitumuslikus vormis , samas kui käitumuslikus vormis norm võib kehtida ka sõnastamata . Isegi siis , kui mõni kogukonna liige ( välisest vaatlejast rääkimata ) tuvastab normi olemasolu kogukonnas ja sõnastab selle , on norm saanud üksnes sõnalise kirjelduse ega ole saanud sõnalist vormi , kuna normi subjektide suhtes see norm ei funktsioneeri sõnalises vormis . <arv> . <arv>. <arv>. <arv>. Sisu ja vorm Mitmete õiguse asjade käsitamine sisu ja vormi duaalses ühtsuses sellisel triviaalsel moel , nagu nt " lepingul on kirjalik vorm ja sisuks müügitehing " , ei õnnestu . Üheks selliseks juhtumiks on küsimus sõnastuse ehk formulatsiooni sisust ja vormist . Esiteks , formulatsioon pole redutseeritav vormile . Pelk tähemärkide jada , milles võib eeldatavasti eristada sõnu ja lauseid , ei moodusta formulatsiooni inimesele , kes ei oska seda sõnastust üldse lugeda või oskab seda hääldada , kuid ei saa midagi aru ( teda võib aga kuulata arusaaja , kelle jaoks etteloetu moodustab formulatsiooni ) . Ometi on siin tegemist vormiga , mis on kõigile asjaosalistele vormina tajutav ja äratuntav . Tähestikku tundev ja keelt mittetundev inimene oskab teksti ette lugeda nii , et keeleoskajad seda mõistavad . tema ise aga tajub üksnes tekstuaalset vormi , mitte aga formulatsiooni . Kui aga inimene , kes ei tunne finantsõigust ega investeerimisinstrumente , loeb oma emakeeles selle ala erialakirjutist , tajub ta kirjutise vormi ja mõistab suuremat hulka formulatsioone , kuid ta ei mõista viimaste sisu terviklikus , holistlikus mõttes . Teiseks , formulatsioon pole redutseeritav ka sisule . Sõnadest ja nendest moodustatud lausetest arusaajale ( ühtlasi nende tähenduste teadjale ) on formulatsioon üsna selge tervik ka siis , kui ta ei tarvitse üldse aru saada ehk teada , mida antud sõnastus esitab . Teisisõnu , mingist üldisest kontekstist välja rebitud laused moodustavad ilmselt formulatsiooni , kuid öeldava sisu ei peitu üldse selles formulatsioonis . Näiteks , rooma juristide lause " keisri tahe on seadus " ( princeps legibus solutus est ) on eesti ( ladina ) keele oskaja suhtes ilmne ja selge formulatsioon . Kuid selle sisu on mitmetahuline ja varieeruv : mõõduka tõlgenduse puhul väidab see üksnes seda , et keiser ei ole seadusandlikus tegevuses seotud juba kehtivate õigusaktidega , hilisem laiendatud tõlgendus osutab monarhistlikele ja absolutistlikele tendentsidele . <arv> Seega , princeps legibus solutus est pole pärast siinset seletust pelk vorm enam ka ladina keelt mitteoskavale inimesele , ent päris kindlasti ei ütle see sõnastus ajaloolist ja juriidilist tausta mittetundvale inimesele ka pärast eeltoodud lühiseletust seda , mida sellega rooma juristid ütlesid ( ja mõistsid ) . Teiseks sisu-vormi dualismiga kokkusobimatuks juhtumiks on dünaamilised asjade seisud ehk protsessid . Dokumendi sisu ja vorm on selge aristotelliku dualismi juhtum . Kohtuprotsessi sisu ja vorm ei ole seda aga mitte . Kui me vaatame analoogiat infotehnoloogiast ( mis on kohtuprotsessist oluliselt lihtsam ) , siis leiame eest kolm " olemust " : vorm on mistahes signaalse või salvestatud koodi kahendnumbriline kuju , sisu on koodi informatiivne või algoritmiline tähendus mistahes protsessorile ning protsess on sisendkoodi algoritmiliselt programmeeritud töötlus , millega genereeritakse väljundkood . ( Lugejale jääb mõelda , millised on vastavad " olemused " kohtuprotsessis ) . Üks lahendus sisu-vormi dualismi probleemile oleks selline ( mida filosoofid on ka muude probleemide lahendamiseks soovitanud ) , et käsitaksime kõiki asju protsessidena . Sellisel juhul dokument on staatiline protsess , mille vormilisi tunnuseid iseloomustab püsivus ; kohtuistung on aga dünaamiline protsess , mille vormilisi tunnuseid iseloomustab muutumine ja kombineerumine . Ma arvan aga siiski , et loomulikum on rääkida sisust ja vormist üksnes püsivate nähtuste ja entiteetide kohta ( nö eksistentsiaalne kõnemaneer ) , dünaamilistest nähtustest ja entiteetidest rääkides aga on mõttekas lisada protsessi mõiste ( nö protsessuaalne kõnemaneer ) . <arv> . <arv>. <arv>. <arv>. Lubadus Lubadus on eraõiguse alusmõiste nii geneetiliselt , õigusele eelnevalt , kui ka kontseptuaalselt : lubaduse mõistele on loodud selline juriidilise mõiste , nagu lepinguline ehk võetud kohustus . Dworkin vaatleb lubaduse mõistet läbi võrdluse kavatsusega . <arv> Lubadus evib peamiselt performatiivset iseloomu : see väljendab , kuid ei esita eesmärke või uskumusi või veendumusi . Lubadus võib olla ebasiiras , kuna lubajal võib olla kavatsus seda mitte täita , kuid see ei saa olla vigane . Kavatsus on aga pigem raport kui performanss ja võib olla nii ebasiiras kui ka vigane . <arv> " Raporteeriv " erinevalt performatiivsest funktsioonist ; performatiivsed legislatiivsed aktid ja nende aktide interpretatiivsed seletused ; parem on seaduse tõlgendus , mis langeb kokku seadusandja formaalsete avaldustega seaduse eesmärgist , eriti kui kodanikud võivad nendele avaldustele toetudes teha määravaid otsuseid . Lubaduse tarvilike tingimuste hulka kuuluvad : a ) lubava subjekti mentaalne akt , enda sidumine mingi tulevase käitumisaktiga , mis ühtlasi tekitab andjas uskumuse lubaduse andmisest ; see on lubaduse esmane , mõeldud sisu ; b ) lubaduse andja tahteavaldusakt täidab kahte funktsioooni : <arv> ) teade enda sidumisest kavatsetava käitumisaktiga ( lubaduse teisene , avaldatud sisu ) ; <arv> teade on adresseeritud lubaduse saajale või avalikkusele , samas lubaja enese suhtes on teade performatiivne akt ; <arv> ) lubaduse vorm - lubaduse säilimise ja taasesitamise kuju ja moodus ; c ) lubaduse ( teate ) tunnustav vastuvõtmine , mis ühtlasi tekitab lubaduse saajal uskumuse lubaduse saamisest ; d ) lubaduse subjekte siduv üldine norm , ühtlasi lubaduse mõiste semantiline komponent , et lubadusi antakse täitmiseks ; e ) subjektide teadmine lubaduse tähendusest üldiselt ja antud lubadusest konkreetselt . Lubadus võib olla nii avalik kui ka eraviisiline . Avaliku lubaduse puhul tekitatakse lubaduse andmise , saamise ja kehtimise kohta uskumused kolmandatel isikutel , kes esinevad suhte võimalike tunnistajate või tagajatena . Avaliku lubaduse puhul tingimus ( b ) võib varieeruda : teade lubaduse andmisest võib olla adresseeritud ka üksnes kolmandatele isikutele ( grupi avalikkusele ) ning sellisel juhul lubaduse saaja ei pea tingimata teadet saama . Lubaduse mõeldud ja avaldatud sisu langevad heal juhul kokku , halvemal juhul on nende lahknevus eksimuse allikaks . Teade lubadusest ja lubaduse vorm võivad , aga ei tarvitse kokku langeda : kirjalik avaldus on nii teade kui vorm , suulise avalduse teateks on lubaja lausung , vormiks aga lausungi tekitatud mälujäljed lubaduse saaja ja tunnistajate teadvuses . Selline nägemus asjast ei lange kokku traditsioonilise sisu-vormi käsitlusega ( vt <arv>. <arv>. <arv>. <arv> ) . Asi on aga selles , et " suuline vorm " ei ole staatiline ja püsiv vorm , vaid ajaline ja ajutine ( temporaalne ) protsess . Kord väljaöeldud lausungit pole enam olemas ( kuid lausungi fakt on olemas ) , olemas on aga jäljed , mida see maailma jättis ( ja need jäljed on tõendid fakti eksisteerimisest ) . Lubaduse mõistes näeme õiguse episteemilist aspekti kogu hiilguses . Tingimused ( a ) , ( c ) ja ( e ) on läbinisti episteemilised . Seejuures kõigi tingimuste täidetuse juures tingimused ( a ) ja ( c ) subjektide uskumustest transformeeruvad teadmisteks ehk objektiivseteks seisunditeks : lubaduse andja teab , et ta on lubaduse andnud , ning lubaduse saaja teab , et ta on lubaduse saanud . Tingimus ( b ) on kompleksne : informatiivne , kommunikatiivne ja formaalne . Seega lubadus kui võetud kohustus on alati teadmispõhine . Tingimus ( d ) käsitab normi . Normi üldisus tähendab , et see käib nii aktuaalsete kui ka võimalike lubaduste ja subjektide kohta ; üldisuse aste märgib seda gruppi või inimhulka , kelle hulgas norm on tunnustatud . Norm on selleks tuumaks , mille ümber koonduvad lubaduse semantilised ja episteemilised tingimused . Lubaduse andmine-vastuvõtmine on pälvimisfakt , mis pälvib normi ( d ) . Tahe lubadust täita ei ole lubaduse tarvilik tingimus - kui loetletud tingimused on täidetud , siis lubadus kui subjekte siduv suhe eksisteerib . Siin näeme üht olulist õigusvajaduse allikat . Kuna mõned lubadused on lubaduse saajale eluliselt olulised , ja kuna mõnedes inimgruppides esineb erinevatel põhjustel kalduvus kergekäelisele lubamisele või lubaduste mittetäitmisele , siis esineb vajadus tagada lubaduste ehtsus ja täitmine . Selle vajaduse rahuldamiseks on inimene leiutanud kontseptuaalse vahendi , juriidilise kohustuse ( obligatsiooni ) sellele vastava nõudeõigusega , samuti arendanud välja kohustuse võtmist tõendavad vormid ja protseduurid ning sunnivahendid kohustuse täitmise tagamiseks . Niisiis , teatud lubadused on pälvimisfaktid , mis legaal-normatiivsel alusel transformeeruvad juriidilisteks faktideks - kohustusteks . Vajadus õigusliku regulatsiooni ning eriti tõendatavuse vormilise kindlustamise järele kasvab eriti drastiliselt sellest hetkest alates , kui inimesed taipavad , et lubadused on ka vahetatavad ja siiratavad . Lubaduse andmine on eriline kausaalne protsess : see tekitab vastuvõtjas uskumuse subjekte siduvast suhtest ning samas ka tekitab sellise suhte kui objektiivse . Lubadus kui objektiivne suhe on sotsiaalne fakt , sotsiaalne sunnifaktor . <arv> . <arv>. <arv>. <arv>. Tavanormi ja õigusnormi erinevusest Analüüsigem alustuseks võrdlevalt tavanormi ja õigusnormi , avastamaks nende ühiseid ja erinevaid , sh episteemilisi komponente . Tavanormi vorm : " on [ heaks ] tavaks , et söögilauda istudes võetakse müts maha . " Tavanormi kehtimise kriteeriumid : a ) kogukond peab sündsaks ja kiidab heaks , et söögilauda istudes võetakse müts maha ; b ) kogukond taunib seda , kui söögilauda istudes ei võeta mütsi maha ; c ) tavaliselt söögilauda istudes võetakse müts maha ja taunitakse neid , kes seda ei tee ; d ) üldiselt tuntakse ära söögilauda istumise olukord ning osatakse müts maha võtta . <arv> Tingimus ( d ) on normi kehtivuse episteemiline eeldus . Normi sõnastuse teadmine ei ole tarvilik tingimus , sest õpetuslause " tee nii , nagu teised teevad " ja käitumise matkimine on küllaldased . Sotsioloogilisest aspektist on huvitav , et tavade juures võib rolli mängida etalon-käitumine : grupi liikmed jäljendavad liidri ( te ) käitumist . Tavanorm võib täita kõige erinevamaid väljundi-funktsioone : ühise tegevuse koordineerimine ja juhtimine , käitumise õilistamine , rituaalide vahendusel tunnistajate tekitamine , isikute autoriteedi kinnitamine , muljete tekitamine teatud situatsioonide tõsiseltvõetavusest jmt. Funktsioneerimisviis ehk väljundi-funktsiooni moodus on kahetine . Käitumisskeemi sisemise , interioriseeritud omaksvõtu korral subjekt teab , mida ja miks ta teeb ning oskab käitumisnormi vähemalt sõnastada , vahel ka põhjendada . Käitumisskeemi välimise , eeskujulise omaksvõtu korral subjekt matkib ühtaegu teiste käitumist ning samas kordab harjumuslikult iseenda käitumist . Kumbki toimimisviis kombineerub normi sisendi-funktsiooniga : norm on aluseks üldsuse kriitikale nende subjektide suhtes , kelle käitumine hälbib normist ( kriitilise argumendi funktsioon ) . Sisendi-funktsiooni moodus on samuti kahetine . Esiteks , tegeliku kriitika mõju nii tava rikkunud isiku kui ka teiste isikute suhtes ; ehkki mõju rikkujale ja teistele isikutele on erinev , on erinevus marginaalne juba selle tõttu , et kritiseeritavaid subjekte on alati oluliselt vähem , kui sellega arvestavaid subjekte - vastasel juhul tava lakkab olemast tava . Teiseks , kriitika võimalikkuse ähvardav mõju , mida subjektid näevad ette ( predikteerivad ) kas otseselt varasemate kriitikate alusel , või kaudselt õpetuste ( " kui sa söögilauas käituda ei oska , siis aetakse lauast minema ! " ) või mingite muude teadmiste ja kogemuste kaudu ( üldine käitumuslik ettevaatlikkus tundmatus situatsioonis viibides ) . Õigusnormi ehk legaalse käitumisjuhise vorm : " on seaduseks , et on keelatud autoga punase fooritule alt läbi sõita . " Kehtivuse kriteeriumid : a ) välja on kuulutatud seadus , milles leidub viide foori märguandeid määratlevatele liikluseeskirjadele ning viimaste rikkumise eest karistust sanktsioneeriv formulatsioon Mootorsõiduki- või trammijuhi poolt ristmikule või jalakäijate ülekäigurajale sõitmise eest foori keelava tule ajal - karistatakse rahatrahviga kuni <arv> trahviühikut ; b ) on kästud , et seadused on täitmiseks ; c ) on kästud ja sanktsioneeritud , et õigusnormide täitmist valvavad ametnikud karistavad keelu rikkujaid ; d ) norm kehtib efektiivselt ehk funktsioneerib , kui üldiselt autojuhid ei sõida autoga punase fooritule alt läbi ja rikkujaid karistatakse ning üldsus kiidab seaduskuulekuse heaks ; e ) norm kehtib formaalselt , kui tingimused ( a ) , ( b ) ja ( c ) on legitiimselt vormistatud ja kehtestatud ; vorminõuded esinevad omakorda kas tavaõiguse normidena või seadusenormidena ; f ) seadusandja , seaduste vastuvõtmise ja avaldamise kord ning vormid on üldiselt teada või äratuntavad ; g ) normi ettekirjutus on reaalselt täidetav ning ei ole vasturääkiv teiste liiklust korraldavate normidega ; h ) normi subjektid üldiselt teavad normi ettekirjutust või oskavad sellele vastavalt käituda ( oskamine on minimaalne ja praktiline nõue ; konkreetselt autojuhtimise puhul on normi teadmine ja ettekirjutatud käitumise oskus osana sõiduoskusest kinnitatud koguni ametliku juriidilise vormdokumendiga - juhiloaga ) . Niisiis , õigusnormi eristavad tavanormist : legaalformulatsioon ( a ) , konstitutsiooniline <arv> üldnorm ( b ) , kompetentset organit volitav sanktsioon ( c ) , formaalse kehtimise tingimus ( e ) ja normi formaalse kehtivuse üldine episteemiline eeldus ( f ) . Tingimus ( g ) on normi funktsionaalse kehtivuse eeldus , ( h ) on õigusnormi funktsioneerimise episteemiline moodus . Tingimused ( g ) ja ( h ) kehtivad ka tavanormide puhul , kuid selle erinevusega , et nende lõppemisel lakkab tavanorm eksisteerimast ( tavad muutuvad ) , kuid õigusnormi puhul tekib vastuolu normi formaalse kehtivusnõude ja normi opearatsionaalse ( funktsionaalse ) kehtivuse vahel . Mõlema normitüübi ühisosaks on komponendid , mille alusel saab sotsiaalset normi üldse määratleda ja sedastada : ( i ) imperatiivne atribuut - norm on täitmiseks , ( ii ) sotsiaalne fakt - normi täidetakse ja ( iii ) täitmisele sundimine - normi täitmist tagatakse otsese mõjutamisega . Normi täitmise sotsiaalne fakt tagasisidestub kaudse sunnifaktorina : 'teen nii , nagu kõik teevad , sest üldisest erinev käitumine võib tingida üldsuse ootamatuid reaktsioone' . Täitmisele sundimine on mitmetähenduslik : lapsevanema karistav või ähvardav reaktsioon lapse pahandusele erineb oluliselt rutiinsest imperatiivide õpetamisest , samas lapsevanema ( tava ) õigus karistada sõnakuulmatut last erineb oluliselt riigiorgani kompetentsist rakendada õigusnormi karistussanktsiooni . Niisiis , lisaks õigusnormi normatiivset sisu käsitavatele normipropositsioonidele , õiguses on vältimatu otstarve ka mittenormatiivse osutusega lausetel . Kõige olulisemad neist käsitavad preskriptsiooni tähendust ja kehtivuse tingimusi : sellised propositsioonid osutavad ülaltoodud tingimuslike asjaolude esinemisele või puudumisele . <arv> . <arv>. <arv>. Juriidiliste formulatsioonide funktsioonid Seadusenormi formulatsioon on preskriptsiooni lingvistiline vorm. Formulatsioon täidab seega lingvistilisi funktsioone . Kuid mitte ainult . Õigusfilosoofid on eri meelt selle üle , kas ja kuivõrd seaduse tekst on normiteadmise ehk normipropositsioonide allikaks . Aarnio ja Alexy näiteks on veendunud , et õigusnorm tekib üksnes läbi tõlgenduse ( tõlgendusakti ) . Raz , vastupidi , ei pööra normisüsteemi käsitluses juriidilise normi tõlgendamisele peaaegu mingit tähelepanu . Seda olulisem on tema käsitluses normi formaalne struktuur . Järgnevad analüüsid peaksid näitama , et parim näib olevat epistemoloogiliselt põhjendatud mõõdukalt skeptiline seisukoht : teatud hulga normiformulatsioonide mõistmiseks on küllaldane juriidilise erialakeele oskus ning preskriptiooni mõistmine ei vaja mingit juriidilist tõlgendamist . Seisukoht on skeptiline seetõttu , et suuremale osale normidest see " optimism " ei laiene : keerulisemad normid ei ole lihtsalt lugemisega , otsekohe ja ilma metoodilise tõlgenduseta arusaadavad . Kuid episteemilisel optimismil väikesegi hulga normide suhtes on teoreetiline tagajärg : see nõuab lisaks tõlgendamise meetoditele ja praktikatele , samuti normi formulatsioonide käsitlemist normiteadmise allikatena . <arv> . <arv>. <arv>. <arv>. Loomuliku keele funktsioonid Teaduspositivist R. Carnapi liigitas kõik , nii nii teaduslikud kui ka argikeele mõisted kolme suurde kategooriasse . <arv> ) Klassifitseerivad mõisted seavad osutatava objekti vastavusse mingi kindla klassiga : [ see on ] kass , [ see on ] kurjategija . <arv> ) Võrdlevad mõisted ( pikem , kergem , ohtlikum ) osutavad teatud kontseptuaalsetele seostele objektide või nende klasside vahel : see kass on väiksem kui too kass , [ mistahes ] kass on väiksem kui [ mistahes ] tiiger , kurjategija on ohtlikum kui laiskleja . Võrdlevad mõisted on klassifitseerivatest oluliselt efektiivsemad ja informatiivsemad , sest võimaldavad moodustada pingeridu : suurim , keskmine ja väikseim [ kass ] , eriti ohtlik , ohtlik ja väheohtlik [ kurjategija ] . Klassifitseerivad ja võrdlevad mõisted on kvalitatiivsed , mittearvuliste väärtustega suurused . Võrdlevad mõisted moodustavad aga vaheastme üleminekul kvantitatiivsetele mõistetele . <arv> ) Kvantitatiivsed mõisted on mõõdetava arvväärtusega suurused : kolm [ kassi ] ( loendatava hulga suurus ) , [ <arv> ] kg ( kaaluetaloniga võrreldav suurus ) , [ <arv> ] m <arv> ( meeteretaloniga võrdleva mõõtmise tulemustest arvutatav suurus ) . <arv> Tähelepanuväärne on Carnapi tõdemus , et loendamine on lihtsaim kvantitatiivne ( mõõtmise ) protseduur , <arv> ühiskonnateaduste statistilised meetodid on loendamisel põhineva arvutusliku mõõtmise keerukamad kompleksmeetodid . Mõõtühikud ja mõõteriistad on inimeste kollektiivse , koordineeritud ja mahuka töö looming , mis lisaks neisse konstrueeritud funktsionaalsetele omadustele peavad edukaks funktsioneerimiseks olema kogukonna poolt ka aktsepteeritud - just nii nagu õiguski . Carnapi liigituses on aga raske leida kohta olulistele juriidilistele mõistetele ja õiguskeele funktsioonidele . Lisaks sellele , klassifitseeriv funktsioon ( 'õun on puuvili' ) ei ole samane klassi määramise funktsiooniga ( 'see on õun' ) . K. Popper , asudes lahendama Comptoni probleemi tähendusrikka mõtte mõjust käitumisele , lisab K. Bühler'i keeleteoorias esitatud lingvistilistele funktsioonidele veel ühe ning saab niiviisi neli loomuliku keele põhifunktsiooni , kaks madalamat ja kaks kõrgemat : <arv> ) sümptomaatiline ehk ekspressiivne [ eneseväljenduse ] funktsioon : organismi erinevate seisundite ( valu , hirmu ) sümptomaatiline või ekspressiivne väljendamine ; <arv> ) signaalne ( vallandav ) funktsioon ; Esimene funktsioon võib esineda ilma teiseta , teine funktsioon esimeseta aga mitte ; mõlemad madalamad funktsioonid esinevad alati , kui esineb mõni järgnevatest , kõrgematest funktsioonidest : <arv> ) deskriptiivne funktsioon ; <arv> ) argumentatiivne funktsioon , mille kõrgeim arenguvorm leidub kriitilises väitluses . <arv> Deskriptiivse funktsiooni oodatud efekt on kirjelduse tõeväärtus 'tõene' , <arv> argumentatiivse funktsiooni oodatud efekt ehk väärtus on küllaldane põhjendatus ; viimane on relatiivne suurus , suhtes vastuargumentidesse ja alternatiivsetesse argumentatsioonidesse . Tänu argumentatiivsele funktsioonile tekkis teadus , teaduslikud meetodid ja mõtteviis . Popper peab argumentatiivse funktsiooni mooduseks katse ja vea meetodit . Teaduses vastab katse ja vea meetodile hüpoteesi või teooria esitamine ja selle kummutamise ( falsifitseerimine ) , mis tingib uue ja tõepärasema hüpoteesi või teooria esitamise . Popper mainib , et esineb teisigi lingvistilisi funktsioone . Mõned neist on aga liiga olulised , et ka kõige pealiskaudsemast keele funktsioonide kirjeldusest välja jätta . Õiguses - ja mitte ainult õiguses - kasutatakse mõisteid , mis täidavad ettekirjutavaid , juhendavaid , kehtestavaid , institueerivaid , konstituteerivaid , standardiseerivaid , sanktsioneerivaid , kritiseerivaid , volitavaid , hoiatavaid , õigustavaid jmt funktsioone . Kuigi läbi häda võib neid keele põhifunktsioonide alla suruda , jääb liigitus mittetäielikuks ning liigituse alus hägustub . Kõigepealt tuleb teha vahet lingvistiliste funktsioonide kahel põhitüübil : <arv> ) kommunikatiivsed funktsioonid : protsessid ja efektid suhtlevate subjektide vahel ; <arv> ) lausefunktsioonid : loogilised ja grammatilised seosed lauseliikmete vahel . Lausefunktsioonid tulenevad loogika ja grammatika reeglitest . Kommunikatiivsed funktsioonid omakorda on allutatud lausefunktsioonidele , viimased on kommunikatsiooni teostamise vahendiks . Alustav kommunikatiivsete funktsioonide liigitus võiks välja näha selline : I Deskriptiivne funktsioon ( vastavalt funktsioneeriv entiteet - deskriptsioon ) . <arv> ) Kvalitatiivsed deskriptsioonid , sh identifikatsioonid , klassifikatsioonid , klassimäärangud , predikaadid , võrdlused jne. <arv> ) Kvantitatiivsed deskriptsioonid : loendatavad , mõõdetavad ja arvutatavad suurused . II Signaalne funktsioon ( signalisatsioon ) . <arv> ) Programmeeritud käitumis- ja muid reaktsioonialgoritme vallandavad signaalid . <arv> ) Informatiivsed signaalid ehk teated , mis korrastavad olemasolevat informatsiooni . III Preskriptiivne ehk normatiivne funktsioon ( preskriptsioon ) . <arv> ) Modaalsed askriptsioonid : väärtustavad , hindavad , kaaluvad erinevates modaalsustes kõikvõimalikke objekte , sh objektlauseid . <arv> ) Konstruktiivsed askriptsioonid : loovad , kehtestavad või defineerivad mudeleid , skeeme , funktsioone , termineid , nomoloogilisi seadusi , sotsiaalseid seisundeid , õigusvõimeid , jne. <arv> ) Konditsionaal-performatiivsed preskriptsioonid : nõuavad millegi tegemist või tegemisest hoidumist sisulistel põhjustel , näiteks vajaduse sunnil ( 'selleks et saada q , tuleb teha p' ) . <arv> ) Imperatiivsed preskriptsioonid : nõuavad millegi tegemist või tegemisest hoidumist vormist tulenevalt ; nt deontiline opraator ( 'keelatud' ) või nomoteetiline seadus ( 'tapmine on keelatud' ) . <arv> ) Programmeeritud preskriptsioonid : kirjutavad ette kindla reaktsiooni teatud signaalile ; lisaks signaalile nõuab funktsioneerimiseks teosti olemasolu . Programmeeritud preskriptsioonideks on ennekõike arvutiprogrammid infotehnoloogias , õiguses aga näiteks finantsregulatsioonid , kus signaalid raha liikumisest tingivad juriidilisi tagajärgi . Võib oodata , et lähitulevikus tekivad õiguses uued algoritmiselt programmeeritud juriidilised funktsioonid . IV Argumentatiivne funktsioon ( argumentatsioon ) on kompositsiooniline ning hõlmab alati suuremat või vähemat hulka muid lindvistilisi funktsioone . Kasutasin liigituses täiendava selguse mõttes ka entiteetide termineid ( deskriptsioon jne ) , kuid tegelikult on mõistlikum asetada liigitus puhtalt funktsionaalsele alusele , sest enamik keele funktsionaalseid entiteete on kompositsioonilised ja polüfunktsionaalsed . Näiteks iga nomoloogiline seadus on vähemalt deskriptiivne ja konstruktiivne , iga nomoteetiline seadus on vähemalt konstruktiivne ja preskriptiivne . Peaaegu alati täidavad mõlemad seaduse tüübid ka argumentatiivseid funktsioone . Ka väärtustamise normatiivsus pole kirjeldamisest alati selgelt eristatav . Näiteks , kui tavaliselt kasutatakse mõistet hea aksioloogilis-normatiivses tähenduses , siis teatud tingimustel on see nii kirjeldav kui ka normatiivne . Liitlause tavaliselt magus maitseb paremini kui hapu , järelikult magus on parem kui hapu on ( nii vormi kui ka sisu poolest ) võrdlevast ja kirjeldavast eeldusest tehtud induktiivne järeldus ja sellisena deskriptiivne . Kuiv ( ja hapu ) vein on väärtuslikum kui magus . Niisiis , segaduste vältimiseks tuleb teha vahet aktuaalsetel keelelistel protsessidel , näiteks lausetega kirjeldamisel või väärtustamisel , ja keele kõikvõimalikel abstraktsetel funktsioonidel - piltlikult sellel potentsiaalil , mida keel evib sõltumata selle momentsetest kasutusaktidest . Vahetegu on seotud teise olulise eristusega , formulatsioonide kui toimuvate keeleaktide ( sündmuste ) <arv> ning preskriptsioonide ja propositsioonide kui abstraktselt , aegruumiliste koordinaatideta olemasolevate mõtteliste entiteetide vahel ( vt <arv>. <arv>. <arv>. <arv> ) . <arv> . <arv>. <arv>. <arv>. Signaal ja sõnum Eespool nägime , et esineb kolme tüüpi käske : automaatkäsud , eeskirjakäsud ja võimukäsud ( lk. <arv> ) . Eelmise alapeatüki viimasest funktsioonijaotusest ilmneb , et esineb vähemalt kahte tüüpi signaalseid funktsioone : a ) signaalsed käsud vallandavad automaatseadmete või tahteliste agentide programmeeritud reaktsioone , <arv> b ) informatiivsed signaalid ehk teated korrastavad vastuvõtja informatiivseid või episteemilisi seisundeid . Mida see tähendab ? Vaadakem piltlikult . Uurija on kogunud mingi kuriteo kohta hulga materjali , kuid kuna pole õnnestunud tuvastada kuriteo toimepanemise täpset aega , on paljud faktid omavahel seostamata ja mõned ei puutu võibolla üldse asjasse . Kuid siis saab uurija eksperdilt teate kuriteo toimepanemise aja kohta ning ühtäkki kogu informatsioon korrastub - osa fakte muutuvad alibiks , teine osa kahtlusi kinnitavaks , mitterelevantsed aga langevad välja . Korrastav efekt on informatiivse signaali funktsioon definiitselt , sest sellised signaalid , mis tekitavad informatiivset segadust , on desinformatiivsed . Informatiivne signaal on teade , sõnastatud kujul nimetame seda ka sõnumiks . Informatiivne teade võib täita ka vallandavat või performatiivset funktsiooni . <arv> Signaal ( teade ) on protsessuaalne entiteet : signaali mõiste hõlmab signaali genereerimist ehk koostamist ja lähetamist , mis omakorda eeldab tõlgendamisvõimelise vastuvõtja olemasolu ; vastuvõtja ei pea olema reaalne , see võib olla põhimõtteline või hüpoteetiline . Teade ilmneb sisu ja vormi ühtsuses : me ei saa nimetada teateks lauset , mida pole kellelegi teatena lähetatud , nagu me ei saa nimetada teateks ka kellelegi lähetatud sõnalist vormi , kui sellel pole signaalset tähendust või puudub teavitav sõnum . Lisaks , mõnel tegevusel , näiteks rituaalsel tantsul , on vorm ja võib olla signaalne tähendus , kuid ei tarvitse olla sõnumit . Ja kui selles sisaldubki sõnum , pole see saatja poolt formuleeritud . Formulatsioon on erilist tüüpi vorm : eriti tähendusrikas ja funktsionaalne , sest täidab kõiki lingvistilisi ning paljusid informatiivseid ja semantilisi funktsioone . Kuid siis , kui rõhutatakse sisu ja vormi ühtsust , eksitakse signaalide ja teadete ühes väga olulises omaduses . Nimelt , teate sisu võib olla mujal , kui teates eneses . Teade võib olla programmi osa , mis on seatud käivitama kindlaid protsesse . See tähendab , et ( võimalikule ) teatele on seatud vastavusse mingi reaktsioon . Kuid isegi selline programeeritud vastus ( reaktsioon ) ei anna teatele veel täielikku sisu . Vastus võib olla tingimuslik , näiteks võib vastuse tingida mitme teate ja muu sündmuse kombinatsioon . Selliste kombinatsioonide hulk võib olla ennustamatu ( või isegi määramatu ) . Järelikult ei saa need sisalduda protsessi käivitavas teates ehk teisisõnu , teate sisu ilmneb selle algoritmilisel ehk täitval tõlgendamisel . Ohvitseri käsk sõdurile " tuld ! " on teade käsust , mille üks juhtpool on ohvitseris ja täitevpool on sõduris . Kuid teade " tuld ! " toimib käsuna kombinatsioonis paljude eelnevate ja kaasnevate käskude ja sündmustega . Kui kohtunik ütleks süüdistajale " tuld ! " , satuks viimane tõenäoliselt hämmingusse , mõnel juhul hakkaks välgumihklit otsima . Protsesside planeerija ja korraldaja ( " programmeerija " ) võib käivitavale koodile anda suvalise vormi , kuid ühel tingumusel : " protsessor " peab teate ära tundma ja täitma selle käsu , mida teade vahendab käskijalt täitjale . Käsk puudutab alati mingit tegevusskeemi , vastasel juhul pole see täidetav . Oluline on just ( ontoloogiline ) asjaolu , et seda tüüpi käsud on eelnevalt sisendatud nii juhtijatele kui täitjatele teatud tegevusskeemidena , tegevuse algoritmidena . Asi saab veel selgemaks , kui vaadata sellisele käsule allumise või kuuletumise skeemi . Traditsiooniliselt mõistetud , deontilise modaalsusega käsk on propositsioon , mis koosneb käsu operaatorist ja kästava tegevuse kirjeldusest : K{P} ; P=ära varasta . Sellisele käsule allub subjekt ( s ) niiviisi , et ta mõistab P ja K tähendusi ning tunnustab ( erinevatel põhjustel ja viisidel ) K{P} selliselt , et võtab selle täitmiseks : s{ei varasta} . ( Formulatsioonide tasemel võib K{P} olla nö kompileeritud erinevatest allikatest , näiteks nii : põhiseadus ütleb , et seaduse käske tuleb täita , teine seadus ütleb , et karistatavad teod on keelatud , ning kolmas näeb varastamise eest ette karistuse ; vt <arv>. <arv>. <arv>. <arv> ja <arv>. <arv>. <arv>. <arv> ) . Signaalsele , vallandavale käsule reageerimine on oluliselt erinev , ehkki mõistliku käsutäitja nö programmeerimiseks võib deontiline operaator vajalik olla . <arv> Kõigepealt tuleb juhtija ja teosti " programmeerida " : seada kindlakujulise teatega vastavusse kindel reaktsioon , nii et teate andja ( juhtija ) näeb vastuvõtja reaktsiooni ette , teate saaja aga evib teatud valmisolekut niiviisi reageerida . K P { S P } ; P = t u l i s t a v a e n l a s t , S = " t u l d ! " <arv> kus KP märgib 'programmkäsku' . Reaktsioon ehk allumine programmkäsule : Ss{KP}tulistab vaenlast kus s{KP} märgib subjekti kahesugust hoiakut 'programmkäsu' suhtes : a ) episteemilist : signaali S äratundmist , oskust reageerida nagu-P ning lauselisi kasvõi lakoonilisi teadmisi " tulista vaenlast " ja " tuld ! " ; b ) performatiivset : tunnustavat valmisolekut sooritada tegu nagu-P . Selline etteprogrammeeritus , ehkki näib õigusfilosoofidel olevat kahe silma vahele jäänud , on minu arvates õiguse ja eriti moodsa õiguse üks ontoloogilisi ja funktsionaalseid aluseid . Oluline pole mitte signaal kui konkreetne käsk ( faktuaalne sündmus ) , vaid just see üldist tähendust eviv õiguse programm - üldise ja abstraktse algoritmi komponendina on ka käsusignaalid üldised ja abstraktsed . Kogu meie elu ja tegevus rajaneb tegevusskeemide õppimisele ja nende järgi toimimisele . Teatud tüüpi tegevusskeeme aga käivitavad käsusignaalid , mis pole üldsegi samased õigusteooriast tuntud 'ähvardusega tagatud käskudega' . <arv> . <arv>. <arv>. <arv>. Keelemäng ja funktsionalism Wittgensteini keelemängu kontseptsioon on - vähemalt teatud määral - tõlgendatav funktsionaalselt , lingvistilise otstarbekuse väljendusena : sõnu ja lauseid on tarvis selleks , et väljendada emotsioone , kirjeldada esemeid ja nende ruumilist paiknemist , märkida ajahetki ja kestvusi , esitada või defineerida märkide , sõnade , lausete ja teiste semantiliste üksuste tähendusi jne. Keele vajaduse ja keeleliste vahendite funktsioonide seos on siin reljeefne . Keeleliste vahendite kasutuse mõte on saada teatud esmaseid ja neile järgnevaid efekte : tõesed kirjeldused tõesed uskumused ; teavitavad teated teadmisseisundi paranemine ; vallandavad signaalid oodatud reaktsioonid ; täitmiskõlblikud ettekirjutused ettekirjutatud käitumised , jne. Wittgenstein kasutas ka ise funktsiooni ja vajaduse mõisteid ; ja see kasutus pole metafoorsem kui kogu keelemängu mõte . Näiteid " Tõsikindlusest " ( minu rõhutused ) : <arv> . Sõna tähendus on selle sõna kasutusviis . Sest just selle me õpime ära , kui sõna saab meie keele osaks . <arv>. Sellepärast on olemas vastavus " tähenduse " ja " reegli " mõiste vahel . <arv>. Sõna tähendust võrdle ametniku " funktsiooniga " . Ja " erinevaid tähendusi " " erinevate funktsioonidega " . <arv> <arv>. Kas väitlauset , mis saaks funktsioneerida hüpoteesina , ei saa mitte kasutada uurimistöö ja tegutsemise printsiibina ... kas ta ei saa olla lihtsalt kahtluse alt väljas , kuigi see ei tulene mingist formuleeritud reeglist ? Seda lauset võetakse lihtsalt enesestmõistetavusena , ... võib-olla seda ei lausutagi kunagi . <arv>. ... võib olla , et kogu meie uurimistöö on niiviisi sätitud , et teatavad laused oleks väljaspool igasugust kahtlust , millal neid ka ei lausutaks . <arv> <arv>. ... [ kindluse ja ebakindluse väljendamise funktsioon keeles ] ... <arv> <arv>. ... kui ma ütlen kellelegi " Ma tean , et see on puu , " siis ma just nagu ütleksin talle : " See on puu ; sa võid selles absoluutselt kindel olla ; ei ole kahtlust . " Ja seda saaks filosoof kasutada ainult selleks , et näidata , et seda kõnevormi tõesti kasutatakse . Kui see aga peab olema midagi enamat kui ... keele grammatika tähelepanek , siis ta peab ära näitama , millistel asjaoludel see väljend töötab . <arv> <arv>. Kummaline : Kui ma ilma erilise ajendita ütlen ... " Ma tean , et ma istun praegu tugitoolis " , siis see väide tundub mulle õigustamatu ja ülbena . Aga kui ma väidan sedasama seal , kus selle järele on vajadus , siis see tundub mulle täiesti õigustatud ja igapäevane , kuigi ma ei ole selle väite tõesuses karvavõrdki kindlam . <arv> Kasutus osutab ( vähemalt implitsiitselt ) mingile vahendile . Süntaktilisel tasemel räägime keelele loogilist kindlust loovatest vahendlikest üksustest : lausefunktsioonidest . Semantilise taseme " tähenduse funktsioonidest " rääkis eelnev alapeatükk . Sõna tähendus on sõna kui vahendliku elemendi funktsioon hierarhilises lingvistilises hüpersüsteemis , mis algab signaalsetest ja nö lähilausete allsüsteemidest ning ulatub selliste ülemsüsteemideni , mida tavaliselt nimetatakse kontekstiks ja tavatähenduseks . Kuidas lingvistilised entiteedid funktsioneerivad , milline on nende funktsioneerimisviis , see väljub käesoleva uurimuse raamidest . Sõnad ja laused aga on vajalikud selleks , et kirjeldada asjade seise erinevates maailmades - tegelikes , abstraktsetes ja fiktiivsetes <arv> - ning väljendada keelekasutaja seoseid ja hioakuid , sh kindlust või kahtlust nii nende maailmade kui ka kasutatava keele suhtes . Sõnad ja laused ja muud tähendusrikkad üksused funktsioneerivad niiviisi , et rahuldavad neid vajadusi . <arv> . <arv>. <arv>. <arv>. Juriidiliste mõistete funktsioonid Eespool märkisime , et õigusmõiste spetsiifiline funktsioon on õigusjärelmi ehk juriidilise tagajärje eksplitseerimine . <arv> ( Järelikult , õigusmõiste tähenduse teadmise eeldab mõistega seotud õigusjärelmi teadmist , kuid see on juba õiguse epistemoloogia teema . ) Lingvistiliste funktsioonide terminites öelduna , õigusmõisted mitte üksnes et osutavad juriidilistele tagajärgedele , nii nagu kirjeldavad mõisted seda teevad , vaid õigusmõisted tekitavad abstraktseid juriidilisi tagajärgi . Selleks , et sõnad võiksid funktsioneerida teatud tingimustel lubaduse või kokkuleppena ning sellistena tekitada ühtedele kohustusi ja anda teistele nõudeõigusi , peavad juba eksisteerima normid või juhised , mis kehtestavad , et sõnade väljendaja on seotud selle tegevusega , mida ta lubaduse või kokkuleppega võtab teha . <arv> Lubaduse mõiste on keerulise komplekstähendusega mõiste ( lubaduse mõistest vt <arv>. <arv>. <arv>. <arv> ) . Samas lubaduse osutus on üpris lihtne : subjekt lubas teha mingi teo ning lubaduse tagajärjeks on tema kohustus see tegu mingil nõutud viisil või tulemustega ära teha . Lubatud teo keerulisusel pole lubaduse osutuse suhtes tähtsust : lubaduse mõiste ei osuta konkreetse lubaduse sisule , vaid kohustusele teha seda , mida on lubatud ; lubaduse sisule osutab mingi tegevuse skeemi kirjeldus ( tegevuse skeemidest vt <arv>. <arv>. <arv> ) . Mis on õigusmõiste juriidiline tagajärg ? Teatud tagajärgi nimetame me efektideks , funktsionaalseteks efektideks nimetame funktsioneeriva entiteedi tekitatud tagajärgi . Seega , kuna õigusmõistete rakendamisel on kindlad efektid , siis õigusmõistetel on kindlad funktsioonid - sõltuvusseosed mõiste kasutuse ( rakenduse ) ja selle tagajärje vahel . Mis on kuriteo mõiste tagajärg ? Kas karistus ? Mingis mõttes küll , aga mitte täpses mõttes . Kuriteo mõistet käsitavatel või kasutavatel lausefunktsioonidel on modaalsused , millest kaks on esmatähtsad : kuriteo mõistet käsitav deontiline modaalsus ütleb , et 'kuritegu on keelatud tegu' , aksioloogiline modaalsus ütleb 'kuritegu üldse ja iga kuritegu konkreetselt on kahjulik , ohtlik ja seepärast hukkamõistetav tegu' . Mõlema modaalsusega propositsioonid on aluseks nomoteetilisele seaduse kehtestamisele , et kõik kuriteod on keelatud , iga kuritegu tuleb ( avalikult ) hukka mõista ja igat kurjategijat tuleb karistada . Nomoteetilise seaduse sisuks ei ole aga olemasolevat sedastav propositsioon , vaid olemapidamist nõudev preskriptsioon . Samas , juriidilise mõistega seotud nomoteetiline seadus põhjustab semantilise " tagasiheite " : kuriteo mõistet käsitavad modaalsed mõtted omandavad selle läbi legaalse , juriidilise tähenduse . Kriminaalvastutus ja karistus pole kuriteo mõiste tagajärjed , vaid karistusnormi sanktsiooni ettekirjutus üldiselt ja nomoteetilise seaduse ( õigusnormi ) rakendamise tagajärg konkreetselt . Ettekirjutus on seejuures kahekordne , erineva adressaadiga : <arv> ) üldsusele ja igale inimesele keelatud teo määratlusest ja keelu rikkumise juriidilisest tagajärjest , <arv> ) ametnikele kohustusega reageerida ettenähtud menetlustega karistusnormi pälvivatele faktidele ( vt <arv>. <arv>. <arv>. <arv> ) . Teiseks , mõnedel õiguse mõistetel on dispositiivsed funktsioonid . Selliste mõistete toimimise tagajärjeks on funktsionaalne efekt , mida me nimetame pälvimiseks ( aga see funktsioon pole üksnes juriidilistel mõistetel - sama funktsioon on ka õigusnormidel ; vt lk <arv> , <arv> ja <arv> ) . Mõned juriidilised mõisted ei ole legaaldefinitsioonidega määratletud . Näiteks , Eesti seadused ei defineeri ärisaladuse mõistet . Kuid mõiste esineb hulgas põhiseaduse <arv> ja seaduste <arv> sätetes ; ärisaladuse mõiste juriidiline funktsioon on vastata küsimusele , millal ja milline teave on ärisaladus ja sellisena kaitstud . Juriidiline funktsioon on korrelatsioonis terminoloogilise ( semantilise ) funktsiooniga : termin 'ärisaladus' peab kõigis viidatud sätetes olema samatähenduslik , kuid see on võimalik üksnes siis , kui ärisalduse mõiste täidab kindlalt tuvastatavat juriidilist funktsiooni . <arv> . <arv>. <arv>. <arv>. Otstarbeterminid Eesti seadustes ja juriidilises kirjanduses Eesti seadustes leiame järgmisi õiguse eesmärkide , funktsioonide ja funktsioneeerimisviisidega seotud mõisteid ja termineid : 'seaduse eesmärk' , 'reguleerimisala' , 'ülesanne' ( nt Maapõueseadus ja Riigivaraseadus ) ; 'seaduse otstarve' ( samuti 'seaduse rakendamine' ) esineb ainult Riigieelarve seaduses . Termin 'otstarve' esineb seadusetekstides ka seaduse objekti hulka kuuluvate mitte-juriidiliste entiteetide suhtes ( kuigi nagu tavaliselt , eesmärke ja funktsioone ärasegavalt ) : näiteks esemete või kinnisasjade kasutamise otstarve , töötlemise otstarve , käitlemise otstarve , teenuse otstarve ( Riigihangete seaduses ) , sihtotstarve ( mida võiks defineerida kui ühte määratud otstarvet entiteedi kõikide otstarvete hulgast ) , eriotstarve ( mis võiks olla haruldane , erakordne , tavaliste otstarvete suhtes eriline funktsioon ) . Kriminaalmenetluse seadustikus esineb otstarbe mõiste valdavalt otstarbe eituse vomis ( 'karistuse ebaotstarbekus' , 'kui korralduse täitmist ei peeta raha puudumise tõttu otstarbekaks' ) . Leidub ka funktsiooniterminiga säte : " Kohtumenetluses täidavad süüdistus- ja kaitsefunktsioone ning kriminaalasja lahendamise funktsioone eri menetlussubjektid . " <arv> Enamikul juhtudel asendab termin 'eesmärk' ka 'funktsiooni' , 'otstarvet' . See on täiesti loomulik keelekasutus , sest silmas peetakse juriidilise vahendi kasutaja eeldatavat või nõutavat intentsiooni , kavatsust . Sellise nõude seadmine aga ongi sageli see viis , millega juriidilisele vahendile antakse vastav funktsioon . Muul juhul funktsioon luuakse institutsioonilise normistikuga , instituudi konstitueerimisega . Funktsioon on niisiis implitsiitne , taustal resideeruv omadus . Seda võib legaalselt deklareerida , kuid iga instituudi või seaduse puhul pole see vajalik . Mõnede puhul aga on küll . Menetlusseadustes on see vajalik , sest kohtueelse ja kohtuliku uurimise protseduuride ja vormide episteemilised funktsioonid ( uurimistoimingute ja tõendite usaldusväärsuse tagamine tõe parimal võimalikul viisil väljaselgitamise eesmärgil ) <arv> on püsivad suurused , mis ei sõltu ühiskonna käesoleva arengu dünaamikast , ning nende funktsioonide teadvustamine ka legaalselt siduvatena on minu arvates asjakohane . Juriidilises kirjanduses kohtab funktsiooni mõistet pigem erinevate õiguse subjektide kompetentside ja funktsioonide käsitlustes . Näiteks on käsitlemist leidnud erakonna ja selle funktsiooni määratlemine Saksamaa Liitvabariigi põhiseaduses <arv> , samuti riigi funktsioonide delegeerimine kohtutäituritele kui eraõiguslikele isikutele . <arv> <arv> . <arv>. <arv>. Juriidilise normipropositsiooni funktsioonid <arv> . <arv>. <arv>. <arv>. Propositsioon Propositsioon on lause semantiline ehk tähenduslik konstant või invariant , ehk lihtsalt lause mõte , mida saab avaldada otsustuse vormis <arv> , mis on samane sünonüümsetes lausetes ning säilib samasena ka tõlgetes ühest rahvuskeelest teise : laused 'kell on <arv>' , 'kell on üheksa õhtul' ja 'time is <arv> PM' väljendavad sama propositsiooni . Ehkki mõned filosoofid <arv> peavad propositsioone teiste filosoofide " leiutiseks " , millega üritatakse täita lünka tegelikkuse ja ( tõese ) lause tähenduse vahel , on siiski tegemist kasuliku üldistusega , mis võimaldab seletada , miks me erinevatest lausetest või tähenduslikest toimingutest <arv> ühte moodi aru saame . Samuti seda , miks me teadmist maailma asjade , sh õigusnormide kohta ei pea säilitama teadvuses konkreetsete lausetena , vaid tähendusrikaste mõtetena , mis lausutavad erinevas sõnastuses . Taolisel semantilisel üldistamisel on vähemalt kaks taset : esimesel üldistustasemel liigutakse erinevas sõnastuses lausetelt nende sarnasele või samasele tähendusele , millega klassifitseeritakse laused sünonüümia alusel . Näiteks , " peaminister andis ministrile korralduse " ja " minister sai peaministrilt käsu " on erinevad laused , kuid tähenduselt sünonüümsed ; nende mõtteks olevat propositsiooni võib avaldada mitteformaalsel kujul 'peaminister kohustas ministrit' . Sellel üldistustasemel säilivad " pärisnimed " ( 'president' ja 'peaminister' ) , formaalsel tasemel abstraheerutakse ka propositsiooni sisust ja käsitatakse üksnes selle vormi , avastamaks ja täpsustamaks vormi loogilisi seaduspärasusi . Selliseid üldistusi nimetatakse propositsioonilisteks funktsioonideks ( või lausefunktsioonideks ) ning nad on äratuntavad neis esinevate relatsioonide , propositsiooniliste konstantide ning muutujate järgi . Näiteks , lausefunktsiooni xRy , kus R on relatsioon '...kohustab ... , iseloomustavad järgmised loogilised omadused . <arv> ) Asümmeetrilisus : lause 'x kohustab y' ei ole sama tähendust säilitavalt asendatav " ümberpööratud " lausega 'y kohustab x-i' . <arv> ) Intransitiivsus : kui 'x kohustab y' siis ei tähenda see , et y peaks omakorda paratamatult kohustama kedagi z ( kui peaminister kohustab ministrit , ei järeldu sellest , et minister peab kohustama kantslerit ; kuid vastupidine näide on transitiivne : selleks , et x oleks z vanaema , peab leiduma keegi y , kes on x laps ja z lapsevanem ) . Ja kui ongi nii , et lisaks sellele , et 'x kohustab y' , omakorda 'y kohustab z' , siis ei tulene sellest , et ka 'x kohustab z' ( kui peaminister kohustab ministrit , ei tulene sellest , et ta kohustab ka ministeeriumi kantslerit ) . <arv> ) Mittetransitiivsus : ehkki '...kohustab ... on intransitiivne , saab siiski olla nii , et leiduvad x , y ja z , nii et 'x kohustab y' ja 'x kohustab z' ning 'y kohustab z' ( saab olla nii , et peaminister kohustab ministrit , minister kohustab kantslerit ja ka peaminister kohustab kantslerit , kuid need seosed ei järeldu paratamatult üksteisest ) . Propositsioonid osutavad kõikvõimalikele asjade seisudele : reaalsetele või ebareaalsetele , tegelikele või mittetegelikele . Reaalsed asjade seisud võivad olla tegelikud ( faktilised , aktuaalsed ) või võimalikud ( mittetegelikud , ent arvestatava kalduvusega saada tegelikeks - neil on suur tõenäosus realiseeruda ) . Ebareaalsed asjade seisud on alati mittetegelikud , ent lisaks on nad fiktiivsed ja võimatud , või fiktiivsed ja äärmiselt vähetõenäolised . Kui asjade seis , millele propositsioon osutab , on reaalne , on propositsioon tõene , kui ebareaalne , on propositsioon väär . Propositsiooni olemus on problemaatiline ja seda on käsitletud erinevalt : mõned peavad propositsioone mõistete-vahelisteks suheteks , teiste jaoks on propositsioonid loogilised või abstraktsed eksistentsid , kolmandate jaoks sisemise keele - lingua mentis - laused ehk uskumustevahelised suhted . Sõltumata propositsiooni olemusest , näib siiski tõepärane , et laused " Viljandi on Tartust lääne pool " ja " Tartust läänes on Viljandi " väljendavad sama propositsiooni , kuid " Tartu on Viljandist ida pool " väljendab erinevat , eelmisele asümmeetrilist propositsiooni . Argiselt piisab mõtlemiseks tavalisest keeleoskusest ning näib , et mingit eraldi propositsioonide käsitlemist pole vaja . Tegelikult me sellega siiski tegeleme ja just lausete sõnastamise juures : kõigepealt teeme enesele selgeks selle asjade seisu käsitava mõtte , mida me tahame väljendada - aga see mõte ongi propositsioon - ning seejärel katsume mõtet lausena esitada . See ei tähenda siiski , et propositsioon eksisteeriks ainult siis , kui keegi temast mõtleb : popositsioon on abstraktsioon , mis on mõeldav ( intelligiibel ) , kuid eksisteerib sõltumata mõtlejast vähemalt niivõrd , kuivõrd eksisteerib sõltumatult mõtlejast see asjade seis , mille kohta propositsioon käib . <arv> . <arv>. <arv>. <arv>. Propositsioonide eksistentsist Kui propositsioon on lause intensioon ( intensiooni aga mõistetakse kui tähendust ) ja kui Wittgensteini keelemängu kontseptsiooni järgi tähendused tõepoolest ei eksisteeri , vaid antakse [ formulatsioonide ] tõlgenduses ( keelemängus ) , <arv> siis järelikult propositsioone samuti ei eksisteeri . Seda väidet kahtluse alla seades võime küsida : kas saab näidata , et eksisteerib selliseid mõtlemata mõtteid , mida ei saa üheski keelereeglistikus ühestki varemmõeldud mõttest järeldada ? Eitav vastus oleks äärmus-nominalistlik , millele on üsna raske õigustust leida . <arv> Olen nõus , et sõnad ja laused omandavad tähenduse keele avatud võimalustega kasutuses - keelemängus . Kuid ma ei ole nõus , et keelemäng ja selle reeglistikud on küllaldased tähenduste tekkimiseks ja eksisteerimiseks : lisaks on vajalik eriline " globaalne " tähendusväli , milles iga mäng toimub , ning seda tähendusvälja ei konstitueeri üksikud keelemängud ega nende reeglid . Argument globaalse tähendusvälja poolt ja ühtlasi vastuargument väitele , et propositsioonid on üksnes keelemängu " efektid " , on järgmine . Inimkonna ajaloo jooksul on välja öeldud ja kirja pandud lõplik hulk lauseid { L} . Selles hulgas leidub alamhulk mõttekaid lauseid , millele vastab lõplik hulk mõtteid { M} ( osa lauseid kordab üht ja sama mõtet , seega mõtete hulk on mõnevõrra väiksem ) . Nende mõtete hulka kuulub nö täielike mõtete alamhulk { MT} , millesse kuuluvad mõtted koos nende negatsioonidega : " Maa on kerakujuline " ja " Maa ei ole kerakujuline " . Sellesse hulka saab keelemängu reeglite alusel kaasata ka väljendamata negatsioonid : kui keegi on kunagi öelnud , et Maa on koonus , siis keelemängu reeglid implitseerivad samas väite negatsiooni , et Maa ei ole koonus . Kuid lisaks leidub üksteisele vasturääkivate mõtete alamhulk : " Maa on kerakujuline " , " Maa on lapik " , " Maa on geoid " jne. See hulk on ikkagi lõplik hulk , ehkki igale vasturääkivale väitele indutseerivad keelereeglid " oma " eituse . Meid huvitab nüüd aga selline küsimus : kas on võimalik mingi hüpoteetiline induktsioon , mis indutseerib selliseid mõtteid , millised ei kuulu ühtegi nimetatud hulka , st mida keegi pole mõelnud ja mis ei ole ühegi mõeldud mõtte eitus , kuid mis on mõeldud mõtetest loogiliselt tuletatav ? Aga muidugi - on kiire intuitiivne vastus . Sest igaüks võib küsimusele " Millise kujuga on Maa ? " pakkuda välja kõikvõimalikke kujusid , mille hulgas suure tõenäosusega leidub vähemalt üks selline , mida keegi pole Maa kujuks kunagi mõelnud . Nimetagem selline mõtteline tehe analoogselt matemaatilise induktsiooniga propositsiooniliseks induktsiooniks . Matemaatikaga on sellel tegelikult ka otseselt pistmist : matemaatilised meetodid võimaldavad indutseerida lõpmatut hulka igasugu mudeleid , näiteks geomeetrilisi , millistega me võime interpreteerida igasugu lausefunktsioone . Ja interpreteeritud lausefunktsioonid , millistele leidub eitus ja millistel seetõttu on tõeväärtus , ongi propositsioonid . Kust aga sellised " müstilised " lausefunktsioonid tulevad ? Sellele küsimusele on tõesti raske vastata , kuid üks võimalus ongi ... küsimus ! Teatud hulk küsimusi ( sellised , milliste kohta me argiselt ütleme , et küsimuses peitub pool vastust ) indutseerivad määramatu hulga vastusevõimalusi . Ning nende vastusevõimaluste hulgas on hulk senimõeldamatuid mõtteid , mis on olemas küsimuse esitamise hetkest , kuid mida ühegi keelemängu reeglid ei suuda ( pre ) dikteerida . <arv> Võibolla avatud võimalustega mäng ei peagi seda tegema ? Päris nii see pole , sest mäng polekski siis mängitav . Maletajate jaoks on enamikus situatsioonides predikteerimatu teise poole vastusamm , kuid aktuaalse mängu igas hetkeseisus on malereeglite alusel indutseeritav lõplik hulk järgmise käigu võimalusi . Kuid keelemängus juhtub see , mis malemängus näib võimatu - keelemängija leiab eest ja avastab mõtteid , mis eksisteerivad enne tema mõttekäiku , kuid on ometi predikteerimatud ! Ontoloogiline põhjus seisneb võibolla selles erinevuses , et keelemängus avastatavaid mõtteid ( tähendusi , propositsioone ) ei tekita üksnes aktuaalne keelemäng ja keelemängu reeglistikud , vaid neile lisaks , avastatavaid mõtteid tekitavad : <arv> ) keelekasutuse ajaloos senimängitud keelemängude resultaadid , eriline lingvistiliste funktsioonide tähendusefektide väli , milles iga järgnev ( edukas ) mäng paratamatult toimub ; <arv> ) fundamentaalsed reeglid ehk nomoloogilised seadused , mis reguleerivad meie ( inter ) aktiivset eksistentsi meile parasjagu antud maailmas . Viimaseid võib käsitada keelemängu eriliste reeglitena , mis erinevad tavalistest mängureeglitest sellega , et mängijad ei tea kõiki reegleid , avastavad neid mängu käigus katse ja vea meetodil ning vahetevahel usuvad ja mängivad valede reeglite järgi . Järelikult , propositsioon ei ole antud lause tähendusega , vaid lause üritab tabada " õiget " propositsiooni kõigi varemmõeldud mõtetega loodud võimalikkuse ja mõeldavuse kontiinumis . Mõeldavuse kontiinumit loovate mõtete hulka kuuluvad loomulikult muljed ja küsimused ümbritsevast maailmast . Mõeldavuse kontiinum pole platooniline , ajatu ja muutumatu ideede maailm , vaid see on inimese mõttetegevuse resultaat , mis eksisteerib ja pulbitseb seni , kuni eksisteerib elav inimmõte . Propositsioon on lause tähenduse võimalus . Korrektne lause tabab seda võimalust . Ainult korrektse lause puhul saame öelda , et lause tähendus on propositsioon . Tõene lause peab lisaks sellele tabama tõest propositsiooni . Propositsioon on väljavõte maailma loogilisgrammatilisest mudelist , mis teeb võimalikuks keele funktsioneerimise : ainult propositsioonidena avaldatavad sündmused ja asjade seisud on lausete ja muude keeleüksustena sedastatavad , märgistatavad , fikseeritavad , väljendatavad , analüüsitavad , tõlgendatavad ja edastatavad . <arv> . <arv>. <arv>. <arv>. Õiguse operatsionaalsed ja formuleeritud allikad Ius scriptum on õiguse üldine ja moodne vorm. Kuid õigusallikate liigituses kirjutamata ja kirjutatud õiguseks esineb peen semantiline nihe , mille tõttu üks teine liigitus on veidi täpsem . Nimelt , ius non scriptum ja ius scriptum ei moodusta binaarset , samaväärsete mõistete paari , vaid kirjutamata õigus on kirjutatud õiguse täiendmõiste : kirjutamata õigus võib põhimõtteliselt esineda mistahes vormides , samas kirjutatud õigusel on vaid üks kuju - tekst . Ent asi pole dihhotoomilises liigituses , vaid asjaolus , et ka kirjutama õigus võib olla üsna täpselt sõnastatud ; ainsaks probleemiks on nende kestev ( mälus ) säilitamine . Ent sõnastuse täpsuse nõue polegi nii range , kui esmapilgul arvata võiks . Normatiivsete formulatsioonide sisuks on kindlad preskriptsioonid . Nende kohta käivad propositsioonilised avaldised , lausungid , ei tarvitse osutatava preskriptsiooni invariantseks taasesitamiseks olla täht-tähelt identsed . Näiteks õigusnorm " varastada ei tohi ja vargal raiutakse käsi maha " on formuleeritud parajasti siis , kui kõik õiguse subjektid on võimelised , ehkki varieeruvate lausetega , seda normi kommunitseerima . Arhailistel ja hilisematelgi ajastutel saadi sellega hakkama : väidetavalt Rooma arhailisel ajastul pontifiitsid säilitasid mälus sõnastatud formulare ; Rooma Impeeriumi konstitutsioon oli suures osas kahtlemata formuleeritud , kuid see ei saanud kunagi lõpuni kirjutatud õiguseks . Nagu me tavanormi analüüsis nägime ( <arv>. <arv>. <arv>. <arv> ) , normid eksisteerivad ka operatsionaalsel , formuleerimata kujul . Ent seegi on õigusloomingu normatiivne väljund , ehkki võib olla oluliselt ebastabiilsem . Tegelikud õigussüsteemid on koosnenud nii formuleeritud kui ka formuleerimata preskriptsioonidest . Kuid - võibolla vastu ootusi - ka arenenud kirjutatud õiguse ajastutel on teatud valdkondades formuleerimata allikamoodus olnud ülekaalus . Heaks näiteks on Rooma varajase keisririigi , nn printsipaadi ( I-II saj. p.Kr. ) riigiõigus . <arv> Tavaliselt peetakse seda riigikorraldust monarhiaks . Tagasivaates näib printsipaat tõepoolest monarhiana , kuid tegemist võib olla retroduktiivse tagasiheite veaga . Esiteks , me teame , kuidas areng kulges ja millega see lõppes : samaaegselt ühiskonna nõrgenemisega keisri ( ametlik nimi Imperator Caesar Augustus ) võim tugevnes , impeeriumi lõpuks kehtestati dominaat <arv> ning võimuhiilgus hääbus keskaegse Bütsantsi absoluutse monarhiana . Teiseks , ajaloolased kasutavad tollaseid termineid - keiser ( Caesar ) , imperaator jne , kuid narratiivide kontekstis võib jääda teadvustamata , et nimetatud mõisted tegid läbi märkimisväärseid muutusi ning ei tähendanud kõnesoleval perioodil üldse seda , mida need on tähendanud kogu hilisemas ajaloos . Asetudes väljapoole hilisemate epohhide ajalooteadmist ning vaadeldes printsipaati antud epohhis , pilt muutub . Me näeme , et printsipaadi näol oli tegemist üsna kummalise konstitutsioonilise korraldusega , mis ühendas endas kukutatud vabariigi traditsioone , sõjalis-autokraatliku diktatuuri ja konstitutsioonilise monarhia elemente . <arv> Printsipaadi kui riigikorralduse alust võib käsitleda formuleerimata konstitutsioonina . Konstitutsiooniline korraldus ja konstitutsiooniõigus ei ole samased ( ja viimane loomulikult ei pea olema kehtestatud singulaarse põhiseadusena ) . Konstitutsioon on õiguse allikas , konstitutsiooniline korraldus on selle õiguslik tagajärg . Printsipaadi riigikorraldus järgis kahe sajandi jooksul küllalt kindlaid tegevusmalle , juriidilisi põhimõtteid ja formaalsusi . Näiteks nn " kuldsel " II sajandil määras keiser reeglina troonipärija adoptsiooniga ( selle normi rikkumine M. Aureliuse poolt lõpetas taolise troonipärimise korra ja hukutas ka dünastia ) . Vaatamata teoreetilise kontseptsiooni puudumisele ja aegajalt ettevõetud praktilistele variatsioonidele , printsepsi kui leegionide ülemjuhataja ( imperator ) , seadusandja ja kõrgeima kohtuniku funktsioonid olid üsna selged . <arv> Võime üpris kindlalt väita , et tegemist oli konstitutsiooniga , mis oli suuremas osas formuleerimata , " pooltoores " faktuaalne kompositsioon , ent toimis kahtlemata õiguse allikana . <arv> . <arv>. <arv>. <arv>. Normi formulatsioon , preskriptsioon ja propositsioon Aarnio loetleb doktrinaalse õigusteooria elemente : a ) normipropositsioonid ; b ) faktuaalne element ; c ) erinevat liiki väärtushinnangud ; d ) legaalsed printsiibid ; e ) kontseptuaalne raamistik - süsteemi formulatsioon või reformulatsioon . Samas ütleb ta , et normi propositsioonil on kahene funktsioon : see käsitab nii õigusnormi kehtivust kui ka sisu ning esitab näitena " Soome õiguskord keelab varastamise " . <arv> Mõlema funktsiooni olemasolus pole kahtlust . Aga kas saab nõustuda väitega , et mõlemat funktsiooni täidab üks ja seesama propositsioon ? Veelgi enam , traditsioonilise propositsioonikäsitluse järgi propositsioon ei saa teist funktsiooni üldse täita . Kahene , legitiimsust kinnitav ja preskriptsiooni esitav funktsioon on hoopis normi formulatsiooniallikal , mis evib eriomaseid allikarekvisiite . Formulatsiooni funktsionaalseteks efektideks on kaks erinevat propositsiooni : <arv> ) propositsioon õigusnormi kehtivusest , ja <arv> ) propositsioon normatiivsest ettekirjutusest ( õigusnormi ehk õigusjuhise sisu ) . Formalistlikus juriidilises arutluses on õigusnorm mitte üksnes otsustuse tarvilik , vaid ka küllaldane argument , ehk norm funktsioneerib formaal-juriidilise otsustuse ainsa ja ammendava põhjendusena . Selline mudel baseerub eeldusele , et normi tõeline literaalne tähendus on igal juhtumil tuvastatav . F. Schauer näitab , et propositsioon , mis õigustab kõiki-asjaolusid-arvestavat otsustust , polegi norm . Schaueri järgi on kõiki-asjaolusid-arvestava mudeli tuumaks diskursus . Diskursuse funktsiooniks ja eesmärgiks on arvamuse või otsuse optimeerimine . Diskursuse jooksul esialgne oletus või interpretatsioon muutub poolt- ja vastuargumentide alusel . <arv> Paraku on alust oletada , et iga normiformulatsioon ei vaja spetsiaalset juriidilist tõlgendamist , st tavapärane õiguskeelest arusaamine on küllaldane normi mõistmiseks . Kuid küsimus juriidilise tõlgendamise vajalikkusest ei muuda kehtetuks seda loogilis-semantilist tõsiasja , et normi formulatsioon ja normi propositsioon on kaks erinevat asja . Esinevad deskriptiivsed ja preskriptiivsed lausefunktsioonid ( keele funktsioonidest vt lk <arv> ) . Lausefunktsiooni moodustavad muutujad ning neid seostavad propositsioonilised konstandid , kvantorid ja muud operaatorid . Lausefunktsioon on interpreteeritud , kui selle muutujatele on omistatud väärtused ja lausefunktsioon omandab invariantse sisu : tõeväärtusega lausesisu nimetatakse propositsiooniks ( üldjuhul mistahes objektide kohta - kuidas need on ) , normatiivse väärtusega sisu nimetame käesolevalt preskriptsiooniks ( üldjuhul nõue või hinnang , kuidas mõni asi peaks olema ) . Näiteks , õhtumaistes õigusriikides kehtib üks idee , mis on formuleeritud nende riikide seadustes erinevates keeltes ja mõneti erinevate terminitega , kuid millel on osutus ühele kindlale ja püsivale normatiivsele sisule ning osutuse tõttu ka tõeväärtus : P ( N ) : teise inimese tapmine on keelatud ning kohtu korras hukkamõistetav ja karistatav tegu , välja arvatud : a ) hädakaitse seisundis , eluohtliku rünnaku tõrjumisel inimelu kaitsmiseks kasutatud vahendiga põhjustatud ründaja surm , b ) relvastatud , võitlusvõimelise ja mittealistuva vaenlase mittereeturlik tapmine sõja- või lahinguolukorras , ning c ) seaduse sanktsioneeritud ja kohtu poolt mõistetud surmanuhtluse ametlik täideviimine . Loomulikult on antud sõnastus samuti vaid üks võimalikest kõnesoleva propositsiooni formulatsioonidest . Õiguse normipropositsioon osutab kehtivale juriidilisele preskriptsioonile . Juriidilisi preskriptsioone esitavad tavaliselt kolme tüüpi formulatsioonid : <arv> <arv> ) legaalformulatsioon SOURCE{Nforma} , tavaliselt seadusenorm ; legaalformulatsiooni esitab : a ) üks seadusesäte , b ) viidetega seotud mitu seadusesätet ( legaalkompilatsioon ) , või c ) mitu seadusesätet , mis on seotud sisuliselt , ühismõistete alusel ( näiteks , kui põhiseaduse säte on kompileeritud karistusseadustiku sätetega mõistete 'elu' , 'elu võtmine' ja 'tapmine' alusel ; vt <arv>. <arv>. <arv>. <arv> ) ; <arv> ) formulatsiooni legaalne interpretatsioon ( näiteks seaduse rakendusseaduses või pretsedenti loova kohtuotsuse motiveerivas osas ) ; <arv> ) legaalformulatsiooni mitteametlikud tõlgenduslaused L ( Nintpr ) ; esinevad a ) lihtsustatud sõnastused loomulikus argikeeles ( 'varastamine on keelatud ja karistatav' ) ; b ) doktrinaalsed laiendavad kommentaarid selgitustega , viidetega , kompilatsioonidega vmt-ga . Normi legaalformulatsioon on juriidilise argumentatsiooni formaal-normatiivne eeldus , normi pälviv sündmus või asjade seis on normi rakendamise faktuaalne eeldus ja vallandav põhjus , seadusesätte juriidiline tõlgendus ( normipropositsioon ) on normi rakendamise põhjenduse ja õigustuse teoreetiline eeldus . Õigusnormist rääkides peetakse tavaliselt ja ka käesolevas töös silmas normipropositsiooni ( mis osutab kehtivale juriidilisele preskriptsioonile ) . <arv> . <arv>. <arv>. <arv>. Õigusnormi pälvimisfunktsioon Õigusnorm eeldab hüpoteetiliselt teatud materiaalsete faktide ilmnemist , kirjeldades neid klassifitseerivalt . Selliste faktide ilmnemisel nõuavad kehtivad normid , olgu nendeks õigusnormid tsiviilühiskonnas või mängureeglid käimasolevas pallimängus , teatud materiaalsete faktide erilist käsitamist . Teatud materiaalse fakti ilmnemisel norm sooritub nagu iseenesest , transformeerides fakti normi pälvivaks faktiks . Näiteks , palli mahakukkumine kui materiaalne fakt muutub käimasoleva mängu reeglite tähendusväljas eriliseks faktiks " pall sees " või " pall väljas " . <arv> Need faktid omakorda on signaalideks teiste mängureeglite rakendamisele , mis kirjutavad ette edasised tegevussammud ( uus serv või väljalöök vmt ) . " Pall sees " ja " pall väljas " on dispositiivsed mõisted , mis osutavad kindlatele faktiklassidele ning samas määravad - kohtuniku otsustuse kaudu - konkreetse fakti klassikuuluvuse ( juriidilises keeles öelduna , kohtunik kvalifitseerib fakte ) . Situatsioon , milles dispositiivne funktsioon toimib , on tekkeloolt konventsionaalne , kuid üldise ja avaliku konventsiooni kehtimahakkamise järel mängijaid sundiv : kui subjekt on juba mänguga liitunud , siis pole tal enam vabadust mängureegleid omatahtsi tõlgendada , ning mängukaaslased , kohtunik ja mängu jälgiv avalikkus sunnivad teda reeglitest kinni pidama . Maksimaalne sanktsioon , millega sund on tagatud , on mängust kõrvaldamine . Samas on ilmne , et sanktsioon funktsioneerib ka ( implitsiitse ) ähvardusena . Niisiis , kõigepealt toimub normatiivses tähendusväljas materiaalsete faktide transformatsioon õigust pälvivateks faktideks ning seejärel , läbi õigusotsuse , juriidilisteks faktideks . Ent kas esimene saab toimuda loogilise paratamatusena , st inimese osavõtuta ? Dworkini seisukoht , et õiguses leidub iga kaasuse tarvis õige lahendus , näib toetavat taolist paratamatuse postulaati . Harti seisukoht aga , et kohtuniku diskretsioon vahel loob õigust , näib osutavat võimalusele , et pälvimine võiks olla ka õiguse subjekti tahtelise otsuse tagajärg . Ent diskretsiooniõiguse rakendamisele eelneb siiski midagi sellist , mis sunnib ametnikku üldse asja käsitlema , st pälvib tema ametlikku tähelepanu . Seega võime jääda kindlaks seisukohale , et pälvimisefekti tekkimiseks on küllaldane kehtiv norm . Normi rakendav õiguskompetentne ametnik kvalifitseerib fakte , subsumeerib neid normi faktikirjelduse alla . Kvalifitseerimine ei ole klassifitseerimine pöördtehe . Klassifikatsioon eeldab , esiteks , fakti tuvastamist ehk tegeliku asjade seisu empiirilist uurimist , teiseks uurimistulemuste sõnastamist oluliste tunnuste terminites , ja kolmandaks , fakti ( kirjelduse ) subsumeerimist klassifitseeriva kirjelduse alla . Subsumtsiooni kui deduktiivse tehte eeldusteks on vaadeldava fakti kirjeldus ja ( hüpoteetilise ) faktiklassi kirjeldus . Kuid see ei tähenda , et kogu transformatsiooni ahel oleks loogiliselt kindel järeldus . Faktuaalne maailm on juhuslik . Vaadeldava fakti tuvastamine ja kirjeldamine on juhuslik ja eksimusaldis ( empiiriline ) praktika : seninägematu asi võib eksitada sarnasusega tuntud asjadele , puudulik keeleoskus võib takistada detailse kirjelduse koostamist , jne. Loomulikult sõltub fakti transformatsioon ka normi formulatsiooni omadustest : mida selgemas ja täpsemas terminoloogias on antud klassikirjeldus , seda määratum on faktide hulk ( klass ) ning seda kindlamalt on fakti kirjeldus sellele subsumeeritav . Imputatsioon on viimane samm õigusnormi rakendamise ahelas : sanktsiooniga määratud otsus personaalse juriidilise tagajärje üle , mis on - nagu Kelseni järgi on korduvalt rõhutatud - mittededuktiivne tehe . <arv> Kuid Kelseni jälgedes käies on uurijatele jäänud märkamatuks , et normid soorituvad juba enne imputatsiooniakti ( vt <arv>. <arv>. <arv>. <arv> ) . <arv>. <arv>. <arv>. <arv>. Õigusnormi polüfunktsionaalsus Leidub üheotstarbelisi ( monofunktsionaalseid ) ja mitmeotstarbelisi ( polüfunktsionaalseid ) vahendeid . Monofunktsionaalsus on juriidiliste vahendite juures siiski üsna haruldane . Näiteks , isegi allkirjal , mis näib monofunktsionaalne , on vähemalt kaks erinevat funktsiooni , ehkki , tõsi küll , konkreetsel juhtumil võib esineda üksnes üks neist : allakirjutanud isik kinnitab enda nõustumist dokumendi sisuga , näiteks lepingulise kohustusega , või väidab kirjutatut enda tehtuks ( avaldus , teose käsikiri ) . Lepinguliste õiguste ja kohustuste ning täitmise faktuaalsete tingimuste ( tehnilised spetsifikatsioonid jmt ) ja kaunterfaktuaalsete tingimuste ( mis saab siis , kui asjad ei laabu oodatud viisil ) määratlemine on lepingu formulatsioonide funktsioon . Hart kritiseerib seisukohti , mis üritavad suruda õigusnormi monofunktsionaalsuse raamidesse : nagu oleks iga õigusnormi tõeline funktsioon anda juhised reguleeritavat käitumist jälgivale ja vajadusel reageerivale ametnikule ( pallimängu näitel oleks analoog siis selline : mängureeglid on lõppkokkuvõttes mängu juhtiva kohtuniku reeglid , kes jälgib mängu ja vajalikus kohas reageerib ) . Hart kaitseb seeläbi ideed , et üks ja seesama norm täidab üheaegselt erinevaid funktsioone , näiteks keelab kõigil subjektidel teatud tegevuse , samaga esitab ettekirjutuse ametnikele juhtumiks , kui keeldu rikutakse , ning ühtlasi hoiatab keelu subjekte nende tagajärgede eest , mis keelu rikkumisele järgnevad . Hart möönab ( kaudselt ) , et polüfunktsionaalsete normide funktsiooni-konfiguratsioonid , näiteks kriminaalõiguses või lepinguõiguses , on siiski väga erinevad . <arv> Harti käsitlusele toetudes , kuid seda oluliselt täpsustades on võimalik eristatada õigusnormi funktsioonidena järgmisi . <arv> ) Reguleerida subjektide käitumist ( käitumisskeemide preskribeerimise funktsioon ) : a ) keeld [ varastada ] , b ) kohustus [ makse maksta ] , c ) vaba voli [ kõndida või joosta ] , d ) vabaja-kaitstud voli [ avaldada arvamust ] , e ) vaba-ja-vormi-nõudega voli [ pärandada testamendiga ] , f ) erandlik riivav luba [ tappa eluohtlik ründaja ] , g ) kompetentsi-luba [ peatada kiirust ületanud auto ] . <arv> <arv> ) Väärtustada subjektide oodatavat käitumist , käsitades teatud regulaarseid käitumistüüpe heakskiidetava ja soovitava käitumise standarditena , samaga kehtestades standardile mittevastava käitumise kaudu normi rikkumise mõiste ( käitumise aktide ja skeemide väärtustamise funktsioon ; Harti versiooni vt lk <arv> ) . <arv> ) Hinnata subjektide tegelikku käitumist : norm annab aluse kriitikaks , kui käitumine ei vasta normatiivselt oodatavale , st normi on rikutud ( käitumisaktide hindamise funktsioon ) . <arv> ) Reguleerida ametlikke reaktsioone normi rikkujate suhtes : volitada , kohustada ja õigustada ehk sanktsioneerida karistuse mõistmist ja täideviimist imperatiivsete normide rikkumise eest , ning sundimist heastavatele tegudele või loovutustele dispositiivsete või konsensuaalsete normide rikkumiste eest ( võimutarvitusaktide õigustamise funktsioon ) . Kui aga võtame ette konkreetsed seadusesätted , siis avastame , et õigusnormi funktsiooonid on tegelikult veel keerulisemad , ja mis kõige drastilisem , need hägustavad normi eksisteerimise kriteeriume . Vaadakem tapmist keelavate normide formulatsioone ja funktsioone Eesti seadustes . Kuid hoidugem seejuures õigusteoreetilistes arutlustes tavaks võetud lihtsustustest , mis teevad arutlused küll elegantselt lihtsateks , kuid annavad tegelikust õigusest moonutatud pildi . Nimelt , esiteks võtame me arvesse asjaolu , et teise inimese tapmine või surma põhjustamine on teatud juhtudel lubatav ( sallitav ) , ja teiseks arvestame nüansiga , et õigusnormi kriitikafunktsioon , mida Hart käsitleb kui üht terviklikku funktsiooni , jaguneb tegelikult erinevateks funktsioonideks sõltuvalt sellest , kas norm toimib tapmissündmuse juriidiliseks faktiks kvalifitseerimise alusena , isiku tapmises kahtlustatavaks või süüdistatavaks kuulutamise alusena või isiku süüdimõistmise alusena . <arv> . <arv>. <arv>. <arv>. Näide : õigus elule ja tapmise kuritegu Vaadakem ühte normiformulatsioonide kompilatsiooni , mis kehtestab karistusõigusele eriomase , kuid üsna paradigmaatilise juriidiliste funktsioonide konfiguratsiooni . Eesti Vabariigi põhiseadus kehtestab kõige põhilisema inimõiguse ( CONST{Nforma} ) : Paragrahv <arv>. Igaühel on õigus elule . Seda õigust kaitseb seadus . Meelevaldselt ei tohi kelleltki elu võtta . Eesti Vabariigi karistusseadustik käsitleb eluvastaseid kuritegusid ja nende eest ettenähtud karistusi järgmises sõnastuses ( PUNISH{Nforma} ) . Esmalt on nimetatud ülemklass : ISIKUVASTASED SÜÜTEOD <arv>. jagu Eluvastased süüteod Järgneb keelatud ja hukkamõistetavate tegude nominaalne faktikirjeldus ehk defineerimata , tervele mõistusele arusaadav faktiklass . Keeld tuleneb põhiseaduse <arv>-ndast paragrahvist , üldisest moraalinormist ( mille üheks formulatsiooniks on kristliku pühakirja " kümne käsu " keelukäsk : " Sa ei tohi tappa ! " <arv> ) ning karistusseadustikuga sanktsioneeritud teo karistatavusest - karistuse kontseptsioon sisaldab ideed , et karistatavad teod on samaga keelatud : § <arv>. Tapmine Järgneb sanktsioon - legaalne käsk , volitus ja õigustus kohtuorganitele karistada tapjat : Teise inimese tapmise eest - karistatakse kuue- kuni viieteistaastase vangistusega . Tapmist keelav ja tapmise eest karistust sanktsioneeriv norm on samas käskivaks , volitavaks ja õigustavaks aluseks teatud sekundaarsetele juhistele , mis on adresseeritud riigi täitevorganitele , ennekõike seoses kohtueelse uurimisega . <arv> Järgneb eelmisest faktiklassist tuletatud alamklassi legaaldefinitsioon : § <arv>. Mõrv Tapmise eest , kui see on toime pandud : <arv> ) piinaval või julmal viisil ; <arv> ) üldohtlikul viisil ; <arv> ) kahe või enama inimese suhtes ; <arv> ) vähemalt teist korda ; <arv> ) seoses röövimisega või omakasu motiivil ; <arv> ) teise süüteo varjamise või selle toimepanemise hõlbustamise eesmärgil ; <arv> ) lõhkeseadeldise või lõhkematerjali kasutamisega , - Sanktsioon : karistatakse kaheksa- kuni kahekümneaastase või eluaegse vangistusega . <arv> . <arv>. <arv>. <arv>. Karistusõigusnormi funktsioonid Ülalesitatud ( teksti kokkuhoiu eesmärgil osaline ) kompilatsioon kujutab endast normistikku , mis kehtestab ja institueerib inimõiguste instituudi raames ühe funktsionaalse , nimelt inimelu kaitsva allüksuse . Sellel on hulk funktsioone , mida võib jaotada kuriteofaktide ennetamise ja neile reageerimise funktsioonideks . Üldregulatiivsed , kõigi subjektide tegevuse ( eel ) reguleerimise funktsioonid , mis toimivad enne õigust pälviva fakti ilmnemist : f <arv> - keelab tappa teist inimest " normaaltingimustel " ( avalik ja üldine keeld , erinevalt eraõiguslikust eksklusiivsest keeluõigusest autoriõiguses , vt <arv>. <arv>. <arv>. <arv> ) . f <arv> - esitades tapmist kui karistatavat ning selliselt hukkamõistetavat ja täiesti mittesoovitavat käitumist , implitseerib tapmisest hoidumise kui üldiselt heakskiidetud ja oodatava käitumise standardi . f <arv> - ähvardades karistusega , hoiatab keelu rikkujat õigussüsteemi karistava reaktsiooni eest . Üks funktsioon on normi nö keskfunktsioon või pärisfunktsioon , mis on tagasisidestatud eriregulatiivsete funktsioonide reaalsetelt efektidelt ( süüdimõistvalt kohtuotsuselt ) normatiivse funktsiooni efektile ehk abstraktsele tagajärjele : <arv> f <arv> - annab aluse määratleda igat tapmise materiaalset fakti kui juriidilist 'tapmise' fakti ehk võimalikku kuritegu . Samaga määratleb norm kõigi inimtegude osahulga { kõik tapmise juhtumid} , mis pälvivad tapmist keelavat ja karistamist sanktsioneerivat normi ning milliste puhul tuleb algatada kriminaalmenetlus . <arv> Eriregulatiivsed , peamiselt ametnike tegevuse reguleerimise funktsioonid , mis rakenduvad pärast normi pälviva süüteo ilmnemist : f <arv> - kohustab ja õigustab õiguskaitseorganeid ( täitevvõimu subjekti ) algatama kohtueelset menetlust ( sõltumata teo subjektist ) ja rakendama menetlusnorme : ehkki menetlust käseb alustada menetlusseaduse norm , nõuab see ( implitsiitselt ) karistusnormi hüpoteesist tulenevat õigustust . f <arv> - annab õiguskaitseorganitele õigustuse kahtlustada ja süüdistada konkreetset subjekti tapmises . f <arv> - koostoimes mitemete teiste õigusnormidega käseb , volitab ja õigustab kohtuniku ( kohtuvõimu subjekti ) poolt süüteoasja menetlemist , tuvastamaks süüdistatava süü ja mõistmaks sellele vastav karistus . f <arv> - piiritleb kohtuniku poolt määratavat võimalikku karistusmäära ja õigustab määratavat või juba määratud karistust . Normi abstraktsete , juriidilise fakti ilmnemisele eelnevate funktsioonidega seoses seisame vastamisi ontoloogilise küsimusega : kas kehtiva õiguse normid transformeerivad materiaalseid fakte õigust pälvivateks faktideks enne ja sõltumatult õiguse üldisest ja igakordsest rakendamisest , või on transformatsiooniks tingimata vajalik kompetentse otsustaja legaalne otsus ? ( Metafoorina : kumb on enne - fakt või norm ? ) Teisisõnu , kas õigusnorm funktsioneerib ilma teostiteta ? Kui jah , siis millistel tingimustel ? Faktivõimaluste klassifitseeritavus abstraktsete faktikirjeldustena annab õigusnormidele omaduse universaalselt kohalduvateks ; konkreetsete faktide kvalifitseeritavus normi faktikirjelduse alusel ( episteemilistes terminites öelduna : normis kirjeldatud faktivõimaluse tegeliku realiseerumise tuvastatavus ) teeb õigusnormid juhtumikohaselt realiseeritavateks ( rakendatavateks ) . Normi postfaktuaalne rakendusfunktsioon ei ole üldine , ehkki on avalik : karistusõigusnorm on kohtunikule kompetentsinormidega usaldatud autoritatiiv-argumentatiivne instrument tapjate kohtlemisel . Tapmist keelav ja seda tauniv norm on niivõrd fundamnetaalne , et see ei sõltu pelgalt karistusseadustiku sätte kehtimisest või rakendamisest . Seisukohta kinnitab mõtteline eksperiment . Oletagem , et mingisuguse arvutivea tõttu õigusriigi parlament tühistab formaalselt üheks nädalavahetuseks kõik elu kaitsmist ja elu võtmist käsitlevad seadusesätted . Kas see tähendaks , et tapmine muutub lubatavaks ? Kas see tähendaks , et inimesed hakkaksid üksteist tapma ? <arv> Tõenäoliselt ei päde üks ega teine . Enamik inimesi jääb ( vähemalt selle ühe nädalavahetuse jooksul ) veendumuse juurde , et tapmine on endiselt hukkamõistetav ja lubamatu , ning kui selle keelu tagamiseks ei leidu muid vahendeid , siis kindlasti kerkib päevakorrale omakaitse korraldamise küsimus . Tõsi küll , kohtunikud ei saaks ( formaalselt võttes ) nende sätete alusel kõnesoleval ajal sooritatud tapmiste eest karistust mõista , st nad ei saaks karistuste mõistmist õigustada seadusesätetega ; kuid see ei välista kohtunike muid , näiteks pretsedendile osutavaid või moraalseid õigustusi . Tundub ebausutav ja vähetõenäoline , et tapjad sellise formaalse seiga tõttu karistuseta jääksid . Kui nii , siis baasiline õigusnorm - tapmine on keelatud - kehtiks edasi ka sellises hüpoteetilises situatsioonis , kuid selle rakendamine nõuaks erinevat õigustamist ja ebatavalisi õiguslikke argumente . Siinjuures märkame , et õigusliku entiteedi funktsioonide suhtes evib tähendust ka selle funktsioneerimisviis . <arv> . <arv>. <arv>. Kui korrektne saab olla õigusnormide liigitus ? <arv> . <arv>. <arv>. <arv>. Õigusnormide liigituse alus Loogiliselt korrektne liigitus peab olema mahult adekvaatne ja täielik , invariantsel alusel , liigitatavaid välistav ja pidev . Nagu nägime , õigusnormid on mitmeotstarbelised ( vt Virhe . Viitteen lähdettä ei löytynyt . ja <arv>. <arv>. <arv>. <arv> ) . Kui võrrelda nt karistusnormide legaalformulatsioone ( vt <arv>. <arv>. <arv>. <arv> ) võimalike normipropositsioonidega ( vt P ( N ) lk <arv> ) ning mõlemaid mõeldavate karistusõiguslike funktsioonidega ( vt <arv>. <arv>. <arv>. <arv> ) , siis ilmneb , et legaalformulatsioonid , normipropositsioonid ning juriidilised funktsioonid pole üks-üheses vastavuses . Sellisel juhul nõuab vastamist küsimus : kas nende seosed on regulaarsed või mitte ? Või on need seosed hoopis õiguslooja meelevallas ? Järelikult , iga funktsioonide alusel tehtud õigusnormide liigitus on problemaatiline vähemalt välistamise põhimõtte ( üks ja sama norm võib kuuluda erinevatesse liikidesse ) , aga võibolla ka aluse invariantsuse ning täielikkuse ja adekvaatuse ( kõikide normiliikide koguhulk ei vasta kõigi normide koguhulgale ) põhimõtete suhtes . Lisaks sellele , seoses infotehnoloogiliste arengutega või keskkonnakaitse vajaduste teravnemisega on näha , et uued õigusvajadused on tinginud neile vastavate uute juriidiliste funktsioonide konstrueerimist ja endiste moderniseerimist . See tähendab , et liigituse alus ise on muutuses . Järelikult , meil tuleb kas metodoloogilistel kaalutlustel lõdvendada normide liigitamise loogilisi nõudeid , või otsida viga liigitatavas - õigusnormi mõistes . Vaadakem siis kõigepealt , milllised õigusnormide liigitused on funktsionaalsel alusel ja millised mitte . Alustame kõige üldisematest . Ühe vanima , avaliku õiguse ja eraõiguse normideks liigituse aluseks on normide kuuluvus valdkonniti . Kuigi selleski jaotuses esineb kattuvusi ja liigituse alus ei ole küllaldane või invariantne , <arv> siis selle klassifikatsiooni " Gordioni sõlme " pooleksraiumine liigitusele robustne aluse kehtestamisega annab oodatud tulemuse , st jaotab kõik õigusnormid rangelt kahte klassi : normid , mille allikateks on avalikõiguslikud aktid , on avalikõiguslikud , ja normid , mille allikateks on eraõiguslikud aktid , on eraõiguslikud , ning ühtegi hägusat juhtumit väljaspool seda kriteeriumi ei käsitleta . Ülearune on märkida , et kõnesolev jaotus ei ole funktsionaalsel alusel . Õigusnorme võib liigitada " kahte lehte " muudelgi alustel . Üheks selliseks on liigitus üldisteks käitumisnormideks ehk regulatiivseteks normideks ja ametlikeks reaktsiooninormideks ehk õigustakaitsvateks normideks . <arv> Kuigi taolise jaotuse alus näib funktsionaalne , või vähemalt võiks seda selliseks modifitseerida , on siingi liigituse korrektsuse säilitamise ainsaks võimaluseks robustse , kuid kõik normid rangelt kahte klassi jaotava aluse leidmine . Selliseks on normide adressaat . Tõsi küll , liigitus adressaadi alusel saab olla vaid dihhotoomiline , sest regulatiivsete normide adressaat pole ühetaoliselt määratletav . Tulemus on selline : reaktsiooninormide liigi moodustavad normid , mis on adresseeritud ametnikele , regulatiivsete normide liigi moodustavad kõik ülejäänud normid . 'Regulatiivne' on sellisel juhul muidugi mõistetud kõige üldisemas , kuid ametnike tegevust välistavas tähenduses . Tuntuim teoreetiline kahendliigitus pärineb Hartilt . Hart klassifitseeris õigusnormid primaarseteks normideks , mis asetavad subjektidele kohustusi , ja sekundaarseteks normideks , mis annavad subjektidele nii avalikõiguslikke kui ka eraõiguslikke , primaarnormide rakendamiseks ja modifitseerimiseks vajalikke võimuvolitusi . <arv> Selle jaotuse aluseks näivad olevat teatud üldist tüüpi funktsioonid : primaarnormid otseselt keelavad ja kohustavad ( ning lubavad või õigustavad ) käitumisakte , sekundaarnormid volitavad primaarnormide rakendamist nende rikkumise korral , samuti volitavad käitumisaktide kokkuleppelist keelamist , kohustamist , lubamist ja õigustamist . Sekundaarsete normide hulka kuulub ka tunnustusnorm , mis funktsioneerib primaarnormide legaliseerijana ja juriidilise kehtivuse tunnuste või kriteeriumi kehtestajana . <arv> Finnis näeb , ehkki Hartile ja Razile toetudes , sama pilti teistes toonides . Õigus on normide süsteem , mis varustab ühiskonna vaidluste autoritatiivse lahendamise metoodika või tehnikaga . Õiguse metoodilistel või tehnilistel vahenditel on dualistlik funktsioon : a ) annab siduva juhise " esmastele institutsioonidele " ja b ) " just needasamad normid " juhivad indiviide , kelle käitumine võib sattuda institutsioonide hindamise ja arvustamise alla . Just õigusnormide sellise dualistliku funktsiooni tõttu erineb õigussüsteem fundamentaalselt mistahes muust sotsiaalsest korraldusest , milles võimuorgan võib probleeme lahendada juhtumi-kohaselt , normidest sõltumatu diskretsiooni alusel . <arv> Seega Finnis tõdeb , et õiguse olemuse määravad pigem selle funktsioonid kui struktuur , ning primaarseteks ja sekundaarseteks võivadki osutuda hoopis õiguse funktsioonid , mitte normid . Kahjuks Finnis sellist teoreetilist pööret siiski ei teosta . Razi järgi iga õigussüsteem sisaldab vaid kahte tüüpi norme ( normiallikaid ) : D-seadusi <arv> ja P-seadusi . <arv> Normatiivses mõttes kõik D-seadused evivad vaid ühte funktsiooni - preskribeerida teatud käitumine või käitumisviis . <arv> P-seaduste normatiivne funktsioon on varustada indiviidid vahenditega nende tahte realiseerimiseks . Seadused , mis ettekirjutavad protseduure teatud volituste kasutamiseks , kuid ise ei anna volitusi , evivad sotsiaalseid funktsioone ( takistada pettust ) , kuid mitte normatiivseid funktsioone . Razi väide õiguse " sotsiaalsete funktsioonide " ja " normatiivsete funktsioonide " erinevusest toetub ( viiteliselt ) Harti fraasile seaduste või õiguse 'sotsiaalsetest funktsioonidest' . <arv> Raz leiab , et sellel on kaks tähendust : <arv> ) seadusel ( õigusel ) on sotsiaalsed efektid , mis on aktuaalsed või kavatsetud ; nii näiteks on õiguse kavatsetud funktsiooniks hõlbustada kinnisvara transaktsioone või kallutada abielunaisi loobuma töölkäimisest ; <arv> ) seaduse ( õiguse ) tavapärane normatiivne funktsioon . <arv> P-seadused jagunevad omakorda PL-seadusteks , mis annavad subjektidele legislatiivseid võimuvolitusi , ja PR-seadusteks , mis annavad regulatiivseid võimuvolitusi . Lihtsalt öeldes , PLseadused reguleerivad D- ja P-seaduste kehtestamist ehk seadusandlust , PR-seadused reguleerivad D-seaduste rakendamist . <arv>  Joonis <arv> Õigusnormide jaotus Raz'i järgi Razi arvates õigusnormide liigitamine D- ja P-seadusteks seletab ja täpsustab Harti teostatud õigusnormide primaarseteks ja sekundaarseteks liigituse sisu . Kuid Raz leiab ka erinevusi . <arv> ) Kui Hart leiab , et kõik õigusnormid on kas primaarsed või sekundaarsed normid , siis Raz väidab , et ehkki D- ja P-seadused on õigusnormide ainsateks tüüpideks , esineb ka teist tüüpi seadusi , mis ei ole normid . <arv> ) Tunnustusnorm , mida Hart peab sekundaarnormiks , on Razi järgi D-norm , mitte Pnorm ( nagu võiks oodata ) , mistõttu on väär väita , et P-seadused vastavad Harti sekundaarsetele normidele . <arv> ) Kui Hart peab sekundaarseid norme primaarsetest erinevaks tasemeks , nii et esimesed käivad alati teiste kohta , <arv> siis Raz sellega ei nõustu : ehkki P-seadused evivad sisemisi seoseid Dseadustega , ei käi P-seadused D-seaduste kohta , vaid ikkagi inimkäitumise kohta , juhtides seda samuti , nagu primaarsed normid ja D-seadusedki , kuid määratlematus suunas . <arv> ) Hart ei eristavat sekundaarnormide all PL-seadusi ja PR-seadusi , mida Raz peab eriti tähtsaks . Hart ütleb näiteks , et lepingu tegemise või varanduse transaktsiooni toiminguid võib edukalt pidada piiratud ulatusega legislatiivseteks aktideks . Raz argumenteerib PL- ja PR-seadusi eristades , et vaid lepingu tegemise võim on legislatiivne võim , kuid võim teostada vara transaktsiooni on regulatiivne ehk PR-võim . <arv> <arv> ) Razi arvates Harti õigusmõistmise normid [ rules of adjudication ] on paremini käsitletavad PLseaduste spetsiaalse alamklassina , kui sekundaarsete normide spetsiaalse tüübina , mis on paaris muutmisnormidega . <arv> Razi , nagu Hartigi liigituse aluseks on õigusnormi teatud funktsioonide tüübid . Razi liigituse puuduseks on aga Hartilt laenatud funktsionaalse kriteeriumi piiratus . Sama puudus ei torka Harti käsitluses nii teravalt silma , sest normide klassifikatsioon primaarseteks ja sekundaarseteks juhib tähelepanu pigem normide omavahelistele seostele : primaarne ja sekundaarne on ju mõistepaar , mis osutab mingile alluvuse , tuletatavuse või järgnevuse suhtele . Razi liigitus on sellest hägususest puhas , kuid taotledes liigituse loogilist korrektsust , surub ta " jõumeetodil " osa õigusnorme oma liigitusest lihtsalt välja , väites , et need polegi normatiivsed . Nimelt väidab ta , et iga legaalne ettekirjutus [ law ] pole norm . Kuid normatiivsust ei saa mõista nii kitsendavalt , et vaid käitumist reguleeriv ettekirjutus on norm . Eespool vaatasime , et normatiivsed funktsioonid käsitavad vähemalt nelja eri tüüpi funktsioone , mis kõik , ehkki erineval määral , leiavad kasutamist ka õiguslikus regulatsioonis ( vt lk <arv> ; ka Aarnio normiliigitus allpool osutab normitüüpidele , millele on Razi liigituses raske kohta leida ) . Seega korrektne väide kõlaks hoopis nii : iga legaalformulatsioon ei ole normatiivne , st ei esita normatiivset propositsiooni ( reeglit , ettekirjutust ) . Kuid mittenormatiivseid legaalformulatsioone on vähe ja neil on abistav roll . Enamik mittenormatiivseid lauseid või fraase , näiteks hüpoteetilised faktikirjeldused , ei ole iseseisvad formulatsioonid , vaid need on normiformulatsioonide osad , mis vahel lihtsalt on tekstis hajali ning nõuavad kompileerimist . Kui nii , siis ei jää ju järele mingeid formulatsioone , mida Razi järgi " mittenormatiivseteks seadusteks " nimetada . Aarnio on samuti valinud õigusnormide liigitamise aluseks funktsioonide tüübid . Kuid hoopis erineval abstraktsiooni tasemel . Kui Hart ja Raz vaatasid , mida normid teevad inimkäitumise suhtes , siis Aarnio vaatab , mida normid teevad inimkäitumisest eraldatud ja teatud mõttes sellele eelnevas abstraktsioonide maailmas . Kõige üldisemalt liigitab ta õigusnormid regulatiivseteks ja konstitutiivseteks normideks . <arv> Konstitutiivsed normid jaotab ta omakorda kompetentsinormideks , protseduurinormideks ja legaalseteks definitsioonideks . Aarnio sõnul klassifikatsioon osutab , millist spetsiaalset legaalset funktsiooni [ purpose ] kõnesolev norm täidab . <arv> ÕIGUSNORMID  Joonis <arv> Õigusnormide jaotus Aarnio järgi Aarnio hülgab aga ( näib , et " praktilistel kaalutlustel " ) liigituse korrektsuse taotlused . Esiteks , osa norme jätab ta dualistlikust liigitusest välja , nimetades neid " moodsa õiguse normideks " . <arv> Teiseks , konstitutiivseid norme liigitades märgib Aarnio , et teeb nii praktilistel kaalutlustel , sest konstitutiivset funktsiooni täidavad ka paljud teised normid . Kolmandaks , Aarnio möönab , et ka regulatiivsetel normidel on konstitutiivseid funktsioone . <arv> Neljandaks , raske on eitada tõsiasja , et ka protseduuri- ehk menetlusnormide hulgas on nii regulatiivse kui ka võimuvolitava funktsiooniga norme . Tõsi küll , regulatiivsete protseduurinormide toime on piiratud ametlike protsessuaalsete situatsioonidega ning on valdavalt adresseeritud ametiisikutele ( kuid mitte ainult - mõelgem kohtumenetluste osalistele ) . Samuti võivad menetlusnormid funktsioneerida kompetentsinormidena : ettekirjutus , kuidas menetleda , võib samas tingida kompetentsi - volituse menetleda ; kuid möönan , et siin on võimalik ( ja võibolla isegi kasulik ) näha kahte erinevat normipropositsiooni . <arv> . <arv>. <arv>. <arv>. Liigituse korrigeerimise viisid Millised võiksid olla võimalused liigituse parandamiseks ? Leidub kaks , üks radikaalsem ja teine vähemradikaalne lahendus . <arv> ) Muuta liigitatavat : loobuda normide ( funktsionaalsel alusel ) liigitamisest ning tegeleda juriidiliste normatiivsete funktsioonide liigitamisega . Ehk teisisõnu , käsitada normatiivseid funktsioone liigitatavana , mitte liigituse alusena . Seda lahendust toetab tõdemus , et osa õigusnorme on polüfunktsionaalsed ( vt <arv>. <arv>. <arv>. <arv> ) , mistõttu neid ei saa funktsionaalsel alusel välistavalt liigitada . Selle lahenduse probleemiks on ebasoovitav normi tähtsuse ja tähenduse vähendamine teoorias . <arv> ) Muuta hoiakut normipropositsioonide tuletamise ehk üldse õiguse tõlgendamisse . Esiteks , seniste tõlgendusmeetodite juures pole eristatud normiformulatsioonide kompilatsooni ja lingvistilist tõlgendamist spetsiaalselt juriidilisest tõlgendamisest . Teiseks , tõlgendamise traditsiooniliste aluste hulgas ei leia me juriidilisi funktsioone . <arv> Parandades need kaks puudust , võime : a ) kompileeritud formulatsioonidest tuletada ja sõnastada kompositsioonilisi ning täielikkusele lähenevaid normipropositsioone ; b ) sedastada ja sõnastada normipropositsiooni erinevaid juriidilisi funktsioone . Eespool inimelu kaitsmist ja tapmist käsitlevate normide näite juures puutusime kokku mõlema meetodiga : mitmete seadusesätete , sh CONST{Nforma} ja PUNISH{Nforma} ( vt <arv>. <arv>. <arv>. <arv> ) kompileerimise ja tõlgendamise tulemusena sõnastasime normipropositsiooni P ( N ) ( vt lk <arv> ) ; samuti nägime , et üks ja sama norm ( normipropositsioon ) täidab erinevaid funktsioone ( keelab tapmise , määratleb karistusnormi pälvivad teod ning õigustab menetluse algatamist ja karistamist ) . Funktsioonidest loobumine ei tule aga mõttessegi , sest esiteks , õiguse olemus seisneb selles , mida ja kuidas see korda saadab , ja teiseks , kuna normatiivne funktsioon , seotuna mingi õigusnormi või normitüübiga , teeb viimasest vahendi mingite efektide saavutamiseks , ning seeläbi vastab mingile vahendlikule vajadusele , siis funktsioon nii liigituse alusena kui ka liigitatavana seob norme või normi tüüpe igal juhul ka õigusvajadustega . Ilmselt on mõistlik jätkata mõlema lahenduse kombinatsioonis : vaadakem õigusnormide ja juriidiliste funktsioonide liigitusi koos ja eraldi . <arv> . <arv>. <arv>. <arv>. Õigusnormi definitsioon Viimane aeg on eelnevaid analüüse arvestades täpsustada õigusnormi määratlust . Olgu see esialgne ja hüpoteetiline ning käsitlegu vaid sõnastatud norme ( ei siis näiteks tavanorme ) . Kompositsiooniline formuleeritud õigusnorm on ühe või mitme õigusallika formulatsioonide kompileerimise ja spetsiaalse juriidilise interpreteerimise meetoditega komponeeritud imperatiivne ja funktsionaalne preskriptsioon , mille kehtivus ( legitiimsus ) on tagatud õigusallikate üldise tunnustatusega ehk legaalse autoriteediga , õigusnormi kehtestavate seadusandjate , interpreteerijate ja rakendajate võimuautoriteediga ning lõpuks riigi materiaalse ja füüsilise sunnijõuga , kusjuures iga tagatis evib tagasisidestatud mõju teistele tagatistele . Lihtne formuleeritud õigusnorm on õigusallika formulatsioonist tavalise või juriidilise keeleoskusega väljaloetav imperatiivne ja funktsionaalne preskriptsioon , mille kehtivus on tagatud samade jõududega , mis eelmises definitsioonis . Saame sellise õigusnormide ristuva liigituse :  Joonis <arv> Õigusnormide ristuv liigitus Nagu skeemist näha , juriidilised funktsioonid jaotuvad mono- ja polüfunktsionaalsete normide vahel . Järelikult , kui mõne polüfunktsionaalse normi funktsioonide hulgas leidub mõne monofunktsionaalse normi funktsioon , siis täiesti korrektne normiliigitus pole ka funktsionaalsel alusel võimalik . Kuid üritame parimat . <arv> . <arv>. <arv>. <arv>. Õigusnormide liigitus funktsionaalsel alusel Õiguse normatiivsete funktsioonide alusel saame alljärgneva õigusnormide liigituse . I IMPERATIIVSED NORMID ( <arv> ) Üldregulatiivsed ( universaalne või täiendsubjekt ) ( <arv>-<arv> ) Keelavad ja kohustavad ( <arv>-<arv> ) Lubavad ja õigustavad ( <arv> ) Eriregulatiivsed ( ametisubjekt või muu unikaalne subjekt ) ( <arv>-<arv> ) Reaktsiooninormid - karistusnormid - hüvitusnormid ( <arv>-<arv> ) Protseduurinormid - kohtumenetlused - seadusandlusmenetlused - haldusmenetlused ( <arv>-<arv> ) Erikaitsenormid - kaitsekäsud - eritingimuskeelud ( <arv> ) Konstitutiivsed ( <arv>-<arv> ) juriidiliste mõistete legaaldefinitsioonid ( <arv>-<arv> ) subjekte ja instituute konstitueerivad normid ( <arv>-<arv> ) kompetentse askribeerivad normid - avaliku võimu volitused - eraalgatuse ja lepinguvabaduse tagatised II PERFORMATIIVSED , DISPOSITIIVSED JA VABALT VALITAVAD NORMID - diskretsiooninormid - hindamisnormid - eesmärginormid - ressursinormid jmt. Funktsionaalselt , st nii juriidiliste efektide kui ka funktsioneerimisviisi poolest on õigusnormide I ja II grupi põhiline erinevus selles , et imperatiivsed normid soorituvad esmaselt , normi faktikirjeldusele subsumeeruva materiaalse fakti suhtes ilma õigusotsustuseta , transformeerides materiaalse fakti normi pälvivaks faktiks ; II grupi normid soorituvad või realiseeruvad aga üksnes läbi subjekti ( juriidilise ) otsuse . Õigusnormid ei funktsioneeri reeglina üksikult , vaid moodustavad funktsionaalseid ühikuid ; kõige tüüpilisemad on instituut formaal-juriidilise üksusena ning juriidiliselt reguleeritud tegevuse skeem ( nö õigusalgoritm ) praktilise , sisulise entiteedina . <arv> . <arv>. Toimiv õigus <arv> . <arv>. <arv>. Mis on õiguse " liigutajad " ? Raz vaatleb Kelseni esitatud õigussüsteemi efektiivsuse kriteeriumi : õigussüsteemi efektiivsus on süsteemi seaduste efektiivsuse ( vastavus ) funktsioon . Raz lisab kaks efektiivsuse ilmnemise viisi : a ) nende kuuletumine , kellele norm paneb vastava kohustuse ; b ) normiga lubatud/ettenähtud sanktsiooni rakendamine . Õigusnormi efektiivsuse all , mis seab teatud käitumisega vastavusse sanktsiooni ja sellega kvalifitseerib käitumise illegaalseks , 'deliktiks' , on olulised kaks fakti : <arv> ) õigusorganid on normi rakendanud , mis tähendab et konkreetses asjas on määratud sanktsioon ja see on täide viidud , või <arv> ) õiguskorrale allutatud indiviidid on järginud normi , st nad käituvad viisil , mis välistab sanktsioonid . <arv> Kuid see kirjelduses ei esita õiguse efektiivsuse mõõtu . Võibolla sellist polegi - kuritegude ja vastutuse korrelatsioon , nagu teisedki sellised korrelatsioonid ei kajasta niivõrd juriidilisi , normatiivseid , kuivõrd sotsiaalseid efekte ? Õigusvahendi funktsionaalne kirjeldus osutab selle deontilisele operaatorile ja vastavale abstraktsele efektile ( nagu õigusnormi pälvimisefekt , vt lk <arv> ) ning operatsionaalsele protsessile ja reaalsele efektile ( nagu õigusnormi sotsiaalsed efektid , vt <arv>. <arv>. <arv>. <arv> ) . Reaalsed efektid on tegelikud või potentsiaalsed . Potentsiaalsete efektide realiseerumise võimalikkust hinnatakse induktiivselt : linnutiiva suhtes vaatlustulemuste , mootori suhtes katsetuste ja arvutuste , õigusnormi suhtes mitmekülgse , sh õiguse ja moraali üldprintsiipideks kujunenud sotsiaal-ajaloolise kogemuse alusel . Vahendi tegelikele efektidele osutab vahendi funktsioneerimise kui aktuaalse dünaamilise sooritusprotsessi kirjeldus . Sooritusaktide ja efektide korrelatsioon on üks efektiivsuse mõõtusid . Lihtsaimal juhul oleks efektiivsuse mõõduks tegevusskeemi igakordne tegelik realiseerimine ettenähtud realiseerimissageduse suhtes . Kui tegevusskeemi igakordset ( täielikku ) realiseerimist käsitada efektina , mille väärtus on <arv> , siis on efektiivsus avaldatav kõigi realiseerimiskatsete RK ja edukate realiseerimiskatsete RT suhtena - RT/RK . Saame väärtuste skaala , mis analoogselt tõenäosusväärtustele ulatub <arv>-st <arv>-ni . Selline lihtne valem ei tööta aga nendel juhtudel , kui skeemi saab realiseerida osaliselt . Valemi enda täiendamine pole probleem . Probleemiks on osalise täitmise ehk osalise efekti mõiste . Oletame , et me oskame ka efekti täielikkust hinnata vahemikus <arv>-st <arv>-ni ning märgime väärtuse i-ga . Saame lihtsa , põhimõttelise valemi iRT/RK , mis mõõdab tegevusskeemi realiseerimiskatsete efektiivsust . Küsimus sellest , milleks on suuteline konkreetne õigussüsteem , <arv> on sotsioloogia või sotsioloogilise õigusteaduse küsimus . Need distsipliinid uurivad ametnike , juristide ja õigusteadlaste tarvis õiguse efekte ja efektiivsust . Euroopa Liidus näiteks on käimas õigusaktide mõjude uurimise projekt . <arv> Mis aga paneb õigusnormi tööle ? Millised on õiguse " mootorid " ? Millised on õigusnormide ja õiguse subjektide need erilised omadused ja seosed , mis tagavad juriidiliste vahendite regulatiivse toime ? Ilmselt esinevad abstraktsete normatiivsete funktsioonide ja tegelike sotsiaalsete efektide vahel mingid kindlad protsessuaalsed ( ja tõenäoliselt kausaalsed ) seosed , mingid erilised sooritusmehhanismid . Õigusfilosoofias on palju vaieldud õigusnormi kahe funktsiooniteguri , füüsiline sunni ja füüsilise sunniga ähvardamise üle . Need tegurid on reaalsed ja arvestatavad , kuid ammu on selge , et need pole ainsad ega isegi mitte põhilised . Esiteks , põhiliseks faktoriks , mis sunnib inimesi tegelema õigusloominguga , konstrueerima normatiivsete funktsioonidega juriidilisi vahendeid , on vajadused õigusliku regulatsiooni järele . Nendest me rääkisime töö <arv>. osas . Õigusvajadused toimivad nii õigusloomingu aktide otseste motivaatoritena , kui ka tekitavad vajaduste rahuldamisele kaudselt suunavaid motiive ( vt <arv>. <arv>. <arv> ) . Teisesed , nö jooksvad vajadused õiguse järele aga motiveerivad subjekte olemasolevaid juriidilisi vahendeid realiseerima . Jooksvate õigusvajadustega konnoteeruvad subjektide huvid ( vt <arv>. <arv>. <arv> ) . Karistus- ja deliktiõiguse ning kohtumõistmise ja riikliku sunniaparaadi käsitluste varju on jäänud aga lihtne arusaamine , et mistahes ettekirjutus , ähvardus ja lubadus on mõttetu ega saa toimida , kui ettekirjutuse , ähvarduse või lubaduse subjekt ei ole teadlik ( või ei oma vähemalt mingit tõepärast oletust ) ettekirjutuse , ähvarduse või lubaduse üldisest tähendusest ning konkreetsest olemasolust ja sisust . Me saame näha , et teadmine ja teised episteemilised seisundid on erilised ja ( mõneti ootamatult ) objektiivsed seosed subjekti ja teda ümbritseva maailma vahel . Teadmine õigusnormist on objektiivne suhe subjekti ja normi vahel . Ja kui selline teadmine käsitab lisaks normiallika tunnustamisele ka normi funktsiooni tunnustamist , siis on normi teadmine ühtlasi õigusnormi täitmise motivaator . Meil tuleks leida mingi üldine mõiste , mis iseloomustaks õigusnormi funktsioneerimise mehhanisme , funktsionaalse seose dünaamilisi , protsessuaalseid omadusi . Sest pole ju ükskõik , kas õigusnormi 'varastada ei tohi' täitmine saavutatakse käte maharaiumisega või kõigil asjaosalistel , nii varastel kui karistajatel inimlikku väärikust säilitavate viisidega . Nimetagem mistahes vahendi toimimisprotsessi ja protsessi efektide vahelise funktsionaalse seose üldist iseloomustust toimimise viisiks ehk funktsiooni mooduseks . <arv> . <arv>. <arv>. Otstarbe realiseerimise viis <arv> . <arv>. <arv>. <arv>. Funktsioneerimisviisi ehk funktsiooni mooduse mõiste Vaatame piltlikult . Lennuki kolb- ja turbomootor , propeller- ja reaktiivmootor liigutavad lennukit ja on sellistena lennukimootorid , kuid kõik nimetatud mootorid töötavad erinevalt ning ka lennutavad lennumasinat suuremate ja väiksemate erinevustega . Seega tehisvahenditel esineb abstraktne tööpõhimõte ( funktsioneerimise viis või printsiip ) , mis on vahendisse sisse ehitatud , mis avaldub vahendi tegelikus töös ( funktsioneerimises ) ning ei ole irrelevantne sel lihtsal põhjusel , et mõjutab vahendi toimimise efekte ( sõltuvusseose määramispiirkonda ) . Nagu nägime , ( <arv> ) liigutada masinat=f ( mootori töö ) Mootorit iseloomustab määratud ( kasutatav või sisseehitatud ) funktsioneerimisviis : mootor töötab viisil ( tööpõhimõttel ) g mis omakorda määrab liikumise efektid ( kiirus , kiirendus , jõumoment jmt ) ja kõrvalefektid ( müra , vibratsioon jmt ) : funktsioneerimisviis=g ( f ( mootori töö ) ) =g ( liigutada masinat ) = " nii nagu mootor käib , sedasi liigutab see ka masinat " st funktsioneerimisviis on superpositsiooniline liitfunktsioon : m=F ( x ) =g ( f ( x ) ) Vahendi funktsioneerimise viis on vahendi väljund-efektide ehk välise funktsiooni ning vahendi sise- ja sisendiefektide ehk sisemiste funktsioonide liitfunktsioon ( operatsionaalsest funktsioonist ja funktsionaalsetest efektidest vt tabel lk <arv> ) . Funktsioneerimise viisi võime nimetada ka funktsiooni mooduseks . Tehisasja valmistaja annab asjale funktsiooni ehk otstarbe selliselt , et ehitab sellesse teatud funktsioneerimisviisi . Funktsioneerimisviis on vahendi protsessuaalse dünaamika üldistus üle selle ehitusliku struktuuri . Tehnikas nimetatakse seadme abstraheeritud ja üldistatud , nomoloogilistele seadustele põhinevat funktsioneerimisviisi seadme tööpõhimõtteks . <arv> Funktsioneerimisviis on operatsionaalse entiteedi protsesse ja struktuure üldistav ning neid väljundfunktsiooniga ühendav mõiste . Nagu eespool nägime ( vt lk <arv> ) , funktsioon võib olla määratud faktuaal-operatsionaalse või dispositsioonilis-operatsionaalse definitsiooniga . Esimesel juhul ( näiteks kaika kasutamine relvana ) on funktsioneerimisviis samane funktsionaalse protssessiga . Teisel juhul on funktsioneerimisviis oluliselt keerulisem , paljude muutujatega liitfunktsioon , kuid täpse formaliseerimise võime siinkohal kõrvale jätta . Sedastame vaid , et kompositsioonilise ( süsteemse ) vahendi funktsioneerimispõhimõtte moodustavad teatud sisemiste kausaalsete sündmuste ahelad , kahvlid ja ansamblid , kus ühe hulga operatsionaalsete protsesside efektid on operatsionaalseteks põhjusteks järgmistele efektidele , jne. Selle tõttu funktsioneerimisviisi kirjeldus ei saa olla lihtne , kindla ja ühetaolise mõistestikuga piiratav kirjeldus , vaid on alati liitkirjeldus sui generis , <arv> mille mõistestik ja terminoloogia on määratud funktsionaalse operandi erinevatest struktuuri- ja protsessikirjeldustest . Funktsioneerimisviisi kirjeldus ei haara aga kaasa kõiki neid kirjeldusi , vaid üksnes minimaalse ja kirjeldatavat entiteeti ( operandi ) tüpologiseeriva osa . Selline kirjelduse ökonoomsusprintsiip põhjendab ühtlasi funktsioneerimisviisi kirjelduse ja mõiste vajalikkust . Ent teistpidi , funktsioneerimisviisi kirjeldus rikastab olulisel määral funktsionaalset kirjeldust , lisades sellele uusi dimensioone , näiteks protsessi eetiliste või episteemiliste väärtuste mõõtmed . Sageli on funktsioneerimisviisi kirjeldust võimalik üldistada sellise abstraktsioonitasemeni , et see ei sisalda mingeid struktuurseid kirjeldusi , osutades neile vaid operatsionaalsete või nomoloogiliste määratluste kaudu , mis kirjeldavad vahendi toimimise ühte aspekti . Näiteks , tehnikas esitatakse tavaliselt jõumasina mehaaniline tööprintsiip ( sisepõlemismootori kinemaatiline skeem ) või termodünaamiline tööprintsiip ( soojusmasina nn. Carnot' tsükkel <arv> ) . Need on ühe ja sama seadme täiesti erinevas mõistestikus ja terminoloogias esitatud tööpõhimõtted , mille aluseks on erinevad nomoloogilised seadused . Mõeldavad on teisedki reduktiiv-ökonoomsed kirjeldused . Radikaalseim on ilmselt välistav printsiip , mille alusel funktsioneerimisviis on määratletud kõigi operatsionaalsete tagajärgede hulgast välistatud kõrvalefektide hulgaga : I funktsioneerib selliselt , et operatsionaalsete tagajärgede hulgas ei ilmne määratud efekte { E} Näiteks , 'mootor teeb vähe müra' või 'lause annab mõtte edasi nii täpselt , et kellegil ei teki küsimust , mida sellega öelda tahetakse' . Selline minimalistlik reduktsioon võib aga olla liiga taandav , sest iseloomustab vaid ( hetkelist ) väljundit ning vahend jääb " mustaks kastiks " ; naljaga pooleks võib aga öelda , et avatud ühiskonna juriidiliste vahendite hulgas ei tohi olla " musti kaste " . <arv> . <arv>. <arv>. <arv>. Vahendite funktsionaalne klassifikatsioon Funktsionaalsed efektid pole ainus vahendite klassifitseerimise alus . Mootoril on kindel , sisseehitatud viis , kuidas see oma funktsiooni täidab : nii võib lennukimootor olla reaktiiv- või kolbmootor . See viis , kuidas kõnesolev entiteet funktsiooni täidab , näib eriti oluline tehisvahendite suhtes : toimimise viis on osa tehislikkusest , see vastab intentsionaalsele , inimese poolt väljamõeldud ja vahendisse ehitatud tegevusskeemist . Funktsioneeriva entiteedi võime tekitada mingeid efekte on aluseks sellele entiteedile funktsiooni ehk otstarbe omistamisele . Näiteks , õiguslikul entiteedil on karistusfunktsioon üksnes siis , kui see entiteet tekitab " karistuse efekte " . Funktsioon ja funktsioneerimisviis on ristuvad klassifikaatorid ; kui päris täpne olla , siis mõlema puhul on vahendite liigitamise aluseks kindlaid vajadusi rahuldavad ning sellistena oodatud ja teatud nõuetele vastavad ( funktsionaalsed <arv> ) efektid . Saame kaks operatsionaalsete entiteetide ristuvat funktsionaalset klassifikatsiooni : <arv> ) väljundefektide ehk vahendi funktsiooni alusel ja <arv> ) sisemiste liitfunktsionaalsete efektide ehk funktsioneerimisviisi alusel . Järgmine valem esitab vahendeid klassifitseeriva määratud funktsiooni : F ( mootori X töö ) = liigutada masinat ( Y ) Kui Y = auto , siis X = automootor ; kui Y = lennuk , siis X = lennukimootor , jne. Sõltuvalt funktsioneerimisviisist F ( X ) jaotuvad samad mootorid reaktiiv- , sisepõlemis- jm tüüpi mootoriteks . Ma ei arva , te õigusnormide või instituutide liigitus õnnestuks sama lihtsalt , kuid eespool kästletud liigitustes ( vt <arv>. <arv>. <arv> ) on näha analoogseid klassifitseerimise aluseid . <arv> . <arv>. <arv>. <arv>. Kas on olemas esteetilised ja eetilised funktsioonid ? Esteetiliste hoiakute ja teatud funktsioonide vahel on huvitavaid seoseid . Näiteks , lilleõiel on hulk bioloogilisi , peamiselt paljunemisega seotud funktsioone , kuid samas on inimene väärtustanud lilleõied kauniteks ja nende kinkimise teatud inimlikke tundeid avaldavaks . Lillekasvatuses paljudel juhtudel õied ei täidagi enam bioloogilisi funktsioone , kuid rahuldavad ( ja samas taastekitavad ) inimeste kultuurilisi , esteetilisi ja kaunistatud suhtlemise vajadusi . Iga esteetilise juhise või normi , st esteetiliselt väärtustatava efekti saavutamiseks vajaliku toimingi või meetodi ettekirjutuse kohta võib küsida : mida ja mille jaoks kõnesolev juhis või norm ette kirjutab ? See on küsimus normatiivsest funktsioonist : mida tuleb teha selleks , et saavutada oodatud efekt ? Näiteks juhised selleks , et maali vaatajal tekitada mulje ruumilisest perspektiivist või värvide kooskõlast . Selliste esteetiliste normide olemasolu ja nende tuvastamine ei tekita ilmselt mingisuguseid probleeme - selleks piisab mistahes kunstiõpikust . Seega , vähemalt sellist normatiivset tüüpi esteetilised funktsioonid on olemas . Kuid samamoodi võime siis küsida ka eetikanormide kohta : milliseid efekte peaksid tekitama viisaka käitumise reeglid ? Võime vastata , et ilusa käitumise , suhtlemist edendava käitumise , oodatava käitumise jmt efekte . Iga lugeja võib siit ise edasi mõelda . Kuid kaasaegse õiguse ühe põhilise funktsiooni , nimelt inimlike atribuutide kaitsmise eetilist olemust vaatame allpool ( <arv>. <arv>. <arv> ) . <arv> . <arv>. <arv>. Õiguse funktsionaalsed efektid Vaadakem neid efekte ehk seda tööd , mida õigusnormid - koos või eraldi , mõeldavalt või tegelikult - ära teevad . Efektid ehk tagajärjed mäletatavasti moodustavad funktsiooni määramispiirkonna . Eespool nägime , et Raz lähenes Harti jälgedes tõepärasele arusaamisele , et õigusnormil on sotsiaalsed funktsioonid ja normatiivsed funktsioonid , kuid täit selgust ta sellesse pilti veel ei toonud ( vt lk <arv> ) . Vaatame lähemalt . Kõige üldisemalt jagunevad õigusnormide efektid tõesti kahte suurde kategooriasse : <arv> ) normi otsustuslikud ( propositsioonilised ) efektid ehk " abstraktsed juriidilised tagajärjed " ; nende hulgas on : a ) positiivsed , normi realiseerimist käsitavad deontiliste operaatorite <arv> ja hüpoteetiliste konditsionaalide väärtused ; b ) negatiivsed , normi rikkumist käsitavad hüpoteetiliste konditsionaalide väärtused . <arv> <arv> ) normi efektid ehk õigusliku regulatsiooni reaalsed , sotsio-faktuaalsed tagajärjed : normatiivselt hinnavad käitumuslikud tagajärjed - normi täitmine või rikkumine . <arv> Sellest jaotusest tuleneb huvitav küsimus : kuna meile on vaadeldavad kahte erinevat tüüpi ( funktsionaalsed ) efektid , kas siis on tegemist ühe ja sama funktsiooni erinevate efektidega , mida eristab mingi eriline kriteerium , või on tegemist erinevate , vastavalt normatiivsete ja sotsiaalsetega funktsioonidega ? Vastus sellele küsimusele on oluline selles tõttu , et kui me leiame , et normatiivsed funktsioonid ei kujuta endast sõltuvusseoseid õigusnormide ja sotsiaalsete efektide vahel , vaid üksnes õigusnormide ja abstraktsete juriidiliste tagajärgede vahel , siis on õigusdogmaatika ja mitmed teisedki juriidilised distsipliinid nö eneseküllaldased , ilma et peaks nende tulemusi siduma õigusnormi sotsiaalsete tagajärgedega . Sellisel juhul oleks õigustatud <arv>. osas käsitletud õiguse enesekseskne uurimistaust ( vt <arv>. <arv>. <arv>. <arv> ) . Kui me aga leiame , et normatiivsed funktsioonid kujutavad endast sõltuvusseoseid nii õigusnormide ja abstraktsete juriidiliste tagajärgede , kui ka nende ja sotsiaalsete efektide vahel , siis ei saaks me kunagi öelda , et meil on õigusnormistikust täielik pilt , ilma et meil oleks sellesse pilti lülitatud regulatsiooni tagajärgi käsitlev empiiriline materjal . Lähenegem probleemile esialgu näitlikult . Õigusnorm keelab tapmise ja nõuab tapja karistamist . " Abstraktsed positiivsed tagajärjed " on otsustused : a ) leidub hulk teise inimese surma põhjustavaid käitumisakte , mida tuleb käsitleda kui tapmist ( juriidilises tähenduses ) ; b ) iga käitumisakt , mis kuulub tapmiste hulga täiendhulka , ja täielik tegevusetus on käsitatavad normi pidamisnõude täitmisena . " Abstraktne negatiivne tagajärg " on otsustus , et iga käitumisakt , mis on tapmine juriidilises tähenduses , on käsitatav normi pidamisnõude rikkumisena . Negatiivne tagajärg on omakorda eelduseks järgmisele positiivsele otsustusele : tapmine juriidilises tähenduses on karistatav ; sama negatiivne tagajärg on eelduseks teise normi , ametlikku reaktsiooni ettekirjutava normi positiivseks rakendumiseks . Jne. Seega näeme veelkord ka seda , et normid moodustavad algoritmilisi ahelaid ega toimi isegi abstraktsel asemel üksteisest isoleerituna ; eespool käsitletud õigusnormide jaotus primaar- ja sekundaarnormideks viitab neile seostele , sest sekundaarne järgneb või tuleneb primaarsest , kuid seoste täit olemust see veel ei ava . Abstraktsed tagajärjed on aga hoopis mitmekesisemad , kui antud näitest paistab : lisaks ülalnimetatud õigusnormi täitmisele ja mittetäitmisele , abstraktseteks tagajärgedeks on kõik õiguslikud abstraktsioonid : õiguse instituudid , subjekti õigused ja kohustused , käitumisaktide normatiivsed klassifikatsioonid keelatud , kästud , kaitstud , õigustatud tegudena , käitumistingimuste definitsioonid jne. - kõik käsitatuna konkreetse käitumusliku või muu materiaalse väljundita , ent ometi reaalse maailmaga sidustatuina . <arv> Õigusliku regulatsiooni sooritusefektid on kirjeldatavad seosena iga indiviidi tegeliku käitumise ja kehtiva õigusnormi vahel . <arv> ) Esineb valdav hulk inimesi , kelle tegevus ei põhjusta teiste inimeste surma . Nemad on tapmist keelava õigusnormi täitjad . Kuid nende isiklikud motiivid normi täita ja täitmist tagavad välised tegurid või faktorid võivad oluliselt erineda : osa inimesi ei tapa selle pärast , et neil on moraalne motiiv ( ja tõenäoliselt ka psühholoogiline tõke ) vältida tapmist mistahes juhtumil ; teine osa inimesi ei tapa selle pärast , et nad kardavad karistust , mis ähvardava motiivina kaalub üle amoraalse motiivi tappa siis , kui see oleks väga kasulik . Normist kinnipidavate inimeste hulka kuulub väike hulk inimesi , kes mõnikord tapavad materiaalses , kuid mitte juriidilises mõttes . Normi täitmise mehhanismilt jaguneb seegi hulk kaheks : ühe moodustavad inimesed , kes on sunnitud tapma ( politseinik enesekaitseks või sõdur lahingus ) , teise moodustavad ebapiisava enesekontrolli võimega inimolendid ( vaimuhaige oma sõgeduses ) . <arv> ) Esineb hulk inimesi , kes süülise käitumisega põhjustavad teiste inimeste surma ning seetõttu on tapjad või mõrvarid ning tapmist keelava õigusnormi rikkujad . Niisiis , esimene tüüp normatiivsete funktsioonide sooritusefekte käsitab isikute , inimindiviidide käitumist . Indiviidide käitumise regulatsiooni kaudu käsitavad need paratamatult , nö alt ülesse ka inimhulkasid . See on statistiline sotsiaalne efekt , mille väärtuseks on statistiliselt mõõdetav efektiivsus ( vt <arv>. <arv>. <arv> ) . Ent esinevad ka normatiivsete funktsioonide teistlaadi , vahetult sotsiaalsed sooritusefektid : need toimivad grupiteadvuse ja ühise teadmise kaudu ning reguleerivad gruppe moodustavate indiviidide käitumist nö ülevalt alla , grupitasemelt indiviidile ( grupi teadmispõhjast vt <arv>. <arv>. <arv> ) . Saame kaks võimalikku ahelat : ( <arv> ) Normatiivne preskriptsioon abstraktne juriidiline tagajärg indiviidi hoiak preskriptiooni või juriidilise tagajärje suhtes individuaalne sooritusefekt sotsiaalne statistiline efekt . ( <arv> ) Normatiivne preskriptsioon abstraktne juriidiline tagajärg grupi kollektiivne hoiak preskriptiooni või juriidilise tagajärje suhtes grupi ( sotsiaalne ) mõjuefekt liikmetele liikme individuaalne sooritusefekt sotsiaalne kollektiivne efekt . Esitatud ahelate alusel võime teha järelduse , mis ühtlasi vastab ülalesitatud küsimusele , kas abstraktsed ja sotsiaalsed efektid on erinevat tüüpi funktsioonide tagajärjed , või on tegemist sama ( normatiivse ) funktsiooni erinevat tüüpi efektidega . Järeldus on selline . Nagu me eespool juriidiliste abstraktsioonide käsitluse juures nägime , viimaseid eristavad fiktsioonidest osutused reaalse maailma teatud sündmustele ja asjade seisudele , mis moodustavad abstraktsiooni " tugikarkassi " ( vt <arv>. <arv>. <arv>. <arv> ) ; kui normatiivse funktsiooni kirjeldus ei osuta reaalse ühiskonna sündmustele ja asjade seisudele , siis on see fiktsioon ( iga uus kavandatav õigusfunktsioon on seni fiktiivne , kuni see saab efektiivsena rakendatud ) ; normatiivse funktsiooni kirjeldus ei ole pelk kirjapandud mõtete sedastus , vaid see on nö superpositsiooniline : normatiivne funktsioon on olemas vaid niivõrd , kuivõrd see on reaalsena kirjeldatav ; järelikult - nii nagu normatiivse funktsiooni kirjeldus peab sisaldama osutuse sotsiaalsetele efektidele , nii peab normatiivne funktsioon ise käsitama sõltuvusseost õigusnormi kui funktsionaalse entiteedi ja selle reaalsete efektide vahel . Siit võib teha teisegi järelduse : " puhas " õigusdogmaatika pole võimalik , sest tõenäosus , et see ei sisaldaks ühtegi fiktsiooni , on kaduvväike . Aga fiktsioone sisaldav dogmaatika pole puhtam kui faktuaalset materjali sisaldav dogmaatika . Preskriptiivsed funktsionaalsed skeemid on loodud selleks , et neid sooritataks , realiseeritaks . See on õiguslooja üldine eesmärk . Õigusloojal võib olla ka muid , kaugemaid eesmärke . Näiteks , kui importõllele on kehtestatud kõrge aktsiis , siis seda sätestava normistiku funktsioonideks on aktsiisi määramine ning importööri ja tolliametnike kohustamine maksumaksmist teostama ja vormistama , kuid seadusandja eesmärk võib olla hoopis õlleimpordi takistamine . <arv> Nähtavasti Raz pidaski " sotsiaalsete funktsioonide " all silmas pigem sedalaadi sotsiaalseid eesmärke . Normatiivsete funktsioonide eristamine seadusandja , võimuvolituste kasutaja või lihtsalt õiguskuuleka kodaniku eesmärkidest ( vt <arv>. <arv>. <arv> ) , on oluline seepärast , et kui me seda ei tee , siis kaotab õigus ( sõltuvalt eksituse allikast , kas tegelikkuses või üksnes teoorias ) talle omase programmilisuse ning muutub ebasoovitavalt voluntaristlikuks . Preskriptiivseid funktsionaalseid skeeme sooritavad ehk realiseerivad kindlad teostid . Nagu ülaltoodud funktsiooniahelatest nägime , õiguse teostid jagunevad põhimõtteliselt kahte tüüpi : esinevad individuaalsed ja kollektiivsed teostid . Kuid need ei ole võrdväärsed ja üksteist välistavad teostitüübid , vähemalt arukate ja tahtejõuliste inimeste sootsiumis mitte . Tsiviilühiskonnas kollektiivne teosti on alati komponeeritud individuaalsetest teostitest , isiksustest , ning loomulikult pole esimesed teiste summa . Mistahes teostit saab aga programmeerida ja juhtida vaid sisendeid , sisemisi protsessuaalseid seoseid ( sh sisemisi funktsioone ) ja väljundeid arvestades . Nii nagu arvuti programmeerija arvestab riistvara arhitektuuriga ( mõnes osas arvestab teadlikult , mõnes osas programeerimiskeele süntaksi ja semantika kaudu ) , nii ka õiguse tegija arvestab sotsiaalsete teostite " arhitektuuriga " . Ühiskonna struktuurne ja funktsionaalne " arhitektuur " on samuti , justkui märkamatult , nii loomuliku kui ka õiguskeele geneesis juba arvesse võetud . Kui kasutada metafoorset analoogiat arvuti programmeerimisega , siis kõrgema taseme õiguslooming , sotsiaalsete funktsioonide kavandamine ja konstrueerimine seadusandluses on sotsiaalne programmeerimine , mille programmeerimiskeeleks on normatiivseid funktsioone loovate juriidiliste mõistetega rikastatud loomulik keel - juriidiline erialakeel . Õiguse programmi " protsessoriteks " ja teostiteks on tsiviilühiskonna institutsiooniline " riistvara " õigusriigist õigussubjektse indiviidini . Õiguse programmi sooritamine tekitab oodatud , aga ka ootamatuid sotsiaalseid efekte . Selles metafooris seadusandlus on sotsiaalse programmeerimise nö kõrgkeel , case law aga madalamal tasemel toimuv iseprogrammeerumine . <arv> Muidugi esineb sotsiaalseid efekte , mis ei ole seostatavad üksikute õigusnormide ega instituutide funktsioneerimisega . Üldine õiguskindlus ehk õiguspärase käitumise ja reageerimise regulaarsus ja ennustatavus , avalik kord ja turvalisus , teatud inimlike atribuutide ( elu , väljendusvabaduse , võrdse kohtlemise ) eriline kaitstus jne , on sotsiaalsed efektid , mida annab toimiv õigussüsteem tervikuna ning üksnes normaalselt funktsioneerivas ühiskonnas . Need efektid vastavad seega õiguse üldistele ja integreeritud funktsioonidele . <arv> . <arv>. <arv>. Õiguse sooritusefektid Hart märgib , et õiguse üks tüüpilisi funktsioone , erinevalt moraali omadest , on kehtestada sellised entiteedid ( reeglid , formaalsused , vormid jne ) , mis maksimeeriksid ennustatavust ja kindlust ning hõlbustaksid õigustatud nõuete tõendamist . <arv> Tõepoolest , õiguslik regulatsioon taotleb sotsiaalsete protsesside sedalaadi juhitavust , et inimeste käitumine grupis ja ühiskonnas järgiks teatud tegevusskeemide mustrit . Mustris esinevad jooned ja sõlmed on erineva tähtsuse ja rangusega . Sellise " õigusmustri " piires on indiviid , vastavalt oma võimalustele , vaba valima " oma teed " . Hartil on õigus , et normi prediktiivne aspekt on normi rakendamise suhtes irrelevantne , samas kui õigustus ja normatiivsus on olemuslikud : me ütleme , et inimene mõisteti hukka või teda karistati selle pärast , et ta rikkus õigusnormi , mitte ei ütle , et tema hukkamõist ja karistamine oli tõenäoline . <arv> Kuid see ei tähenda , et prediktiivne aspekt oleks normi regulatiivse funktsiooni suhtes midagi välist , juhuslikult kaasnevat . Prediktiivne funktsioon on regulatiivse funktsiooni tuletis : reguleeritud asjade seis on ühtlasi ennustatav asjade seis . Sellele asjaolule rajaneb õiguskindluse printsiip : seadusandja ei või seadusandliku tegevusega vähendada seda ennustatavust ja kindlust , mida kehtiva õiguskorra regulatiivsed toimed suudavad ühiskonnale pakkuda . Preskriptsioon kohustab ehk nõuab subjektidelt teatud tegude tegemist ( käskiv nõue ) ja hoiduda teiste tegude tegemisest ( keelav nõue ) , sanktsioon aga hoiatab subjekte , et nõude rikkumise korral saabub legaalne tagajärg , ametlik reaktsioon . Ametlikku reaktsiooni tingib sanktsiooni sekundaarne ( või pigem paralleelne ) funktsioon : sanktsioon volitab , kohustab ja õigustab ametnikke reageerima legaalse nõude rikkumisele ja käivitama ähvarduse täideviimise ( sanktsiooni rakendamise ) protsessi . Hart rõhutab õigusnormi üldiselt ettekirjutava ja ametnikele ettekirjutava funktsiooni erinevust ning teise abistavat rolli . <arv> Ma arvan siiski , esiteks , et need funktsioonid on pigem paralleelsed , sest ettekirjutuseta ametnikele puuduks õigusnormi hoiatav või ähvardav moment ning me ei saaks rääkida imperatiivsest või autoritatiivsest ettekirjutusest , ja teiseks , sageli räägitakse õiguslikest tagajärgedest nii , just nagu oleksid need vahetult järgnevad sündmused , kuigi tegelikult ( just õigusriigis ) sanktsioon on aluseks mingi reaktsiooniprotsessi ehk menetluse algatamiseks , tegelik juriidiline tagajärg on aga alles selle protsessi resultaat . Tagajärg loogilises mõttes , eeldustest imputatsiooni või subsumtsiooni tehtega tuletatav järeldus , on hoopis erinev asi : see on loogiline konsekvents , mis ei evi ajalis-ruumilisi koordinaate ega nendega seotud järgnevusseoseid . Karistuse ähvardus loob ühe olulise motiivi keelatud tegevustest hoidumiseks . <arv> Seega õigusnormi prediktiivsel omadusel on normi rikkumist takistav funktsioon . See on episteemilise moodusega funktsioon : hoiatus või ähvardus saab toimida vaid subjekti uskumuste kaudu . See tähendab , et subjekt peab uskuma , et normi rikkumine , kui see avastatakse , tekitab kindlasti ( aga mitte tõenäoliselt , nagu vahel prediktiivset aspekti tõlgendatakse ) talle ebameeldivaid tagajärgi . Uskumust tekitavad subjekti üldised teadmised või tõepärased oletused , et kõnesolev norm on olemas , et selle rikkumise suhtes kehtib mingi sanktsioon ning et avastatud rikkumiste ja rikkujate suhtes on seda alati ka rakendatud . Hart juhib tähelepanu õiguse episteemilisele iseärasusele , mis eristab üldist regulatiivset funktsiooni personaalselt antavate korralduste toimimise viisist : erinevalt personaalse käsu saajast , õiguse subjekt peab ise ( asjatundja abiga ) avastama kehtivad õigusnormid , kohandamaks oma käitumist nendele vastavaks . Selles mõttes õiguse subjekt " rakendab " ise õigusnormi iseenda suhtes , sanktsioon aga pakub täiendava motiivi käitumise kooskõlastamiseks normi ettekirjutusega . <arv> Moodsas terminoloogias ja võibolla metafoorselt väljendatuna , sanktsioon tagab juriidilise algoritmi töö ehk funktsioneerimise . Funktsioonimoodusega seoses on olulised kaks küsimust , esimene ilmne ja lihtne , teine esimesest tulenev , aga filosoofiliselt väljakutsuv . <arv> ) Millistel regulaarsustel põhinevad sotsiaalsete normatiivsete vahendite tööpõhimõtted - kas seaduselaadsetel või ratsionaalsetel ? <arv> ) Kas õiguse nomoteetilised seadused võivad mingil määral ja viisil täita ühiskonnas sellist ülesannet , mida tehnikas täidavad nomoloogilised loodusseadused ? Eesmärgistatud vahenditest rääkides on kasulik abstraheeruda vahendi struktuurist ja dünaamikast ning tavaliselt funktsioonianalüüsis nii tehaksegi . Kuid kas nii radikaalne reduktsioon on alati õigustatud ? Kas õiguse uurimisel võiks olla kasu selle aspekti uurimisest , kuidas õigus toimib ? Veelgi enam , kas õiguse toimimisviisist abstraheerumist saabki üldse õigustada - võibolla just sellise praktikast eraldumise ja taandumise paratamatuks järelduseks ongi moraali-lageda põhimõtte " eesmärk pühitseb abinõu " varjatud võidulepääs ? Õiguse ajaloos on tulnud ette erinevaid varguse käsitlemise ja varaste karistamise viise . Kuid isegi nii vastandlikel karistuspoliitikatel , nagu ühelt poolt taliooniprintsiibi järgi vargal käe maharaiumisel ning teiselt poolt pisivarguste puhul reaalset karistust vältival , üksnes hukkamõistval ja hoiataval kohtumõistmisel , mida põhjendab deklaratiivne eesmärk kasvatada vargad ümber , on siiski vähemalt kolm ühist funktsiooni : <arv> ) varguse kui kuriteo hukkamõistmine , <arv> ) varga kui kurjategija karistamine ning <arv> ) varastamise kui sotsiaalselt kahjuliku ja ebasoovitava praktika ennetav-hoiatav tõkestamine . Kuid kehtiva õiguspraktika iseloom , meie hinnang praktikas rakendatud juriidilistele vahenditele on ühilduvatele juriidilistele funktsioonidele vaatamata oluliselt erinev . Me hindame erinevalt vahendite efektiivsust , kusjuures sageli on karmimaid abinõusid peetud efektiivsemateks . <arv> Kuid nüüd me hindame vahendite lubatavust ka läbi moraalsete ja koguni epistemoloogiliste kaalutluste : meil tuleb tõsiselt arvestada nii episteemilise eksimise kui ka pahatahtliku eksitamise võimalusega kohtumõistmises . Meil tuleb tõsiselt arvestada praeguseks väljakujunenud humanistlike ja demokraatlike printsiipidega , millistest muuhulgas järeldub , et riigil ( ega üldsusel ) ei ole mingeid moraalseid õigustusi käituda üksikisiku suhtes viisidel , mis indiviidide omavahelistes suhetes on tunnistatud lubamatuteks ( näiteks tappa ) . Riigil ja üldsusel on kohustus käituda ametliku ja erapooletu , oma jõus kindla , kuid suuremeelse üleolekuga . Ametlikkus ja avalikkus ei õigusta selliseid reageerimisviise , mis ületavad või isegi ülduvad üksikute indiviidide hukkamõistetava käitumiseni . Lõpuks , meil tuleb tõsiselt arvestada juriidiliste vahendite rakendamise kaugemate tagajärgedega . Lõppkokkuvõttes vaid maksimaalse hulga pooltja vastuargumentide hankimine ja kaalumine võib anda optimaalsed vahendite valiku kriteeriumid . Pangem siin tähele olulist episteemilist nõuet , mis käib igasuguste sotsiaalsete diskussioonide kohta : küsimus pole üksnes deklaratiivses taotluses kaaluda kõiki argumente , vaid küsimus on seda võimaldavas taotluses need argumendid ka luua või avastada ja diskussiooni tuua . Seega , ühte ja sama funktsiooni võivad täita täiesti erineval viisil talitlevad või toimivad vahendid . Kuid reeglina tekitavad erinevalt funktsioneerivad vahendid erinevaid kõrvalefekte . Mida keerulisema vahendiga on tegemist , seda keerulisem on ennustada kõiki soovimatuid efekte . Osa kõrvalefekte varieeruvad sõltuvalt juhuslikest kaasteguritest , st vahend on tundlik rakendamise konkreetse situatsiooni või keskkonna suhtes . Sellisel juhul pole samuti võimalik ette määrata kõiki neid tingimusi , millal vahend on kasutuskõlblik ning ainus võimalus olukorda lahendada on jätta selle kasutajale võimalus või õigus kaaluda rakenduse sobivust ; õiguses tähendab see otsustajale diskretsiooni- ja kaalumisõiguse jätmist , mida ta kasutab lähtuvalt üldistest moraaliprintsiipidest . Lisaks sellele , osa vahendeid - ennekõike sellised , millistes inimesed täidavad teostite ja komponentide , " mutrikeste " rolle - on väärtustatavad ja hinnatavad üle oma funktsioonide või neist sõltumata . Sest me ei väärtusta üksnes funktsioone ja eesmärke , vaid me väärtustame lihtsalt sedagi , mida ja kuidas inimesed igapäevaselt teevad , kas nad on seejuures õnnelikud ja kas nad teistele inimestele jagavad õnne või õnnetust . Õiguse funktsioneerimisviis on õiguse substantiivne omadus - me vajame ja nõuame õiglaselt funktsioneerivat õigust . Järelikult , funktsioonianalüüs ei saa olla küllaldane , kui see ei käsitle vaadeldavate vahendite funktsioneerimise viise . Ja veel , kui me arvestame , et tehisvahendi funktsioneerimisviis on seotud normatiivsete nõuete , kuidas vahendit tuleks teha , suhtega faktuaalsesse vahendi tegemisse protsessi - aga õiguse tegemine on osa õigusest enesest - siis on funktsioneerimisviisil kindel koht õiguse analüüsis . <arv> . <arv>. <arv>. Õiguse funktsioneerimise viis - sunni moodused <arv> . <arv>. <arv>. <arv>. Jõud ja hoiatus Raz leiab õigustatult , et Bentham , Austin ja Kelsen ei mõistnud õigesti sunni funktsiooni õiguses . Sund ei ole standard-motiiviks igale õigusega reguleeritud käitumisaktile , st sund ei täida universaalse motivaatori funktsiooni . Sunni funktsioonid on palju keerulisemad ja kaudsemad . Samas ei saa eitada , et sunnijõud on õiguse tähtsamaid alustugesid : kindlale hulgale kohustavatele seadustele ( mida Raz nimetab D-seadusteks , vt lk <arv> ) kuuletumise standardmotiiviks on just nimelt neid tagav sunnijõud , nimetatud seadustele omakorda aga osutavad väga erinevatel viisidel kõik teised õigussüsteemi normid ja seadused . <arv> Kui Dworkini interpretatiivne õigusteooria seisab kõigis oma versioonides eeldusel , et õiguse ja õigusliku praktika otstarve on õigustada ( argumenteerida ) sundi või sunnijõu rakendamist , siis Hart eitab kategooriliselt , et ta oleks kunagi näinud õigusel sellist otstarvet . <arv> Harti arvates on täiesti kasutu otsida õigusel spetsiifilisemat funktsiooni , kui anda juhised inimkäitumiseks ja standardid sellise käitumise kriitikaks . Õiguse silmapaistvad jooneks on sekundaarsete normidega antav panus standardite identifitseerimiseks , muutmiseks ja jõustamiseks ning üldine nõue , millega õigusstandardid prioriseeritakse teiste standardite ees . Hart näeb õiguslikus sunnis pigem üht moraalset joont , kui õiguse üldist otstarvet . Õiguslik sund on Harti arvates sekundaarne funktsioon , sest seda funktsiooni täidetakse üksnes siis , kui õiguse primaarne funktsioon - õiguse subjektide käitumise juhtimine - on rikutud . <arv> Kuigi Hart , nagu just mainitud , rõhutab õigusel ühe ainsa funktsiooni ( meie mõistestikus fokuseeritud funktsiooni ) olemasolu , märgib Finnis ära tõsiasja , et Kelsenit kritiseerides Hart siiski rõhutab õigusnormitüüpide erinevaid sotsiaalseid funktsioone . <arv> Kuid näib , et ei Hart ega Dworkin märka või ei pea oluliseks , et õiguses esineb siiski niivõrd erinevaid funktsioone , et nende ühendamine või fokuseerimine ühe nimetaja alla moonutab pilti õiguse reaalsest toimimisest : leiduvad üldised ja erifunktsioonid , süsteemi sisemised ja väljundfunktsioonid , jne. Peale selle , igal normatiivsel vahendil on potentsiaalselt olemas kahte tüüpi funktsionaalsed efektid - abstraktsed juriidilised ja konkreetsed sotsiaalsed ( vt <arv>. <arv>. <arv> ) . <arv> Sund kui õigussubjekti motivaator , õigusnormi väline " realiseerimismootor " saab tekitada üksnes sotsiaalseid " liikumisi " , aga sund ei saa käivitada abstraktseid pälvimisfunktsioone . Kuid ka sotsiaalse või kommunitaarse tegurina pole sund ühetaoline , sotsiaalsel sunnil on " mitu palet " , mõnda moodust . Näiteks , karistust sanktsioneerival normil on hoiatamise funktsioon , mille episteemiliseks efektiks on füüsilise sunni ähvardus , st subjektide uskumus sellise sunni rakendamise suurest tõenäosusest . Karistusnormi esmaseks sooritusefektiks on subjektide kuuletumine , teiseseks efektiks kurjategijate karistamine . Hoiatusfunktsiooni teostav sunni jõud erineb oluliselt karistusfunktsiooni teostava sunni jõust : kui viimane on konkreetse vaimse , kehalise või ainelise ebameeldivuse moodusega , siis hoiatuse sunnil on üldise , abstraktse , konditsionaalse ja episteemilise , subjekti hüpoteetilist karistamistingimust käsitava performatiivse uskumuse moodus . <arv> . <arv>. <arv>. <arv>. Käsuga pandud kohustused Ütlust " käsk on vanem kui meie ! " võiks parafraseerida " käsk on vanem kui kohustus . " Käsu olemus on mitmetahuline ja varieeruv : käsk võib olla tagatud käskija autoriteediga , toore jõu ähvardusega , veenmisega , käskijat toetava grupi või grupihierarhia ( seisuste ) üldise avaliku autoriteedi ja võimuga . Käsk kui deontiline operaator ( imperatiiv ) on keele semantiline üksus , mis omistab imperatiivse modaalsuse teatud tegevusele . Lingvistiline operaator on vajalik käsu sõnamiseks ehk andmiseks ning käsu kuulamiseks ehk vastuvõtmiseks . Käsu täitmist see iseenesest ei taga . Aga mis tagab ? Sellega seoses on hästi tuntud Harti võrdlev analüüs revolvriga ähvardava röövli ja karistust sanktsioneeriva õigusnormi käskude erinevustest , millega Hart kritiseerib ühtlasi Austini õiguse käsuteooria lähtepunkti . <arv> Me ei hakka siin seda kordama . Kuid väga huvitav on Harti " joonealune " märkus , milles ta märgib üldmõiste 'imperatiiv' analüüsi ühe raskusena asjaolu , et ei leidu ühte üldist sõna , millega tähistada käske , korraldusi , nõudmisi ja muid väljendeid , mille intentsiooniks on nõue , et keegi teine peale kõneleja peaks midagi tegema või tegemata jätma . Samuti ei leidu üldist sõna kästud tegude või hoidumiste märkimiseks . Lisaks , kuuletumine ei ole käsu mõistepaariline : kui käsk osutab sunnile või subordinatsioonile , siis kuuletuda võib ka sundimatule soovitusele . Seega , käsuväljendite tähendus on sõltuv sellest situatsioonist , milles neid kasutatakse . <arv> Mis võiks ikkagi olla käsuväljendite ühiseks teguriks ? Ma arvan , et selleks on isikut käsu täitmisele sundiv ja sellisena täitmist tagav argument . Sunniargument on käsusituatsiooni tarvilik komponent . Erinevat tüüpi käskude täitmist tagavad erinevat tüüpi argumendid . Obligatsiooni üldise idee mõistmiseks selle legaalses vormis on vaja mõista otsustust 'S-l on kohustus O' sotsiaalses situatsioonis , milles eksisteerivad sotsiaalsed normid . Selline situatsioon annab otsustusele tähenduse kahel viisil : <arv> ) otsustuse konteksti moodustavad normid , mis määratlevad ja kehtestavad teatud käitumistüübid kui standardsed ; <arv> ) kohustusotsustuse eriline funktsioon on rakendada üldist juhist konkreetse isiku suhtes , st määratleda ja anda teada , et tema juhtum langeb antud juhise alla . Mistahes sotsiaalse juhise ( normi ) eksistents tähendab regulaarse käitumise kombinatsiooni erilise suhtumisega ( hoiakuga ) sellesse käitumisse kui standardisse . <arv> Õigusnormid funktsioneerivad ühiskonnas kui käitumise aktsepteeritud legaalsed , juriidilised standardid . Käitumisetaloni kriitiline funktsioon pole aga ühekülgne , see toimib ka enesekohaselt : käitumisstandarditele osutatakse nii hälbiva tegevuse kritiseerimisel või nõuete õigustamisel , kui ka teiste tehtud kriitika või nõudmiste möönmisel . <arv> Legaalsed juhised funktsioneerivad sotsiaalses elus just sellistena : neid kasutatakse kui juhiseid ja mitte kui käitumisharjumuste kirjeldusi või ennustusi ( prediktsioone ) . <arv> Raz nimetab seda otsesõnu kriitilise reaktsiooni funktsiooniks , mis õiguses ilmneb normatiivsete sanktsioonide organiseeritud rakendamisena legaalsete kohustuste rikkujate suhtes eeldusega , et sanktsioonide tagajärjed oleksid neile kahjulikud või ebamugavad . <arv> Subjektidele kindlate kohustuste panemine ( seadmine , sättimine , määramine ) on esmane ja paljudes aspektides tähtsaim viis , millega õigus täidab oma funktsiooni reguleerida ja juhtida inimkäitumist . <arv> Niisiis , käitumise legaalne standard ehk legitiimselt kehtestatud etalon ning selle mittetäitmise puhuks kehtestatud sanktsioon ( ehk luba ja kohustus riiklikele ametivõimudele ) rikkujale ebameeldiva tagajärje tekitamiseks , funktsioneerivad ühe erilise argumendi eeldustena . See on käsu täitmist tagav argument . Lähme korraks tagasi revolvrinäite juurde . Mis on röövli argument ohvrile toimida nii , nagu tema seda nõuab ? Argumendi eeldusteks on : a ) revolvriga ähvardamise kindel mõte , üks võimalik tegevusskeem , mida röövel ähvardab täita ( kasvõi sõnaliselt - " ma tulistan , kui sa ei ... " ) ; b ) ohver teab seda tegevusskeemi , st mis ja milleks on tulirelv ning millist ohtu see talle kujutab ; c ) ohver saab aru ähvardusest ; d ) röövel esitab nõude kuuletuda ja teha , mida ta käseb - anda raha . Argumendi järelduseks on ohvri otsustus : kui keegi ähvardab püstoliga ning elu ja tervis on kallimad kui raha ja mõningase alandatuse tunne , siis on parem kuuletuda . Ohvri konkreetne otsus kuuletuda on aga argumendi toimimise ( funktsioneerimise ) efekt - ja see võib olla ka negatiivne . Kummaline küll , aga sellises valguses hoomame , et Austin võibolla eksinudki , kui tema lähenemist käsitada kui üldist käskude ja kohustuste täitmise argumenti . Kindlasti eksis Austin aga niivõrd , kuivõrd ta üritas üldistatud argumendi alusel samastada näiteks röövli käsud ja legaalsed kohustused . Need on kindlasti erinevad asjad ja seda ei pea siinkohal eraldi enam vaatama . Kohustuse tekkimise ja täitmise tagamise erisuste alusel saame kohustuste kolm tüüpi . <arv> ) Kohustused , mis pannakse subjektidele peale seadusega üldiselt ja otseselt , st ilma erilise rakendamise või implementeerimise aktita . <arv> ) Kohustused , mis seadusega pannakse subjektidele peale nende tegude ( kuriteod ) või tegude tagajärgede ( deliktid ) suhtes , st nende kohustuste tekkimine nõuab erilist rakendamise või implementeerimise akti . <arv> ) Kohustused , mida subjektid võtavad endale vabatahtlikult , ennekõike seaduses ettenähtud tingimustel ja vorminõudeid järgides lubadusi andes ja vahetades . <arv> Imperatiivsete käskude ja dispositiivsete kohustuste seosed on siiski veidi keerulisemad , kui liigitusest paistab . Esiteks , ehkki lubaduse ja võetud kohustuse mõiste ei sisalda käsukomponente , ei tähenda see , et käskudel ja käsuga pandud kohustustel poleks nendega asja . Riik tagab teatud tüüpi võetud kohustuste täitmist . 'Iga subjekti suhtes , kes on võtnud kohustuse tüüp Q , kehtib üldine kohustus , et võetud kohustused tuleb kokkulepitud tingimustel täita , kuniks teine pool ei loobu oma nõudeõigusest , ja kui subjekt ei täida seda kohustust , on õigustatud poolel õigus pöörduda kohtusse , st pöörduda riigi poole vaidluse lahendamiseks ning positiivse otsuse korral riigi toetuse saamiseks , sundimaks kohustuse võtjat kohustuse täitmisele' . Selles mõttes võib rääkida võetud kohustuste suhtes sekundaarsetest pandud kohustustest . Teiseks , seoses inimese üldiste ja kaitstud vabadustega räägitakse kaitsekäskudest . <arv> Deontilistes terminites öelduna on jutt inimtegevusest , mis on lubatud kas üldiste ja määratlemata ( mittekeelatud ) tegudena või määratletud tegudena , mille takistamine teiste subjektide poolt on keelatud . Kaitsekäsu sisuks on üldine hoidumiskohustus ( keeld ) kõikidele subjektidele , v.a seadusega sanktsioneeritud riived , ja kompetentsetele organitele pandud kaitsekohustus ( käsk ) . Kolmandaks , intuitiivne reegel ütleb , et mis on kästud , peab olema ka lubatud . Järelikult igas ( mõistlikus ) käsus on alati kasvõi pisike annus käsutäitja oma voli . Tõepoolest , me võime kujutleda türanni , kes vasturääkiva käsu ja keeluga seab alama olukorda , milles see igal juhul rikub valitseja korraldust ning muutub lindpriiks . Sellises olukorras pole subjektil tõesti mingit voli . Normaalses ratsionaalses olukorras on tal aga voli korraldus täita või seda rikkuda . Selline voli on alati reaalne , isegi kui võib maksta elu , ent legitiimse korralduse suhtes pole see kunagi õigustatud . <arv> . <arv>. <arv>. <arv>. Näide : autoriõiguse eripära Autoriõigus pakub sellist keeldude , volituste , lubade ja kohustuste konfiguratsiooni , mis oluliselt erineb seostest , mida tavapäraselt õigusnormi funktsioonidele ( deontilistest operaatoritest rääkimata ) omistatakse . Lihtsuse huvides piirdugem siinkohal üksnes teoseid käsitavate ning mitteregistreeritavate autori õiguste erisuste väljatoomisega . <arv> a ) autori õigus on unikaalse teose loomisel tekkinud ainuõigus teose kopeerimisele , muutmisele ja levitamisele ; b ) autori õigus tekib teose loomisega , s.h teose künnise ületanud loomingu vaheetappidele ; teose künnise ületanud loomingu omadused ja väärtused ei mõjuta õiguse tekkimist ; c ) autoril on oma teose suhtes eksklusiivne keeluõigus : autoril on õigus keelata oma teose kasutamine kõigilt ja täielikult , v.a seaduses ammendavalt loetletud piiratud kasutamise juhtumid ; seega - kõik , mis ei ole lubatud , on keelatud ; loa ( litsentsi ) annab seadus , leping autori või varaliste õiguste omanukuga , või varalised õigused säilitanud autor ; d ) autoriõigus kaitseb teoste vormi ega kaitse nende informatsioonilist või propositsioonilist sisu ; sellise printsipiaalse nõude sisuks on kaks mõneti vastuolulist funktsiooni : <arv> ) tagada autori elatusvahendite vajaduse rahuldamiseks kunstilise ja tehnoloogilise loomingu vahetatavus ja kaubanduslik tootlikkus ; <arv> ) tagada ühiskonna üldiseks arenguks vajalik teadmiste ja ideede vaba levik ; e ) autoriõiguse instituudi funktsiooniks on loova töö ja innovatiivsuse , samuti selleks tehtud investeeringute kaitsmine ( sotsiaal-kultuurilised efektid ) ; f ) autori õigused jagunevad loovutatavateks ja vahetatavateks varalisteks õigusteks ning loovutamatuks moraalseks ( " autoriks olemise " ) õiguseks ; g ) autori varalised õigused on tähtajalised , moraalne õigus tähtajatu ; h ) erinevate autorite õigused võivad olla ühendatud ühiseks õiguseks kogumikteoste või kollektiivselt valmistatud toodete suhtes , kuid ühine õigus iseenesest ei muuda ühegi koostisosa autoriõigusi ( selles osas ühine autoriõigus erineb ühisest omandiõigusest ) ; i ) autoriõiguse objektiks on konkreetne teos , mis on autori looming ega ole kellegi teise looming ; tõendamise suhtes kehtib autorsuse presumptsiooni printsiip ; j ) autori varaliste õiguste kasutamisel valitseb lepinguvabadus , kusjuures autor võib kõik või osa õigusi loovutada pöördumatult ja jagamatult ühele subjektile , või anda kõik õigused paljudele subjektidele , säilitades kõik õigused ka endale , või litsentseerida kasutusõigusi kuitahes piiratult ; k ) autoril või autori varaliste õiguste omanikul on hagiõigus autoriõiguste rikkujate vastu , kohtuotsusega võib ta saada nende suhtes nõudeõiguse ning autori avalduse alusel võib algatada kriminaalasja autoriõiguste rikkujate vastutuselevõtmiseks ; kuid õiguskaitseorganid ei valva autoriõigustest kinnipidamist ; <arv> l ) autori varaliste õiguste rikkujal on range hüvitusvastutus : <arv> ) teose heauskliku õigusteta kasutamise eest on õiguste omanikul nõudeõigus mõistlikule või tavapärasele hüvitusele ; nõudeõiguse ees vastutab kasutaja sõltumata sellest , kas õigustamatu kasutuse tingis kolmanda isiku pahausklik tegevus ( viimasel juhul on heausklikul kasutajal regressiõigus pahauskliku isiku , näiteks allhankija vastu ) ; <arv> ) teose õigusteta süülise kasutamise eest lisandub hüvitisnõude õigusele kahjutasunõude õigus ; <arv> ) litsentsi ja autorilepinguid tõlgendatalse kitsendavalt , autori või õiguste omaniku kasuks . Autoriõiguste kaitse ei ole seega kirjeldatav autoriõigusseaduse normide deontika või üksikute funktsioonide alusel , vaid üksnes hüpoteetiliste tegevusmallide , algoritmiliste skeemide kaudu . <arv> . <arv>. <arv>. <arv>. Sisestatud ( programmeeritud ) käsk Ehkki sotsiaalteadlased räägivad ühiskonna arengu seadustest , ei julge tänapäeval ükski teadlane tõsta majandus- ja sotsiaalsete protsesside seaduspärasusi vankumatute loodusseaduste tasemele . Kuid tõepärane näib selline hüpotees , et nomoteetilise seaduse funktsioneerimise viis on käsitatav ühiskonna toimimise nomoloogilise seadusena ( mitmete teiste hulgas ) . Võibolla aitab küsimuse selgitamisel meid analoogia infotehnoloogiaga . Nimelt , samuti nagu sotsiaalsete normide " pidamissisu " ei rajane nomoloogilistele loodusseadustele , nii ka infotehnoloogiliste lahenduste ( programmide ) algoritmid ei järgi loodusseadusi , vaid rajanevad loogiliselt sidusatel ja funktsionaalselt põhjendatud printsiipidele ja tööpõhimõtetele . Näitekis nii : 'signaalile p vastab seisundimuutus ac ; signaalile q vastab seisundimuutus ab ; signaalile w vastab seisundis b seisundimuutus ba ja seisundis c seisundimuutus ca ; seisundis b või c eiratakse signaale p ja q ; seisundis a eiratakse signaali w' . Et selline algoritm kehtiks , st oleks põhimõtteliselt lahenduv ehk toimiv , on vaid üks nõue : sammudes ei tohi olla loogilisi vasturääkivusi ega dilemmasid . Mida üksik algoritm ( õigusnorm ) teeb suurema programmi ( normisüsteemi ) sees ning lõpuks arvuti ( riigiaparaadi ) kaudu meile nähtavas-katsutavas maailmas korda saadab , need on juba küsimused eri taseme funktsionaalsusest ning programeerija ( seadusandja ) ja kasutaja ( õigusnormi rakendaja ) eesmärkidest . Tõsi küll , selleks et programmi algoritm ( õigusnormi ettekirjutus ) annaks reaalseid , materiaalse teosti väljundiefekte , ei tohi teosti ehitus ja funktsioonid eirata nomoloogilisi seadusi , mis piiravad teosti füüsilist toimimist . Kui õigusnorm kirjutab ette füüsiliselt teostamatuid käitumisakte , siis selline norm kui ettekirjutus on ( paratamatult ) kehtetu , ehkki normiformulatsioon ( formaalselt ) kehtib . Kuid tuleb panna tähele , et nomoloogilised loodusseadused toimivad siin tõesti vaid väliste piirangutena ettekirjutuste mõttekusele , mitte nende loogilise alusena . Analoogia infotehnoloogilise programmeerimisega on teatud juhtudel aga veelgi ilmsem . Alljärgnevale informatsioonilis-normatiivsele sõltuvusseosele ( algoritmile ) signaal [ tingimus ] programmeeritud reaktsioon [ käsk ] vastab sotsiaal-juriidiline sõltuvusseos : õigusteade [ juriidiline fakt ] ettekirjutatud [ kästud ] ning õpitud ja tunnustatud reaktsioon Sotsiaal-õiguslikus sõltuvusseoses toimivad aga erilised " lülitused " , mida praegustes IT-lahendustes ( seni veel ) ei leidu . Need on tahte- ja uskumisotsustused ( kus 'V' märgib välistavat disjunktsiooni ja nurksulgudes samm ahela peatumist ) :  Vaatame mõnd juriidilise vahendi funktsiooni moodust . Näiteks üks mõeldav ja näiliselt efektiivne viis , mis ebainimlike kaas- ja kõrvalefektide tõttu on enamikus õhtumaades " maha kantud " : surmanuhtlus = tappes kõik mõrvarid ( f ( maksta kätte kuriteo eest &amp; vältida tulevasi mõrvu ) ) Kui aga vaatame lähemalt , siis selgub , et surmanuhtlus on tegelikult üsna ebaefektiivse vahend . Kusjuures osutab sellele mitte meie ajalooline kogemus , vaid funktsionaalne analüüs , mis näitab , et ebaefektiivsus on surmanuhtlusesse kui karistusvahendisse juba " sisse ehitatud " : a ) surmamõistetav mõrvar on jõudnud vähemalt ühe mõrva juba sooritada ; b ) kõiki potentsiaalseid mõrvareid pole võimalik ette näha ; <arv> c ) kõiki mõrvareid pole võimalik avastada ; d ) süüpinki võib sattuda süütu inimene , <arv> sellisel juhul aga sooritatakse õigusmõrv , mis on risti vastupidine taotletud efektile . Vaatame , kuidas võiks sotsiaalses keskkonnas funktsioneerida õigusnorm : õigusnormi regulatiivse funktsiooni moodus=tekitada subjektides nende käitumist esilekutsuvaid , muutvaid või takistavaid hoiakuid Esmapilgul võiks arvata , et kõnesolev funktsioneerimisviis on samane mingite sotsiaalpsühholoogiliste protsessidega : õigusnorm kirjutab ette käitumismalli ning inimene reageerib ettekirjutusele normi järgivalt või rikkuvalt mingite psühholoogiliste ja sotsiaalsete seaduspärasuste tõttu . Selline sotsiaal-psühholoogiline aspekt on õigusrelevantsel käitumisel kahtlemata olemas ja õigusfilosoofiat võib see huvitada vaid sivuseigana , kuid siin on ka teine aspekt ja see peaks filosoofiat juba tõsisemalt huvitama . Esiteks , teatud hulka hoiakuid tuntakse kui propositsioonilisi hoiakuid ; kuivõrd on oluline hoiaku sisu , mitte hoiaku sündmus , niivõrd on propositsioonilised hoiakud loogilis-semantilised , mitte psühholoogilised entiteedid . Teiseks , hulk propositsioonilisi hoiakuid on tuntud kui uskumishoiakud ja nende propositsioonilist sisu teatakse kui uskumusi . Viimane on väike sõnademäng : 'teatakse kui uskumusi' osutab tegelikult epistemoloogia tuumale : teadmiste ja teiste episteemiliste seisundite sisuks on mingi usutav mõte , propositsioon . Miks inimene üht või teist asja usub või ei usu , võib olla psühholoogiline probleem , kuid inimese uskumuste ( loe : propositsioonide ) seosed reaalsusega ei ole psühholoogiline probleem - see on semantiline , epistemoloogiline ja filosoofiline probleem . Episteemilised seisundid , teadmine kui kõige väärtuslikum nende hulgas , pole subjektiivsed selle sõna psühholoogilises mõttes ( vt <arv>. <arv>. <arv>. <arv> ) , vaid üksnes subjektile kuulumise mõttes - nii nagu subjekti " subjektiivsed " õigused . Ja just nii nagu subjekti õigused on objektiivselt tuvastatavad entiteedid , nii on ka subjekti teadmine objektiivselt tuvastatav ja hinnatav entiteet . Teadmine on teadvuse maailmaseisund . Teadlike ja kultuursete inimeste õigus funktsioneerib läbi nende kindlate oskuste , äratundmiste ja teadmiste . Ma oletan , et on olemas veel üks , seni märkamatuks jäänud juriidilise tõlgendamise tüüp : <arv> funktsionaalne tõlgendamine . Nii nagu õigusemõistmise põhiküsimuste , fakti- ja normiküsimuse käsitlemise juures on unustatud kolmas juriste-praktikuid vaevav töine küsimus - kliendi tarvis optimaalsete juriidiliste vahendite valimise ja instrumentide koostamise küsimus , - nii on unustatud asjaolu , et õiguskuuleka käitumise kavandamisel huvitab subjekte ennekõike õiguse programmiline , algoritmiline olemus ( 'milline on minu õige käitumise skeem' ) , mitte üksiku normi dogmaatika ( 'N kohustab p' ) . Viimane on küsimus sellest , kuidas toimida , et tegevuse eesmärgid ja nende saavutamise vahendid oleksid legaalsed ja kaitstud . Funktsionaalne tõlgendamine paigutab tõlgendatava ettekirjutuse ( õigusnormi ) teatavasse tegevusprogrammi , samas otsides tõlgendusele argumente ja õigustust sellest samast programmist või analoogsete programmide hulgast . Funktsionalistlik tõlgendus on kahtlemata süstemaatiline . Tavaliselt mõeldakse süstemaatilise tõlgendamise all tõlgendamist , milles otsitakse või lähtutakse normiallikate süsteemi struktuursetest seostest . See tähendab , et otsitakse üksiku normi kohta normide süsteemis ja sellest tulenevat kontekstuaalset mõju normi tähendusele . Funktsionaalne tõlgendus täpsustab normi tähendust sellest punktist edasi : oluline pole koht normide süsteemis , vaid funktsionaalses tervikus , instituudis . Lisaks sellele , funktsionaalne tõlgendus on interpreeriv ühes laiemas , loogilises tähenduses : see nõuab lausefunktsiooni muutujatele väärtuste andmist . See lähtub deontilisest loogikast , kuid ei saa sellega piirduda , sest näiteks , interpreteeritud aloritmilistes sammudes ei saa enam rääkida üksnes määramatust , universaalsest subjektist , vaid sisse tulevad ka määratud , unikaalsed subjektid ning viimaste täiendsubjektid . Vaadakem näitlikku " õigusalgoritmi " sammude rida : kui Fy on normatiivne funktsioon ( ainult kaks esimest on traditsioonilised deontilised funktsioonid , kuid nende objekt on määratud , interpreteeritud ) , qn on hüpoteetiline , sh universlaane tingimus , pn nomoteetiline ( 'juriidiline' ) tagajärg , z üldiselt määratud ( universaalne ) subjekt , zC täiendsubjekt ( " kõik teised subjektid " ) ning s on ametisubjekt , siis saame : Fkohustus = [ kui q <arv> , siis ] z peab ( on kästud ) tegema p <arv> Fkeeld = [ kui q <arv> , siis ] z ei tohi ( on keelatud ) teha p <arv> Fõigus ( tus ) = [ kui q <arv> , siis ] z tohib p <arv> ja zC ei tohi takistada p <arv> Fvõimuvolitus = kui z ( ¬ q <arv>Vq <arv> ) , siis s peab ja on õigustatud p <arv> ( riive ) suhtes z Fluba[vabadus ] = kui px ei ole keelatud ega kästud , siis z tohib ( võib valida ) px V ¬ px Jne. Algoritmiliste funktsioonide tuvastamiseks ei piisa normi dogmaatilisest tõlgendamisest , vaid tuleb rekonstrueerida instituudi funktsioonid ning konstrueerida antud juhtumile vastav , juriidiliselt interpreteeritud tegevusmall . Praktikas loomulikult nii tehaksegi . Hart märkas seda , mainides , et õigusnormi lingvistiline vorm , ega ka subsumtsioon ja süllogistlik järeldamine ei iseloomusta juriidilise arutluse - milline on õiguspärane tegu - põhijoont . Harti arvates normi keel tõstab esile üksnes autoritatiivse etaloni , " puhta juhtumi " . See on aga iga programmilise juhise omadus : esitada subjektile ideaalne etalontegevus , mida realiseerides ta jõuaks oodatud tulemuseni . Traditsiooniliselt mõistetud süstemaatiline tõlgendamine kuulub õigusdogmaatika valdkonda . Funktsionaalne tõlgendamine ei saa olla puhtalt dogmaatiline , sest selle alusteks normidogmaatika kõrval on ühiskondlikud praktikad , mis läbivad kõigepealt eetiliste väärtuste filtri ning seejärel utilitaarse , kasulikkuse filtri . <arv> . <arv>. <arv>. <arv>. Sisestatud ja deklareeritud printsiibid Võime esitada kaks paralleelset küsimust : a ) millised õiguse printsiibid on õiguse üksikute entiteetide ja millised kogu õigussüsteemi toimimise printsiipideks ? b ) Millised õigusvahendite funktsioonid on õigussüsteemi sisemised , õigussüsteemi enda toimimist teenindavad funktsioonid , ja millised on välised , riigi toimimist ja ühiskonna eluolu teenindavad funktsioonid ? Mitmed õigluse printsiibid , kahtlemata substantsiaalsed Dworkini mõeldud mõttes , võivad otstarbeanalüüsi valguses osutuda mitte õigussüsteemi normatiivseteks ühikuteks õigusnormide kõrval , vaid õigussüsteemi ja õiguse instituutide toimimise printsiipideks , õiguse üldiseks " tööpõhimõtteks " . Näiteks , kui normatiivne printsiip ütleks õigusnormi-laadses autoritatiivses vormis , missugune peab olema kohtumõistmise protsess või resultaat ( " süüdimõistev otsus peab olema kõiki asjaolusid arvestav ja tõendeid kaaluv " ) , siis juriidilisse vahendisse " sisseprogrammeeritud " funktsioneerimise põhimõte tagab ametniku toimimise teatud viisil , nii et resultaat tõenäoliselt on " kõiki asjaolusid arvestav , kaalutud , õiglane " . Näiteks , Eesti kriminaalmenetluse seadustiku § <arv> esitab episteemilise printsiibi normatiivse nõudmisena ( nõude sisu vt lk <arv> ) . Menetlusnormistik tervikuna aga sätestab ja institueerib protseduurid , milliste õige ja korrektne täitmine tagab ühtlasi tõe väljaselgitamise nõude täitmise . Siiski arvan , et heas õigustloovas aktis esinevad lisaks selliselt " programmeeritud " , implitsiitsetele printsiipidele ka neid printsiipe eksplitsiitselt deklareerivad formulatsioonid . Need on ühe ja sama normatiivse nõude teostamise teineteist täiendavad viisid : implitsiitsed printsiibid on protseduuriliselt sisestatud sooritamiseks sätestatud tegevuse skeemidesse , eksplitsiitsed nõuded aga märgivad ja fundeerivad neid sisestatud printsiipe , toimides printsiipi mõistva subjekti teadliku käitumise juhistena . Millist lisaväärtust annab funktsioneerimisviisi mõiste õiguse otstarbeanalüüsile ? Esiteks , kuna funktsioneerimisviisi kirjeldus osutab lisaks funktsioonidele ka funktsioneerivatele entiteetidele ning sedakaudu vahendi struktuurile , siis elimineerib see kirjelduse ontoloogilise ühekülgsuse , samas takerdumata struktuursetesse nüanssidesse . Teiseks , funktsioneerimisviisi mõiste on mitteteleoloogiline , mistõttu on välditud tagurpidi kausaalsus : vahendi funktsioneerimine on kas aktuaalne sündmus , asja dünaamiline olek , milles vahendi funktsionaalne omadus on rakendatud vahendi kasutaja poolt ettenähtava vahetu efekti või kaugema eesmärgi saavutamiseks , või potentsiaal , mis on kogunenud vahendi varasemas geneesis . Selliselt mõistetuna potentsiaal ei ole müstiline tulevane põhjus , vaid see on olemasolev , kuid vallandumata " laeng " , " põhjusvõimalus " . Ehkki funktsioneerimisviis on ajalise ulatusega ning võib olla meistri looming , selles puudub eesmärgi mõiste . Funktsioneerimisviis on vahendliku entiteedi kestev omadus , <arv> mis iseloomustab selle struktuuri ja dünaamika nomoloogilisi ( kinemaatilisi , dünaamilisi , termodünaamilisi jmt ) või loogilis-kontseptuaalseid ( deduktiivseid , induktiivseid , deontilisi , aksioloogilisi jmt ) seoseid . Funktsioneerimisviis on seega entiteedi sisemiste protsesside kirjelduse üldistus entiteedi toimimise väliste efektide suhtes , või dünaamilise protsessi üldistus struktuuri alusel . Seega vahendi toimimise põhjus , mille tagajärjeks on kasutaja poolt oodatud ( funktsionaalsed ) efektid , pole funktsioonis kui teleoloogiliselt mõistetud tulevases eesmärgis , vaid põhjus on toimimisviisis kui olemasolevas seisundis . Kolmandaks , funktsioneerimisviisi mõiste võimaldab anda vahenditele täiendava väärtusdimensiooni . Oluline pole üksnes efektide positiivne või negatiivne väärtus , vaid ka nende saamise viisi väärtus . Samuti nagu tehnilistes lahenduses on olulised sellised struktuur-dünaamilised omadused , nagu näiteks kulumiskindlus , nii on ka õiguslikes lahendustes oluline inimlike väärtuste " kulumiskindlus " . Näiteks , piinamine kohtueelse uurimise vahendina on ebainimlik mitte üksnes piinatavale tekitavate kannatuste tõttu ( ajaloos on nii mõnigi piinatav ise piinaja olnud - kättemaksu printiibi kohaselt poleks asi siis kõige hullem ) , vaid inimese piinamine ja alandamine on inimlikkust mitmekülgselt rikkuv ja hävitav praktika . Informatsiooniteooria mõistetes - sellisel praktikal on paljukanaliline negatiivne tagasiside , sest mitmes mõttes tekitab ja kasvatab ebainimlikkust , ebaõiglust ja õigusetust . Seega piinamine on lisaks tuntud puudustele ja pahedele ka lihtsalt ebafunktsionaalne , vigane toimimisviis . <arv> Lisaks sellele , funktsioneerimisviisi mõiste käsitab ka kõrval- ja kaasefekte ning malfunktsioone , mis on samuti väärtuste skaalas hinnatavad : näiteks õigusvahendi rängim rike , surmanuhtluse kohaldamiseksimus on hinnatav kui õigusmõrv . <arv> <arv> . <arv>. <arv>. Õiguse kaitseotstarve Dworkin on öelnud , et poliitilised õigused funktsioneerivad valitsusele kohustuslike instruktsioonidena . <arv> Näiteks , Am . Ühendriikide konstitutsiooni esimese paranduse ( geneetiliselt põhiline ) funktsioon on tagada ja kindlustada , et inimesed , kes tahavad rääkida poliitilistest ja sotsiaalsetest vastuoludest , oleksid vabad seda tegema . <arv> Ma arvan , et võib minna veelgi kaugemale ja väita , et õiguse kõige tähtsam funktsioon ( üldistatult ) ongi kaitsefunktsioon . Kaitsefunktsiooni alusel saab hinnata nii õiguse efektiivsust kui ka moraalseid väärtusi : keda ja mida , milliste ohtude või ähvarduste vastu , millistel tingimustel ja millisel viisil õigus on seatud ( " programmeeritud " ) kaitsma , ning kuivõrd õiguse teostamise , st õigusnormide realiseerimise efektiks on väärtuste tegelik kaitstus ? Subjekti õigus on keelelises vormis väljendatud kontseptuaalne vahend , mis annab eelistuse kindlatele inimlikele , sotsiaalsetele ja kultuurilistele atribuutidele , mida vaadeldakse olemuslikena inimese ja kogukonna adekvaatseks funktsioneerimiseks ; õigus on seatud teenima neid atribuute kaitsekapslina ning apelleerib indiviide ja kogukonda esindavate volitatud ametnike tahtlikule tegevusele selle kaitse tagamisel <arv> Toodud definitsioon on modifitseeritud versioon Freedeni inimõiguste definitsioonist , mis minu arvates sobib määratlema kaitseõigust täitvaid subjektiivseid õigusi üldiselt . Freedeni lähtekohaks on eristus konkreetse õiguse omamise ja abstraktse õigusvõimaluse eksisteerimisest . <arv> Tõepoolest , iga subjekti mistahes õiguse lingvistiline vorm on umbes selline : a-l on õigus r [ olla , teha , saavutada ] p , mis tähendab , et ükski mitte-a ei tohi takistada p [ olemist , tegemist , saavutamist ] ; ja kui keegi takistab , st rikub a õigust , siis leidub võim , kes tunnustab a õigust ja taastab tema võimaluse [ olla , teha , saavutada ] p. Objektiivne õigus loob abstraktse tegevusskeemi , mis sisaldab õigustatud seisundit ja autoritatiivse kaitseakti võimalust ; konkreetse subjekti konkreetne õigus on objektiivse õiguse juriidilist kaitset loova funktsiooni juriidiline efekt ; subjekti õiguse tegelik kaitstus on aga õiguse kaitsefunktsiooni sotsiaalne , materiaalne efekt . Seega õiguse kaitsefunktsioon on kompositsioon kolmest deontilisest funktsioonist : <arv> ) luba ( vaba voli või eriliselt kaitstud voli ) õigustatud unikaalsele subjektile ; <arv> ) kaitsekäsk ametisubjektile ; <arv> ) keeld universaalsele täiendsubjektile . <arv> Funktsionaalses skeemis näeb subjekti õigus välja järgmiselt : f ( õigus ) =kaitstud inimlik atribuut õ i g u s ( Y ) = k a i t s t u d i n i m l i k a t r i b u u t ( X ) <arv> Kui X ='elu' , siis Y ='õigus elule' , kui X ='omand' , siis Y ='õigus omandile' jne. Juriidilise kaitsefunktsiooni teostamiseks on tarvis konstitueerida õigusinstituudid : terviklikud abstraktsed objektid , mis hulga tunnuste ja juriidiliste tagajärgede kataloogide , " mõistefailidega " määratlevad ühikuid X ja Y. Kuid seegi pole küllaldane . Kaitsekäsu ja täiendava keelu tagamiseks , st õiguste võimalike rikkujate tõkestamiseks on vajalik rikkujate jõudu või ressursse ületav sunnijõud . Igas normaalolukorras on sunnijõu tagajaks ja suurima jõu kandjaks riik . Küllaldase ühise ja avaliku jõu printsiip on üks olulisim õiguskindluse komponent : ükski õigusnorm , normatiivne printsiip või eetiline nõue ei saa funktsioneerida , kui see põrkub õigusnorme , printsiipe ja nõudeid eirava või rikkuva tugevama jõuga . Tugevama õigus ei ole vägivallaähvardusega tagatud suverääni käsk , vaid kommunitaarne ja hierarhiline võimupositsioon . Ehkki õiguse kehtestab algselt tugevama jõu printsiip , modifitseerub see õiguskorra kehtestudes ja arenedes legaalse autoriteedi ( autoritatiivsuse ) printsiibiks . Need kaks printsiipi pole omavahel üksüheses korrelatsioonis : kord saavutatud legaalne autoriteet võib mõnda aega ületada ka õigusjõu vaegusi , kuid mitte kestvalt . Aeg-ajalt tuleb kehtival õiguskorral näidata ühiskonnale oma jõudu , tavaliselt siis , kui sellele esitatakse õiguskorda ähvardav väljakutse . <arv> Siis muutub jõu tarvitamine vajalikuks õiguskorra säilitamiseks või ennistamiseks ; kui jõudu aga napib , võib tugevama jõu valdaja kehtestada uue õiguskorra . Teisalt , õigust kehtestava jõu printsiip ei ole siiski samane igasuguse " tugevama õigusega " : näiteks keskaegse rusikaõiguse määratletavus õigusena on väga problemaatiline ning üksnes õiguse ajaloo empiiriliste uurimistulemuste ja teoreetiliste tõlgenduste alusel saaks ehk anda lõpliku hinnangu . Õiguste üldine kaitsefunktsioon on suunatud kahte tüüpi objektide kaitsele : <arv> ) inimese vaba voli ehk üldine vabadus ; <arv> ) inimese juriidiline kompetents ehk erivabadus . Käitumise juhtimine ( regulatsioon ) , mida paljud õigusteoreetikud peavad õiguse kõige üldisemaks funktsiooniks , on ebaadekvaatne mõiste . See ei arvesta , et esineb kahte tüüpi kohustusi : eraviisiliselt lubadusega võetud kohustused ( vt <arv>. <arv>. <arv>. <arv> ) ning avalikult kästud kohustused . Õiguse kaitsefunktsioon aga ei mahu " käitumise juhtimise " alla . Nimelt , õiguste kaitsefunktsioon toimib vähemalt kahel viisil , kusjuures mõlemat viisi iseloomustab kindel oodatav efekt . ( <arv> ) Subjekti õigus kohustab teisi subjekte üldiselt ja igal juhtumil hoiduma teatud tegevustest tema isiku ja muude atribuutide suhtes ; selle tagajärjel ( mis ongi funktsioneerimise efektiks ) peaks subjekti õigus sundima teisi subjekte ka tegelikult neist tegudest hoiduma . ( <arv> ) Subjekti õiguse rikkumise korral kohustab seesama subjekti ( rikutud ) õigus erilisi subjekte , tavaliselt avaliku võimu ametnikke , kes on kohustatud tegutsema subjektiivsete õiguste tagamise , rikutud õiguste taastamise ja rikkumisega tekitatud kahjude hüvitamise eesmärgil ; subjektiivse õiguse rikkumise korral peaks see sama õigus sundima neid ka tegelikult sellel eesmärgil tegutsema . Tegelikult ei sunni ametnikku üksnes subjekti õigus , vaid hulk avaliku õiguse ettekirjutusi ning ametkondlikke ja ametialaseid hoobasid . Subjekti õiguste rikkumise fakt toimib vallandava põhjusena . Subjekti õigus kui kontseptuaalne kaitsevahend aga annab ametlikule tegutsemisele põhjenduse , peamise argumendi . Lisaks sellele , kohustuse panemine ( seadmine , sättimine , määramine ) pole käsitletav monofunktsioonina : kohustus teha üks konkreetne tegu , kohustus hoiduda mistahes tingimustel teatud tüüpi tegude tegemisest , kohustus jätta teatud tingimustel tegemata selline tegu , mis tavaliselt on kohustulik , ning lõpuks kohustus teha teatud tingimustel tegu , mille suhtes tavaliselt kehtib kohustus hoiduda ( on keelatud ) - kõigi nende kohustuste määratlemine ja määramine pole ühe ja sama funktsiooni erinevad efektid , vaid erinevad funktsioonid . Kokkuvõtvalt : õiguse kaitsefunktsioonid on eetilised nii kavandatud efektide kui ka toimimise ja realiseerimise viiside olemuselt . <arv> . <arv>. <arv>. Õiglaselt toimiv õigus Õiguse ja moraali seose iseloom - kas see on juhuslikku või mingit paratamatut laadi seos - on õigusfilosoofia keskseid küsimusi . Kahjuks ei mahu problemaatika käesoleva töö raamidesse . <arv> Märkigem siinkohal vaid kaks seisukohta . a ) õigus on moraali rakendus ehk moraalsete eesmärkide saavutamise vahend ; b ) õigus ei ole moraali rakendus , vaid poliitiliste eesmärkide saavutamise vahend ; õiguse ja moraali kattumine pole sisuline , vaid juhuslik , neil on juhuslikult sarnased ülesanded . <arv> Käesoleva uurimuse valguses võib vastus küsimusele õiguse ja õigluse seosest peituda õiguse vajaduse kontseptsioonis . Kuidas ? Meie tsivilisatsioonis , meie kultuuris on saanud valitsevaks humanistlikud suhtumised , traditsioonid ja kontseptsioonid . Me tunnetame neid ajaloolisele kogemusele tagasivaatavalt , retrospektiivselt . Need ei ole vaid teoreetilised seisukohad , vaid neis sisalduvad avalikult esitatavad nõuded , milline peab olema riik ja ühiskond ning inimsuhted . Õigus on peamine vahend nende nõuete täitmiseks . Selline järeldus on retroduktiivne : kuna selline funktsionaalselt efektiivne vahend nagu õigus on olemas , siis me saame seada õiguse olemasolu vastavusse nende vajadustega , mida poliitiliselt ja doktrinaalselt esitatud nõuded väljendavad . Seejuures õigus , erinevalt eetikast , lisaiks sellele , et sätestab ja käsitab õigeid käitumisi , sätestab ka õigeid käitumisi kaitsvate jõudude reaktsioone ebaõigetele käitumistele , kusjuures teatud ebaõiged käitumised on määratud pälvima õiguse erilist tähelepanu ja eriti karmi reaktsiooni . Vajadused on nii moraali tegijad kui ka väljendajad . Võime rääkida moraalsetest vajadustest või moraali vajadustest . Kui poleks vajadust kaitsta õiguslikult iga inimindiviidi elu , siis seda ka ei tehtaks ( nagu pole vaja reguleerida inimeste linnukombel lendamist ) . Tundub ju täiesti loomulik öelda , et inimelu on vaja õiguse jõuga kaitsta - sest inimelul on kõrgeim ( eksistentsiaalne ) väärtus , kuid ikka ja jälle keegi ründab seda väärtust . Elu tunnistamist kõrgeimaks väärtuseks õigustavad elukogemuse ja ( kasvõi ajutise ) elurõõmu omistamine empaatia ja sümpaatia printsiipide läbi igale inimesele . See , et inimelu on aeg-ajalt ohus , tuleneb lihtsalt tõsiasjast , et palju inimesi leiab vägivaldse surma teise inimese käe läbi . Konkreetse väärtuse ja väärtust ähvardava ohu mõisted evivad kontseptuaalset vastasmõju ; samas mõlema mõiste olemasolu ja tähendus on allikaks väärtuse kaitsmisvajaduse tuvastamiseks ja sedastamiseks . Õiguse suhtes eksisteerib nõue , et regulatsioon üldiselt , sealhulgas normatiivse vahendi operatsionaalne protsess ja selle funktsionaalsed efektid , samuti iga regulatsiooniakt eraldi , on lubatavad parajasti siis , kui need on hinnatavad õiglasteks , ning operatsionaalne protsessi kaas- ja kõrvalefektidid ei ole hinnatavad ebaõiglasteks . Ilmar Tammelo on samuti veendunud , et omadust " õiglane " ei leita eest , vaid see pannakse käitumisse , inimesse või õigusesse teatud tundmuslike aktide kaudu . <arv> Õigluse printsiipide ja kriteeriumide allikad ei leidu õiguses , vaid tsiviilühiskonna kultuuris , väärtussüsteemis . Vajadus kaitsta ja kindlustada inimlikke atribuute sunnib sisestama õigluse printsiipe ja kriteeriume õigusesse , konfigureerima õigust selliseks , et see funktsioneeriks kultuurselt ja täidaks kultuurselt väärtustatud eesmärke . Õigusesse sisestatakse nii protseduuriliselt kui ka otseste nõudmistena , et õiguse funktsioneerimine , funktsioneerimise viisid ja funktsionaalsed efektid oleksid kooskõlas kõrgkultuurse tsiviilühiskonna väärtustega ( vt <arv>. <arv>. <arv>. <arv> ) . Niisiis , võibolla on õiguse ja õigluse üks vahekordi selline : õigus on hea , sobiv , otstarbekas vahend optimaalselt jaotuvate inimlike eesmärkide saavutamiseks , võrdvaäärselt inimliku kohtlemise põhimõtete realiseerimiseks , jne. <arv> Õiglus on õiguse omadus üksnes niivõrd , kuivõrd õigusesse on sisse ehitatud erisugused " piirajad " . Õiguse otstarvete hulgas on vältimatult inimese huvisid kahjustavaid või riivavaid funktsioone . Maksimaalselt piiratud peavad olema võimalused rakendada neid süütute ja kõrvaliste isikute suhtes , samuti võimalused rakendada ebaproportsionaalselt karme reaktsioone . Seega , õigus sooritab hulka sisemisi ja välimisi lisafunktsioone , mille tulemusena õiguse põhifunktsioonide efektid on meie poolt hinnatavad õiglaste ja headena . Teisalt , nagu nägime , tegevusskeemid on olemuselt normatiivsed . Tegevusskeeme on üldiselt kasulikke ( teeb head kõigile inimestele igas soorituses ) , suhteliselt kasulikke ( teeb head mõnele inimesele või mõnes soorituses ) , suhteliselt kahjulikke ( teeb halba mõnele inimesele või mõnes soorituses ) ja üldiselt kahjulikke ( teeb halba kõigile inimestele igas soorituses ) . Tegevusaktide hindamise skaala heade ja halbade efektide alusel asetub lihtsustatult sellisesse maatriksisse . Maatriksi piirväärtustega pole probleeme : kõik , mis õiguse realiseerimises on meeldiv , on ka õiglane . Õigluse probleemid õiguses on seotud kõige sellega , mis on mõnele inimesele ( individuaalselt või kollektiivselt ) meeldiv või kasulik ning samas mõnele teisele ebameeldiv või kahjulik . Ning harva leidub lihtsaid parima tõlgenduse valemeid . Protolegaalsed tegevusskeemid ei ole loogiliselt paratamatud , vaid positiivselt hinnatavad ja soovitavad või sallitavad . Sellised skeemid , nagu 'asja jõuga või jõuähvardusega äravõtmine' või 'asja salaja äravõtmine' ( mille analüüsidest võime hoiduda ) , on samavõrra mõeldavad ja realiseeritavad kui normaalsed vahetuse ja laenamise skeemid , esimeste sooritamist lihtsalt kvalifitseeritakse normaaltingimustel kui kuritegelikku . Õiguse regulatiivne üldfunktsioon on väärtustada ning eristada ühiskondliku korraldusse kuuluvad tegevusskeemid seda korda eitavatest ja lõhkuvatest tegevustest ning lülitada viimased välja sotsiaalsest programmist . Kuritegevus on alati osa sotsiaalsest võimalikkusest ; õigussüsteemi preventiivne funktsioon on minimeerida või elimineerida ebasoovitava võimalikkuse realiseerumise tingimusi . Vajaduse õiguse järele seosed õiglusega , hüvede ja pahede jaotumisega saab selgemaks , kui vaatame triviaalset väärtuste jaotumisest ühe lubatud tegevuse ja keelatud tegevuse skeemi vahel : Esemestatud suhe : asjade vahetamine <arv> suhte väärtus : pigem ennustatav sooritus ja tagajärg kindlustunnet tekitav vastastikune , koostöine ökonoomne , lisaväärtust loov loovust motiveeriv väärtusi siirdav , säilitav ja kaitsev asja jõuga äravõtmine pigem juhuslik ja ootamatu ebakindlust tekitav <arv> ühepoolne , vaenulik ebaökonoomne , raiskav loovust pärssiv ( mõlemapoolselt ! ) väärtusi pigem hävitav Need õiguse vahendid , mis kaitsevad kõiki sedalaadi vastastikku väärtuslikke ja inimlikke suhteid , on õiglaselt toimivad vahendid . Ronald Dworkin kirjeldab õiguse ajalooliste koolkondade võitlust lühidalt nii . Kriitilised õigusajaloolased kirjeldavad õigust geneetiliselt , taandades erinevaid õigusdoktriini komponente huvidele ja ideoloogiatele , mis peituvad õiguses või vormivad seda . Nad ründavad teisi ajaloolasi , kes pakuvad kausaalseid teooriaid , mis üritavad seletada ajaloolist arengut kui mingit üldist funktsionalistlikku disaini paljastavat ; neil pole raske kaitsta kausaalsete käsitluste vastu vähem struktureeritud lähenemisviise , mis palju rohkem sallivad juhuslikkust . <arv> Sellega seoses tahaksin kõigepealt rõhutada juhuse tähendust käesolevas käsitluses : õiguse vajadusele vastav õiguse otstarve ei tähenda mingit ajaloolist ettemääratust , kavatsetud disaini , vaid on juhuslik : esiteks ontiliselt , sest vajadused on sotsiaalsed faktid , <arv> ja teiseks geneetiliselt , sest vahendite loomine , valik , kasutus ning efektiivsus on juhuslikud suurused - kui mitte muu , siis tahteliste ja emotsionaalsete isikute määrava osaluse tõttu . Arutlus kulges nii . Elusolendi vabadust piirab hulk mõjureid või tegureid , mida me nimetame vajadusteks . Loomulikud vajadused on elusolendeid aktiivsusele sundivad looduslikud , keskkonna ja organismi füsioloogilistest seostest ja protsessidest tingitud faktorid . Elusolend pole vaba hoiduma nende vajaduste rahuldamisest , sest vabadus surra pole õige vabadus - see on ühekordne võimalus minetada elu , eksistents , ja sellega kaanev vabadus . Ühiskonnas lisanduvad loomulikele vajadustele indiviide sundivad kooselulised faktorid : sotsiaalsed faktid ja normid . Rahuldanud esmavajadused , astub inimene - võibolla oma erilise , ilustavalt mõtestava refleksiooni ja maailmatunnetuse tõttu - vajaduste kasvamise ja kasvatamise nõiaringi . Näib , et üsna varajases kooselu staadiumis tekib inimkogukonnas ühine ja jagatud vajadus teatud suhete regulatsiooni ning kogukondliku sisekorra järele . Juba ürgühiskonnas hakkavad kaduma võimalused rahuldada esmavajadusi , sündinud uut tüüpi vajadustest rääkimata , bioloogiliselt määratud tegevustega . Üha kasvavatele vajadustele reageerib inimene neile vajadustele vastavaid , st vajadusi rahuldavaid vahendeid luues . Juba loodud vahendid tekitavad peagi sekundaarseid vajadusi : vahendid vajavad korrastamist , hooldamist ja uuendamist ning nii saab vajaduste-vahendite kasvuring hoogu üha juurde . Vajadus õiguse järele on olemas esmaselt ja teiseselt . Esmane õigusvajadus on ajalooline , õiguseelne ja algõiguslik ( pre- ja protolegaalne ) . Teisene õigusvajadus on kestev , meid igapäevaselt saatev : looduslikus ja ühiskondlikus keskkonnas eksisteerivad asjade seisud , toimuvad sündmused ning tehakse tegusid , mis pälvivad kehtivat õigust . Sellised asjade seisud , sündmused ja teod on nn pälvimise faktid , sotsiaalsete faktide eritüüp . Õigusnormi realiseerimisel muutub pälvimisfakt juriidiliseks faktiks . Niiviisi leiab aset materiaalse fakti " normatiivselt paratamatu " transformatsioon pälvimise faktiks ( mille tarvilikuks tingimuseks on fakti käsitava sotsiaalse normi olemasolu ) ja " sotsiaalselt juhuslik " transformatsioon juriidiliseks faktiks ( mille tarvilikuks tingimuseks on pälvimisfakti käsitleva ja fakti suhtes normi rakendava kompetentse ametniku olemasolu ) . Lisaks sellele , kultuurilised ja tehnoloogilised muutused ühiskonnas pälvivad õiguslooja ( seadusandja ) tulevikku suunatud ( prediktiivset ) tähelepanu , kuna sunnivad kavandama õiguse muutmist ja kohandamist uutele vajadustele vastavaks . Me analüüsisime lihtsustatud kontekstis ning Rooma eraõiguse mõjutusel mõnda kõige tavalisemat ja elementaarsemat inimestevahelise suhte skeemi , mis seisnevad vastastikku väärtustatud asjade üleandmises ühelt inimeselt teisele . Ehkki nendes skeemides esinevad teadatuntud baasmõisted , nagu 'lubaduse andmine' , 'valdus' , 'kasutus' jne , elimineerisime esialgu ühelt poolt kõik juriidilised terminid ja tähendused , ning teiselt poolt tõime sisse skeeme iseloomustavad episteemilised mõisted , milliste tõttu sellised skeemid on inimtegevuses üldse realiseeritavad . Episteemilised mõisted ja nõuded käsitavad skeemi realiseerivate inim-agentide objekti-tutvusi , tegutsemisoskusi ja propositsioonilisi teadmisi . Skeemide lihtsustatud kontekst käsitab nii esiajaloolist protolegaalset kogukonda , kus kehtivad sõnastamata tavanormid , kui ka tänapäevast õigusignorantset käitumist , kus tehinguid tehakse suletud ringis vastastikuse usalduse ja ühilduva arusaamise alusel , vaatamata norminõuete rikkumisele . Taolise lihtsustatud lähenemise alused leiduvad meie igapäevaelus ning samas ei ole üllatav , et meie vaatluse objekt võib samas näida esiajalooline . Algsete käibeskeemide analüüs osutab ühtlasi , miks on vajalik käibeskeemide normatiivne kehtestamine : vältimaks arusaamatusi , eksimusi , vaidlusi ja konflikte nende realiseerimisel ning tagamaks ettenähtud tegude ja ootamatutele sündmustele reageeringute kindlat predikteeritavust . Vajadusele vastab otstarbekas vahend . Vahend tekitab või tingib tagajärgi ( funktsionaalseid efekte ) , mis vastavad vahendi kasutaja seatud eesmärkidele . Vahendi kasutamise eesmärgi olulisim komponent on intentsioon vajaduse rahuldamisele . Vajaduse rahuldamine tähendab ühtlasi vajaduse sunni kõrvaldamist . Vahendi omadus rahuldada mingit vajadust , täpsemalt - tekitada vajadust rahuldav efekt , ongi vahendi otstarve ( funktsioon ) . Vahendi otstarve on defineeritav operatsionaalse sõltuvusseosena toimivate struktuuride ja toimimise efektide vahel . Operatsionaalne funktsioon on sageli kausaalne seos , kuid mitte tingimata : aktiivne agent ( inimene ) võib funktsionaalselt siduda ka kausaalselt sõltumatuid sündmusi ja protsesse . Markantseimaks mittekausaalseks funktsiooniks on õiguseski väga oluline signaalne funktsioon : etteprogrammeeritud reaktsioon teatud signaalile . Paljud inimese loodud vahendid on esemelised , materiaalsed . Kuid enamik tehisasju ei ole läbinisti materiaalsed : vähegi keerulisemate seadmetega kaasneb hulk ideid , kontseptsioone ja seadmest sõltumatuid oskusi , milleta seade on kasutu agregaat . Näiteks , kartograafia vahenditest olulise osa moodustavad matemaatika mõttelised vahendid - geodeetiliste mõõteriistade kasutusoskusest ja maastiku tundmisest ei piisa , et mõõtmistulemustest kaarti kokku panna . Ning lõpuks , inimene on loonud ka selliseid vahendeid , mille ainus materiaalne väljendusvorm on kiri või kood , millega vahendit fikseeritakse , säilitatakse ja edastatakse , kuid mis toimivad üksnes läbi inimteadvuse , st eksisteerivad üksnes abstraktsioonidena . Õigus , käsitletuna lahus materiaalsetest teostitest , koosneb sellistest vahenditest . Õiguse vahendid on tehislikud . Tehislikkus ei tähenda lihtsalt tõsiasja , et keegi on vahendi loonud , vaid ennekõike tähendab see kavatsuslikku , vahendlikku reageerimist vajaduste , sh loomulike vajaduste survele . Vahendi otstarve on vahendisse nö sisse ehitatud . Õiguse entiteetide tehislik funktsionaalsus joonistub eriti tugevalt välja õigusharudes , millele eriti varasemad õigusfilosoofid suhteliselt harva tähelepanu pöörasid : äriõigus , konkurentsiõigus , autoriõigus jmt. Need on sellised õigusliku regulatsiooni valdkonnad , milles juristi esmaseks küsimuseks pole , mis oli fakt ja mis on kohaldamiseks õige norm , vaid esmane lahendamist vajav ülesanne küsib , kuidas ja milliste juriidiliste vahenditega saaks kavandatava asja parimal õiguspärasel viisil ära korraldada ja maksimaalse hulga ootamatuste vastu kaitsta . Paljude tehisvahendite puhul on oluline , kuidas need toimivad . Sest toimimise viisist ehk funktsioneerimise moodusest ( mida tehnikas tuntakse kui tööpõhimõtet ) sõltub , esiteks , funktsionaalse vahendi üldine efektiivsus ( kasulike ja regulaarsete efektide koguhulk ) , vahendi suhteline efektiivsus ( erinevate vahendite või erinevate operatsionaalsete protsesside poolt toodetud efektide suhe ) või kasutegur ( ühe ja sama vahendiga saavutatud efektide hulga suhe kõigi selle vahendi operatsionaalsete soorituste hulka ) , vahendi kestvus ( kõigi soorituste koguhulk ) ja tootlikkus ( efektiivsus mingi ressursikulu suhtes ) . Teiseks , funktsiooni moodusest sõltub ebameeldivate või kahjulike kaas- ja kõrvalefektide hulk . Pole ju sugugi ükskõik , kui kõvasti mootorid mürisevad , palju tossutavad ja kaua vastu peavad . Samalaadsed erilised nõuded kehtivad ka õigusvahendite efektiivsuse suhtes , ehkki me võibolla ei märka seda samasugusel viisil . Pole ju kaugeltki ükskõik , kui palju " müra " tekitab kehtestatav seadus : kui palju seadusemuudatusi see tingib , kui ruttu tuleb seaduse esialgseid sõnastusi korrigeerida , millist kontseptuaalset segadust see kogu jurisprudentsis tekitab , jne. Nii nagu rauast tööriist võib olla terav , käepärane , otstarbekas ja ohtlik , nii võib õiguse tööriist olla otstarbekas , efektiivne ja ebaõiglane . Kuid sellised epiteedid ei käi reeglina üksiku õigusnormi kohta . Õigusnorm ei ole nagu mõõk , haamer või kruvikeeraja , õigusnorm on nagu ratas veskis , kolb mootoris või ankur laevas . Kui me uurime laeva ehitust , on oluline uurida ka ankru ehitust . Kui me aga uurime laeva tööd , mille otstarve on veovajaduste rahuldamine , või uurime laeva tööd oskusliku meeskonna kätes , kelle eesmärgiks on laev sadamasse juhtida , siis võib ankru kõrvale jätta , sest piisab ankurdamise põhimõttest . See tähendab : õiguse käesolev funktsionalistlik käsitlus ei ole strukturalistlik . Õigussüsteemi struktuurile sai tähelepanu pööratud minimaalselt . Selleks pole ka vajadust - õiguse süsteemi kategooriat ning õiguse normistruktuuri on põhjalikult käsitletud . Õigusteaduslike süsteemkäsitluste skaala ulatub seejuures filosoofilisest analüüsist rutiinse õigusdogmaatikani . Ent see polnud ainus motiiv strukturaalsetest mõistetest hoidumiseks : oluliseks motiiviks oli ka otstarbekontseptsiooni lihtsustamine . Funktsioneerimisviis on küllaldane , osutamaks süsteemi struktuurile või süsteemsele kompositsioonile just niivõrd , kuivõrd struktuurist või kompositsioonist on tingitud kõnesoleva funktsiooni efektid . Süsteemanalüüsi strukturaalse külje eiramine käesolevas töös ei tähenda süsteemse aspekti tähtsuse eitamist . Vastupidi , vahendi otstarbekäsitluses esinev funktsioneerimisviisi kirjeldus on tegelikult süsteemse vahendi minimalistlik kirjeldus . Alljärgnevatest funktsioonianalüüsi joontest mitmed iseloomustavad minimalistliku lähenemise eeliseid . <arv> ) Vahendi funktsioon pole asi iseneeneses , vaid vastus mingile vajadusele või püstitatud eesmärgile . Funktsioon ei ole eraldatud ka toimimise protsessist , mille väljundiks on vaadeldavad funktsionaalsed efektid . Despootliku ja liberaalse õigussüsteemi peamine erinevus ei seisne õigusnormide ja õigussüsteemi struktuursetes erinevustes ega õiguse entiteetide funktsioonide erinevuses , vaid ennekõike vahendite valiku ja kasutamise , st toimimisviiside ja toimimise tegelike efektide erinevuses . Sageli ei ole despootliku režiimi sümptomiteks mitte despootlikud eesmärgid , vaid despootlikud vahendid ja tagajärjed ning eetilise taluvuse piiri ületanud " toimemüra " . <arv> ) Ühte ja sama funktsiooni võivad täita väga erinevad struktuurid väga erinevatel viisidel . Funktsioneerimisviisid on olulised , sest tavaliselt tekitavad need erinevaid kõrvalefekte . Struktuur pole oluline siis , kui meid huvitab vahendi väljund ( funktsionaalsed efektid ja kõrvalefektid ) , aga ei huvita vahendi ehituse ( struktuuri ) muutmine . Kuivõrd meid ei huvita vaadeldava vahendi täpne ehitus , niivõrd pakub käesolev käsitlus vahendite minimalistliku , ökonoomse kirjelduse . Näiteks , kui meid huvitab , kuidas erinevates õigussüsteemides toimib abielu instituut , ei tarvitse meid huvitada instituudi täpne allika- ja normisüsteemne struktuur . Samas pole käesolev käsitlus ühekülgselt reduktsionistlik : funktsioneerimisviis võtab vajalikul määral arvesse vahendi strukturaalsed ja protsessuaalsed omadused , samuti kõrvalefektid ning toimimisviiside eetilised väärtused . <arv> ) Sotsiaalse regulatsiooni vahendi funktsioon ei ole nii otsene ja vahetu , nagu seda sageli kujutatakse . Tavaline väide " õiguse funktsioon on reguleerida inimkäitumist " on liiga üldine ja ebatäpne , kirjeldamaks õiguse tegelikku toimimist . Õigusvahendi normatiivne funktsioon on vahendlikum ja kaudsem , kui lihtsalt seadusandja korralduste ja sunniähvarduste vahendamine õiguse alamatele . Inimesed käituvad harva ettekirjutuse või juhendi järgi lihtsalt selle pärast , et õigusnorm nõuab ja õigusnorm on autoriteetne . Tsiviilühiskonnas käituvad nad õigusjuhise järgi pigem sellepärast , et nii on hea ja õige ning teised teevad samuti . Inimene ootab teistelt inimestelt , et nende käitumine ja selle tagajärjed oleksid ennustatavad ja ootsupärased ; õigus ongi ehitatud nii , et kui iga käitumisakt on õiguspärane , siis on kogu sotsiaalne keskkond kindel ja prognoositav . Õiguse subjekti huvitavad harva normatiivsed fomulatsioonid . Teda huvitavad neist tuletatud praktilised juhendid . Muidugi peab keegi uurima õigusallikate struktuuri ja normide formulatsioone , kuid sellegi uurimistöö lõppeesmärk ja resultaat on mingi käitumisskeemi konstrueerimine . Niisiis , õiguse põhifunktsiooni täpsustus võiks olla selline : õiguse funktsioon on kehtestada , kindlustada , muuta või tõkestada inimese sotsiaalse käitumise malle , reguleerimaks nende alusel iga inimese sotsiaalselt relevantset individuaalset käitumist ning sedakaudu ka inimgruppide aktiivsust . <arv> ) Kuna deontiline loogika ei kirjelda õiguse sisu , vaid õiguslausete deontiliste operaatorite seoseid ühes ja samas kontekstis , ning õiguse instituudid ja instrumendid ei mahu erinevate funktsioonide ja toimimisviiside tõttu ühtse normiatomaarse käsitluse alla , siis võib õiguse funktsionalistlik kontseptsioon olla ainus universaalne , kõiki õigusnähtusi kirjeldav-seletav käsitlus . Sest iga õiguse komponent on kas vahend või mittevahend , toimiv või mittetoimiv , otstarbekas või otstarbetu ( mõttetu ) , efektiivne või ebaefektiivne . Pole kahtlust , et õiguse tuuma moodustavad just kaitsvate ja reglatiivsete vahenditena funktsioneerivad , subjekti-kohase otstarbega entiteedid . <arv> ) Õigus on looming , uue loomine . Uus on vahend ja uued on vahendi kasutamise tulemused . Õigus on kontseptuaalne tehisvahend . Celsiuse ütluses Ius est ars boni et aequi tähendab 'ars' mitte kunsti ( list ) , vaid kunsti kui oskust , oskust teha midagi head ja õiglast , sättida asjad hästi ja õiglaselt . See on viide kunstlikule vahendile inimsuhete paremaks korraldamiseks . Ja teistpidi , nii nagu kõik muudki tööriistad , inimene on võtnud käsile ka õiguse , et teha sellest mugavam , parem ja õilsam . Ükski tööriist ei tööta ilma oskusliku meistrita . Käsitööriistade juures jäävad oskused justkui tahaplaanile , me võtame nendega ümberkäimist enesestmõistetavana : kui arheoloog leiab kõpla , siis selle nimetamine kõplaks liidab eseme otsekohe triviaalsete ja kindlate oskustega , sest " kõblas " on tuhandeid aastaid olnud lihtsalt kõblas . Mõttelised instrumendid aga ei saa olla püsivamad mõtete püsivusest . Ehkki me kaasaegse õiguse puhul räägime kirjutatud või kodeeritud mõtetest , teame me väga hästi , et kirjasõna ei ole samane elava mõttega . Kirjutatud seadus ei ole samane seaduse elava mõttega : seaduse mõte komponeeritakse elavas praktikas , mis algab seadusandluses ja kulmineerub kohtuotsuses . <arv> ) Funktsionalistlik käsitlus pole füsikalistlik ega puhtalt instrumentalistlik . Õigussüsteem , mõistetuna tervikliku normisüsteemi ja õiguskorraldusena , ei ole pelk instrument , mis loodusseaduste kohaselt põhjustab füüsilisi tagajärgi . Õigussüstem on tsivilisatsiooni kultuuri-komponent . Nagu nägime , esineb isegi esteetilisi ja eetilisi funktsioone : ehkki me nimetame reisilaevu transpordivahenditeks , ei käsita me neid " inimeste transportimise instrumentidena " , vaid pigem lõbusõidu-laevadena . Sest vähegi keerulisema väärtussüsteemiga vahendid ei ole inimesele enam pelgad vajadusi rahuldavad instrumendid , vaid ka eetilisi ja esteetilisi nõudmisi ning moraalseid ja kunstilisi unelmaid täitvad väärtused - lihtsalt head ja ilusad asjad . <arv> ) Ehkki käesolev käsitlus kasutab tegevusskeemi ( tegevuse struktuuri ) mõistet , ei ole tegemist biheivjoristliku lähenemisega õigusele . Tegevusskeemi mõiste ei käsita konkreetselt vaadeldavat tegevust , vaid inimtegevuse ratsionaalseid aluseid , ennekõike inimlikult väärtustatud eesmärkide püstitamist ning nende saavutamiseks inimlikult otstarbekate ja efektiivsete vahendite valimist . Tegelik inimtegevus võib kavandatud või nõutud tegevusest hälbida . Tegevusskeemi kirjeldus võib toimida ideaalina , regulatiivse printsiibina , mis ei ole reaalselt kunagi teostatav , kuid mille poole inimene pürgib . Loomulikult - aga kahjuks - on olemas ebainimlikke , inimlikkust ja inimesi hävitavaid tegevusi , selliste tegevuste kavasid ja malle . Ma ei arva , et funktsioonide analüüs oleks mingi universaalne abivahend kõigi õigusteoreetiliste probleemide lahendamiseks või uut tüüpi õigusteooria ülesehitamiseks . Kuid igal juhul aitab selliselt arendatav meetod seista vastu sellistele " postmodernistlikele " maailmakäsitlusele , mis alahindavad teadasaamise võimalusi , hägustavad olemasolevat teadmist , õigustavad käsitluste pealispindsust tunnetuse fragmentaarsusega , lähtuvalt vulgaar-relativistlikust tõekäsitlusest alahindavad või lausa eitavad uskumuste episteemilist väärtust . Postmodernistlikud käsitlused positiivses võtmes väljendasid ennekõike reaktsiooni tehnokraatlikule modernismile ja ülioptimistlikule teadusekäsitlusele . Kuid postmodernistlikud käsitlused võivad osutuda jõuetuteks suurte inimlike väärtuste ja eesmärkide õigustamisel , kehtestamisel ja läbiviimisel olukorras , kus inimkonna õnneliku ajastu varjus kasvavad eksistentsiaalsed , inimeseks jäämise ja ellujäämise väljakutsed . Kaasaegse õiguse funktsioneerimisviis on tugevalt teadmispõhine ning sellisena epistemoloogia vahenditega analüüsitav : inimesed peavad kinni õigusest , sest nad teavad üht-teist õiguse sisust ( teavad ise või kasutavad teadjate abi ) , tunnevad ära ja tunnustavad õiguse allikaid ( " see on seadus " - kõlab ju sobivalt kahemõtteliselt ! ) ning tunnustavad õiguse üldisi põhimõtteid ( printsiipide formuleeringuid teades või lihtsalt õige käitumisega ) . Mitte-episteemilised sunnivahendid , nagu näiteks füüsiline või emotsionaalne vägivald ( milleks demokraatliku õigusriigi kontekstis on ennekõike füüsilise liikumisvabaduse ja hüvede saadavuse piiramine ) , tagavad legaalsete abivahenditena õiguse toimimist , kuid eraldi võetuna ei kujuta need endast üldse õiguse entiteete . Funktsioonide ja nende moodusega tuleb sisse ka eetilis-moraalne mõõde : oluline pole ainult vahendi funktsionaalsus ja efektiivsus , vaid ka selle võimalikud ja tegelikud malfunktsioonid ja ebaefektid inimlike atribuutide suhtes . ( Tähtsaimad inimlikud atribuudid on seatud inimõiguste kaitse objektideks ) . Mõte võib tunduda esialgu võõras , aga näiteks seoses keskkonnaprobleemidega võime nüüd isegi mootorite suhtes rääkida nende nö sisseehitatud " kõlbelistest omadustest " : üha enam kuuleme ja räägime " keskkonnasõbralikest autodest " . Mistahes otsene või kaudne ökonoomia ressursi- ja keskkonnasäästlikkuse tähenduses on kaasajal kahtlemata kõlbeliselt koormatud mõiste . <arv> Autori arvates õigusteooriad , mis eiravad õiguse tehislikku ja vahendlikku , funktsionaalset olemust , jätavad tähelepanuta kaks õiguse olemuslikku aspekti . Esiteks , juriidilised funktsioonid on sõltuvuses erilistest sunnifaktoritest , sotsiaalsetest vajadustest , mille rahuldamiseks juriidilised vahendid on loodud . Hulga sotsiaalsete vajaduste aluseks on aga indiviidide loomulikud vajadused . Vajadused esitavad vahenditele eriomaseid nõudeid , samas vajaduste rahuldamine evib tagasisidet vajaduste tekitajatele - kuni selleni , et vahendid ise tekitavad uusi , sealhulgas sekundaarseid vajadusi . Järelikult , vajadustele vastav õigus ei saa olla puhtalt positiivne . Teiseks , inimesel on võimalus valida , kas alluda vajaduste sunnile või seda eirata . See ei loe , et valiku hinnaks võib olla isiku enda elu või sotsiaalne anarhia , valik on siiski reaalne ning ajalugu aegajalt kinnitab seda . Lisaks esimesele valikule , inimesel on ka teine valikuvõimalus : tal on valida , milliste vahenditega vajadusi rahuldada . Kõige drastilisemad valikud on olnud sedalaadi , kas vargal käsi maha raiuda või karistada niiviisi , et talle jääks võimalus inimväärset elu jätkata ning parimal juhul oma eksimust parandada . <arv> Seega , ehkki me oma kirjelduste tarvis võime konstrueerida ( justkui ) loogiliselt paratamatuid väiteid vajaduse ja otstarbe seose kohta ( 'selleks et [ kõlbeline ] p , on vaja teha [ kõlbeline ] q' ) , siis aktuaalsete vajaduste ja neid rahuldavate reaalsete vahendite vahel ei ole mingit loogilise paratamatuse seost . Järelikult , vajadustele vastav otstarbekas õigus ei saa olla taandatav ka loomulikele alustele . Õigus on hea ja õiglane siis , kui see toimib ( funktsioneerib ) õiglaselt . Funktsioonianalüüs , nagu iga muugi edukas uurimus , võib ise evida kahte funktsiooni : deskriptiivset ja performatiivset . Insener-tehnilise seadme suhtes saab kirjelduse performatiivne mõju olla vaid kaudne , kõnesolevat seadet muutva inseneri või tehniku kaudu toimiv ( " mootor müriseb liiga " - insener hakkab mootorit vaiksemaks konstrueerima ) . Kontseptuaalsete vahendite analüüs võib aga evida palju vahetumat mõju , ilma et " õigusinsener " peaks muutma ühtegi kehtivat formuleeringut : näiteks , kui tunnustatud kriminoloogid ütlevad , et vanglates on liiga palju kinnipeetavaid ning sealt kasvab pätte peale rohkem kui tänavalt , siis võivad kohtunikud , ilma et muudetaks ühtegi seadust , muuta praktikat ning mõista vähem ja lühemaid vanglakaristusi . Lisaks sellele , otstarbeanalüüsi tarvis eeldusi ja kirjeldustasemeid valides on kontseptuaalse vahendi uurijal hoopis suuremad vabadused kui tehnilise seadme uurijal ( miks , jäägu siinkohal lugeja mõtelda ) . Suure tõenäosusega sõltuvad aga analüüsi tulemused ka sellistest eelvalikutest . Kui tehtud analüüs leiab tunnustust juriidilise eriala spetsialistide hulgas , võib see tingida nende arusaamise ja hoiakute muutumist , mis omakorda võib tingida õiguse tõlgendamise praktika muutumist . Sellisel juhul on otstarbeanalüüs muutnud otstarbekat asja ennast .   <arv> Hart <arv> , lk <arv>. <arv> Dworkin <arv> , lk <arv>-<arv>. <arv> Dworkin <arv> , lk <arv>. <arv> Aarnio <arv> , lk <arv>. <arv> Ibid , lk <arv> <arv> Finnis <arv> , lk <arv> jj. <arv> Ajaloost on teada , et paljud hõimud ja rahvad on nimetanud ennast sõnaga , mis tähendas samas ka inimest . See viitab " oma " ja " võõra " mõistete tähtsusele maailmavaates : oma oli inimene , sest temaga võis jahile minna või lapsi teha , võõra kohta aga oli karta , et ta võib su ära tappa . <arv> Aarnio <arv> , lk <arv>. <arv> Mõistete funktsionaalsest liigitusest R. Carnapi järgi vt <arv>. <arv>. <arv>. <arv>. <arv> Kategooriaveast vt Ryle <arv>. <arv> Kompositsiooniline mõisteklass tähendab sellist klassi , millesse võivad kuuluda väga erinevad mõisted , millel on küll hulk ühiseid klassifitseerivaid tunnused , kuid needki on varieeruvad . Selliseks mõisteklassiks on juba kasutatud 'laev' : galeer , sõjalaev , aurik , allveelaev jne on laevad nagu veesõidukid , kuid ajalooliselt ja funktsionaalselt varieeruvad tunnused , lisaks piirjuhtumite ( nt paaditaoliste viikingilaevade ) tunnused ei võimalda defineerida lõplikku ja muutumatut laeva kategooriat ( kompositsioonilistest mõistetest vt <arv>. <arv>. <arv> ) . <arv> Jätame välja need juhtumid , kus ühed tarkvarategijad kasutavad teiste kätetööd tulu saamiseks , või äriline ettevõte kasutab musta tarkvara kaudselt kasumi suurendamiseks - need on kvalifitseeritavad vargusena ( furtum ) ja kahjutekitamisena ( delictum ) isegi Rooma õiguse mõistes : võõra vara kasutamine ( rikastumiseks ) omaniku loata . <arv> Hart <arv> , lk <arv>. Paljudes teistes keeltes on osa probleemist elimineeritud erineva sõnavaraga : nt inglise keeles sõnade law ja right kasutus loovad selge vaheteo nn objektiivse ja subjektiivse õiguse vahel . <arv> Samas law on siiski mitmetähenduslik ülaltoodud kolmes esimeses tähenduses . <arv> Subjektiivne ehk subjektile omane episteemilises tähenduses märgib ennekõike mentaalseid nähtusi , mis sellistena on vahetult hoomatavad üksnes subjektile endale ; välised vaatlejad võivad nende kohta teha vaid järeldusi subjekti vaadeldava käitumise alusel või uskuda subjekti poolt öeldut : nt kui subjekti poolt öeldud lause " ma tunnen hirmu " on tõene , st ta tõesti tunneb hirmu , siis on kuulaja saanud tunnistuslikku teadmist . Subjektiivne juriidilises , subjektile kuuluva õiguse tähenduses eeldab aga episteemilist objektiivsust : see õigus peab olema tuvastatav ja subjektile omistatav , nt kirjaniku õigus tema romaanile tuleneb objektiivsest loomisprotsessist ja sellega seotud tõenditest ( nt käsikirja valdus ja selle tunnused ) , mitte pelgast sisetundest " mina kirjutasin selle " . <arv> Autoriõiguse ja autori õiguse vaheteost vt Pisuke <arv> , lk <arv>. <arv> Nt SPQR - Rooma senat ja rahvas - märgib seda , mida roomlased tundsid oma riigina ; res publica tähendas pigem poliitikat , regnum märkis reeglina võõraid riike . <arv> Nt Antiik-Rooma algusaegadel olid esialgu nii õigusametnikeks kui ka õigusabilisteks preestrid - pontifices , kel oli seaduste tõlgendamise ainuõigus ja kes valdasid formaalseid nõudeid õiguslike tehingute , toimingute ja tõendite kehtivusele . Aja jooksul kujunes ametnike ( eelkõige preetorite ) ja juriskonsultide vahel välja selgem piir . <arv> Vt <arv>. <arv>. <arv>. <arv> Kasutan siin ja edaspidi reeglit ja juhist peaaegu sünonüümidena ; reegli probleemiks eesti keeles ( erinevalt ingl. k rule'st ) on kahemõttelisus : reeglipärane tähendab nii regulaarset ( " reeglina " ) kui ka ettekirjutusele ( juhisele ) vastavat . Lisaks sellele , õiguses esineb ettekirjutusi ( nt protseduurilisi ) , mis pole tingimatud reeglid , vaid vabalt või vastavalt vajadusele valitavad juhised asjade õiguspäraseks korraldamiseks . <arv> Ühest käsitlusest vt Markosjan <arv>. <arv> Raz <arv> , lk <arv>-<arv>. <arv> Finnis <arv> , lk <arv>. <arv> Õigusest intuitiivse arusaamise skeemi Harti järgi vt <arv>. <arv>. <arv>. <arv> Dworkin kasutab sellise lähenemise kirjeldamiseks Fellini kinoloomingu metafoori ; Dworkin <arv>b lk <arv>. <arv> Siin ilmneb imelik vastuolu , mis võib õigusnähtusi palju laiemaltki iseloomustada : selle tõttu , et oli olemas orjuse instituut , oli olemas ka orja vabastamise protseduur ja libertiinide seisus ; orja vabastamine oli kahtlemata moraalne nähtus ( ehkki vabastamisele seatud piirangud olid omakorda amoraalsed ) , seda nii tollases kui tänapäevases mõttes , ja libertiine kirjeldatakse valdavalt kui töökaid ja mõõduka eluviisiga inimesi ; ometi - kas saab moraalsena hinnata nähtust , antud juhul orjade vabastamist või enda vabaksostmist , kui selle algpõhjus - orjus - on amoraalne ? <arv> Jõgi <arv> , lk <arv>. <arv> Inimõiguste retrospektiivsest hindamiasest vt Rosentau <arv> , lk <arv>. <arv> Üks seadusetuse ilminguid oli seadusest madalamate õigusaktide , samuti parteiorganite otsuste tegelik ülimuslikkus seaduse suhtes . <arv> Õiglaselt funktsioneerivast õigusest vt <arv>. <arv>. <arv>. <arv> Ilves <arv>. <arv> Hussar ja Kull , <arv> , lk <arv>-<arv>. <arv> Nt Council Directive <arv>/<arv>/EC ja Directive <arv>/<arv>/EC . <arv> Näiteks legal due diligence või ajutised turvatoimed kui instrumentaalsed praktikad mõjutavad õiguse kasutamist ja rakendamist vastavalt äriühingute transaktsioonides ja autoriõiguste kaitses . <arv> Nn legalismist vt Aarnio <arv> , lk <arv>-<arv>. <arv> Tsiviilseadustiku üldosa seaduse p.-s <arv> räägitakse kõigepealt 'õigussuhte reguleerimisest' , seejärel 'õigussuhet reguleeriva sätte puudumisest' . Kas polegi tegemist fundamentalistliku vastuoluga : kust tuleb õigussuhe , kui pole seda tekitavat normi ? Muidugi on võimalik lihtsalt " auk " õiguses : mingi normistik konstitueerib teatud õigussuhte , kuid õigussüsteemis puudub selle regulatsioon . <arv> Arvan , et tegemist on episteemilise eksitusega , mille sisuks on nähtava samastamine olevaga ( episteemilise seisundi ontologiseerimine ) : õigusteadlik subjekt tajub otsekoheselt ( prima facie ) õigusmõisteid , mitte nende taga peituvat vajadust anda teatud inimlikult hinnalisteks peetavatele omadustele , mida esitatakse väärtusmõistete kaudu , õiguslikku kaitset . Õiguskaitse on õigusmõistete eriline funktsioon ja sellisena sõltuvusseos õigusmõistete ja väärtusmõistete vahel ( pangem tähele , et väärtusmõiste võib olla ka amoraalne ) . <arv> Mõneti muudetuna , vt Luts <arv> , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Hussar ja Kull , <arv> , lk <arv>. <arv> Inglise keeles merit fact ; vt Goldman <arv> , lk <arv>. <arv> Erinevas terminoloogias öelduna klassifikatsioon kirjeldab faktitüüpe . <arv> Õiguse tehniliste mõistete ja abiterminitega on asi veidi erinev : need on leiutatud ja tehtud õiguse enese teenindamiseks , selle tõttu on need sageli tuletatud olemasolevatest juriidilistest mõistetest . <arv> Meil on pea võimatu vaadata maailma hobuse vaatepunktist . Me leiame , et meie vaatepunkt on palju avaram ja kaugemale nägev . Kuid religioosses mõtlemises usume olendisse ( olemusse ) , kelle vaatepunktist me ise oleme veel kaugemal , kui pudulojused meie omast . Sellise arutluskäigu puhul - aga nii võib arutleda ka jumalasse uskumata - on üsna ilmne , maailm on just selline , nagu me seda näeme või usume nägevat , st maailm eksisteerib meie suhtes ; maailmast iseendas võime mõelda ja nii on see olemas mõeldavana - aga vähemalt mõeldavana on olemas ka jumalad , draakonid ja paljud muud asjad ... <arv> Mida me allpool siinseal ka teeme : huvidest vt näiteks <arv>. <arv>. <arv>. <arv> Sturgeon <arv> , lk <arv>. <arv> Raz <arv> , lk <arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Operative structure , vt Raz <arv> , lk <arv>. <arv> Funktsioneerimisviisi analoog on insenertehnikast ja infotehnoloogiast tuntud tööpõhimõte . <arv> Hart <arv> , lk <arv>. <arv> Dworkin <arv>b , lk <arv>. <arv> Ibid , lk <arv>. <arv> Ibid , lk <arv>. <arv> Sturgeon <arv> , lk <arv>-<arv>. <arv> Vt Locke <arv> , lk <arv>-<arv>. <arv> Ingl. k. vastavalt ought ja being , saksa k. sollen ja sein . I. Tammelo kasutab pidama asemel peanduma : " ligikaudselt : pidama mitte looduslikust , vaid vaimsest sunnist tingituna " ; Tammelo <arv> , lk <arv> ja <arv>. <arv> Näitelause väljendab samas ka filosoofilist induktsiooniprobleemi . <arv> Vajadusi kui sundivaid fakte käsitleb töö <arv>. osa , artefaktuaalseid funktsioone kui vastuseid vajadustele <arv>. osa . <arv> Küsimus sellest , kas loodusseadused on normid või faktid , ei komplitseeri tingimata normide ja faktide eristamist . <arv> Vt lähmalt Prigogine <arv>. <arv> Ruse <arv> , lk <arv>. <arv> Kaunterfaktuaalidest vt lähemalt Lewis <arv>. <arv> Teoloogilised kontseptsioonid omistavad pidamiskorra ka eluta loodusele . Kosmoloogias esineb nn antroopsusprintsiip , mille mõni versioon toob operaatori 'peab' ka Universumi kirjeldustesse : Universumi algtingimused peavad olema sellised , et selles võiks tekkida ja eksisteerida vaatleja . <arv> Tur <arv> , lk <arv>. <arv> Põhjaliku analüüsi sotsiaalse fakti varasematest käsitlustest ja sissejuhatuse epistemoloogilisse käsitlusse esitab M. Gilbert teoses On Social Facts , <arv>. Käesolevas töös vt kõnesoleva teema kohta <arv>. osa ) <arv> Gilbert <arv> , lk <arv>-<arv>. <arv> Aarnio <arv> , lk <arv> ; käesolevas töös vt <arv>. <arv>. <arv>. <arv>. <arv> Analoogselt bioloogiast tuntud terminitega võiks ( kasvõi piltlikult ) õiguse fülogenees ( phyle - kr.k hõim ) märkida õiguse üldist ( õiguse perekondade ) tekkimist , nt anglo-ameerika õiguse kujunemist , ontogenees aga ühe konkreetse õigussüsteemi , nt Balti Eraõiguse tekkimist ja arenemist . Jaotus eeldab ühtlasi , et esimene on pigem õigusajalooline ja -filosoofiline , teine pigem ajaloolis-dogmaatiline käsitlus . <arv> Teadmise õigustamise reliabiilsuse ehk usaldusväärsuse teooriatest vt nt Sturgeon <arv> , lk <arv>-<arv> , Goldman <arv> , lk <arv>-<arv> , Morris <arv> , lk <arv>. <arv> Vihalemm <arv> , lk <arv>. <arv> Näiteks teadusliku printsiibina tuntud lihtsuse printsiip või nn Ockham'i habemenuga , õigusteaduses liigse argumentatsiooni keelu printsiip ei ole samased , kuid on sarnased printsiibid . <arv> Dworkin <arv>b , eessõna , lk vii . <arv> Dworkin <arv>b , lk <arv> ja <arv>. <arv> Hart <arv> , lk <arv>-<arv>. <arv> Ibid , lk <arv>-<arv> , <arv>-<arv>. <arv> Dworkin <arv>b , lk <arv>. <arv> Ibid , lk <arv>. <arv> Aarnio <arv> , lk <arv>. <arv> Ibid , lk <arv>. <arv> Episteemiliste seisundite maatriksit vt Rosentau <arv>a , lk <arv>. <arv> Rosentau , <arv>a , lk <arv> , <arv>-<arv>. <arv> Locke <arv> , lk <arv>. <arv> Ibid lk <arv>. <arv> Ibid lk <arv>. <arv> Finnis <arv> , lk <arv>-<arv>. <arv> Ibid , lk <arv>-<arv>. <arv> Infotehnoloogiliste lahendustega seotud metafoorid ja paralleelid , mida ma edaspidi ohtrasti kasutan , pole sugugi " laest tõmmatud " : IT pole mingi artifitsiaalne asi iseeneses , vaid see on inimmõtte ja mõtestatud tegevuse pikaajalise arengu resultaat , ning samas IT on vahend , millega nüüdisajal lahendatakse inimese kõige pakilisemaid vajadusi . <arv> Finnis <arv> , lk <arv> ; lk <arv> tsiteerib Finnis Harti , kes märgib õiguste mõiste tuumana põhilisi individuaalseid vajadusi . <arv> Finnis <arv> , lk <arv>-<arv>. <arv> Ibid , lk <arv>-<arv>. <arv> Finnis <arv> , lk <arv> leidub alapeatükk IX <arv>. The need for authority . <arv> Tavaliselt Octavianus Augustuse valitsemise algusest <arv>. või <arv>. BC kuni Diocletianuse võimuletulekuni <arv>. AD . Diocletianus kehtestas autokraatliku valitsemiskorra , nn dominaadi . <arv> Kui ei esine eraldi viidet , siis on ladinakeelsete mõistete seletuste allikana käesolevas töös kasutatud Milan Bartosek'i Rooma õiguse leksikoni venekeelset väljaannet ( Bartosek <arv> ) . <arv> Finnis <arv> , lk <arv>-<arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>-<arv>. <arv> Ibid , lk <arv> , samuti <arv>-<arv>. <arv> Õigusteooria probleemidest ja õiguse eksistentsi kriteeriumidest vt Raz <arv> lk <arv>-<arv> , eksistentsi kriteeriumide tähendusest lk <arv>. <arv> Dworkin <arv>a lk <arv>. <arv> Aarnio <arv> , lk <arv>. <arv> Ibid , lk <arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>-<arv>. <arv> Ibid , lk <arv>. <arv> art <arv> , lk <arv>. <arv> Hart <arv> , lk <arv>. <arv> Hart <arv> , lk <arv>. <arv> Inglise keeles natural necessity . Vt Hart <arv> , lk <arv>-<arv>. <arv> Hart <arv> , lk <arv>-<arv>. <arv> Ibid , lk <arv>-<arv>. <arv> Filosoofid ütlevad selle koha peal " seos on juhuslik " ; paraku on väide mittefilosoofidele eksitav või arusaamatu : kuna nendes seostes leiduvad kausaalsed ahelad ja kausaalsus eeldab põhjuse ja tagajärje paratamatut seost , siis tundub kummaline rääkida põhjuslike seoste juhuslikkusest . Üksühest seletust siin ilmselt ei olegi , kuid ära võiks märkida paar juhuslikkuse " kollet " : <arv> ) kausaalse ahela vallandumine on juhuslik ehk loogiliselt mitteparatamatu , samuti ahela sumbumine ; <arv> ) ahelad omakorda moodustavad kausaalseid ansambleid , nende komponentide kombinatsioonid on aga juhuslikud . Seda keerulist probleemi on põgusalt käsitletud allpool kausaalsuse juures . <arv> Vt Descartes <arv> , lk <arv> , <arv> , <arv>. <arv> Aarnio <arv> , lk <arv>-<arv>. <arv> Ilus <arv> , lk <arv>-<arv>. <arv> Ibid , lk <arv>-<arv>. <arv> Vt nt Rosentau <arv>b . <arv> Fiktsiooni mõistest vt <arv>. <arv>. <arv>. <arv>. <arv> Tuleb tähele panna , et siin on tegemist konjunktsiooniga - head asjad on soovitud selle pärast , et need on mugavad ja meeldivad ning halvad asjad on soovimatud selle pärast , et need on ebamugavad ja ebameeldivad . Meil võib olla ka teistsuguseid soove , kuid need ei puutu asjasse . <arv> Subjektiivsuse ja subjektikohasuse erinevusest vt lk <arv> joonealune märkus <arv>. <arv> R. Carnap jaotab kõik mõisted klassifitseerivateks , võrdlevateks ja kvantitatiivseteks ; vt <arv>. <arv>. <arv>. <arv>. <arv> Vastavalt hulgateooria postulaatidele , klassi ( hulga ) võib moodustada ka üks individuaalne liige ( element ) , ning leiduvad fiktiivsed klassid ( tühjad hulgad ) . <arv> Märgitakse HC={x : xH} <arv> Allutatud väite väärtusetusel on lisaks käsitletavale aksioloogilisele küljele ka epistemoloogiline tahk : allutatud väide Hispaania punastest veinidest ei anna uut teavet , sest allutav väide " mulle maitsevad kõik joogid " esitab teabe Hispaania veinidest , esitab selle oluliselt kompaktsemalt ning kõigele lisaks esitab palju muud teavet ( nt Prantsuse veinidest ) . <arv> Episteemiliste seisundite maatriksit vt Rosentau <arv>a , lk <arv>. <arv> Euroopa Liidust kui riigiõiguslikust multisubjektist vt Rosentau <arv> , lk <arv>-<arv> ja <arv>-<arv>. <arv> Just-nagu-vajadused on vajadustena kirjeldatud nõudmised : energiatootmise ekstensiivse arengu nõue näib väljaspool säästva arengu konteksti tõelise vajadusena ( kuna energiatarbimine kasvab , peab kasvama ka energia tootmine ) , kuid säästva arengu kontekstis on tegelikuks vajaduseks hoopis energiatarbimise suhteline vähendamine ( energia tarbimine ja ressursid tuleb dünaamiliselt ümber jagada , säästmaks neid edasise tootmiskasvu tarvis ) . <arv> Lõplikkuse nõue on loogiline : lõpmatu hulga tunnuste puhul oleks mõiste tähendus määratlemata ; piiratuse nõue on semantilis-episteemiline : mõiste tähendus peab olema arusaadav ja selle maht ( osutus ) hõlmatav piiratud tunnetuskapasiteediga olendile , nagu inimene seda on . <arv> Vt nt teadmise standardmudeli bikonditsionaalset määratlust : Sturgeon <arv> , lk <arv>-<arv> ja <arv>. <arv> Sõnal ennustus on eesti keeles veidi skeptiline tähendus , sestap on teaduskeeles levinud kreeka algupära prognoos , mis etümoloogiliselt tähendab etteteadmist . Ennustused on aga väga erineva aluse ja kindlusega ning sotsiaalteaduste ennustused on reeglina nõrgema õigustusega kui loodusteaduste omad , mitõttu need on pigem oletused kui teadmised . Kuid ka loodusteaduslikud ennustused pole ühetaolised : näiteks hüpoteetilis-deduktiivse skeemi ( 'kui normaaltingimustel õhutemperatuur langeb alla <arv>oC , siis vesi jäätub' ) ja statistilise jaotuse ( küllalt suure hulga täringuvisete tulemused jaotuvad ligikaudu võrdselt , kuid jaotus ei määra ühegi üksiku viske tulemust ) alusel tehtud prognoosid erinevad nii aluselt kui ka tulemuste kindluselt . Ladina algupäraga prediktsioon , etümoloogiliselt ette ütlemine , on sobivaim termin , sest viitab ühtaegu lingvistilistele , induktiivse loogika ja erinevat tüüpi normatiivsetele funktsioonidele . Nt kui kehtiv seadus sätestab , et vargaid tuleb karistada , ja sotsioloogiline vaatlus näitab , et vargaid karistatakse , siis on olemas metoodiline alus prediktsioonile , et iga tulevikus avastatud varas saab karistada . Käesolevas töös märgivad ennustus , prognoos ja prediktsioon erineva tugevuse ja alusega , kuid igal juhul metoodiliselt õigustatud tõepäraseid hüpoteese tulevaste sündmuste ilmnemise tõenäosuse kohta . <arv> Alexy <arv> , lk <arv>-<arv>. <arv> Silmas on peetud Alexy <arv>. <arv> Enne teose õiguspärast avaldamist ei laiene autori keeluõigusele isegi sellised seaduslikud piirangud , nagu õigus teost refereerida ja tsiteerida jne. Vt Autoriõigus §§ <arv> , <arv> , <arv> jt. <arv> Ehkki isiku motivatsioon on juriidilises terminoloogias väga oluline - kuriteo toimepanemise motiivist kohtuniku motiveeritud määruseni , piirdume siin vaid oletusega , et motiiv on isiku poolt enne või pärast käitumist sõnastatud seletus selle kohta , miks ta kavatseb käituda või käitus just nii ja mitte teisiti . Seega motiivi sisuks võivad olla nii vajaduste kui ka huvide kirjeldused . Loomulikult võivad kirjeldused olla väärad või asjakohatud , samuti mõttelised , lausutud või kirjutatud . Igal juhul on need propositsioonilised . <arv> Ilus <arv> , lk <arv>. <arv> Bioloogia filosoofilistest probleemidest vt näiteks Sober <arv>. <arv> Epistemoloogias on juurdunud teadmise kausaalsed teooriad : nende järgi teadmine on tekitatud põhjuslikult , ehkki vaieldakse selle üle , missugused interaktsioonid ja mille vahel teadmist tekitavad . Teadmise allikate analüüs , samuti teadmisest erinevate episteemiliste seisundite võrdlemine näitab aga , et episteemilised seisundid ei saa olla pelgalt kausaalsed , vaid nende kujunemises on oma osa tahtelisel intellektuaalsel tegevusel . Selle tõttu on alust oletada , et ka vajaduste episteemilised komponendid ei teki üksnes kausaalselt , vaid ka ratsionaalsel viisil . Nt tarbimisvajaduste uuringud on näidanud , et suur ( em ) osa vajadustest tõepoolest leiutatakse tootjate poolt ja " juurutatakse " turule , mitte ei avastata turult ja kasutata ära tootmise kavandamiseks . <arv> Popper <arv> , lk <arv>-<arv>. <arv> Kosmoloogias on seda seost üritatud esitada nn. antroopsusprintsiibina ; vt Barrow ja Tipler <arv>. <arv> Juhtumi- ja püsilausetest vt nt Quine <arv> , lk <arv> ja <arv>. <arv> Näit . reifikatsioon ehk asjastamine on üks neid mentaalseid protsesse , mis realiseerib tajud " reaalseteks " asjadeks : vaadates pilvede vahel lendavat lennukit , näeme me naturaalselt järgnevaid seisundeid , kus 'lennuk' kord on näha ja kord ei ole , kuid teades , mis on 'lennuk' , asjastame me ta reaalseks objektiks , millele võime mõttes või lausungis osutada " see on ( üks ja seesama ) lennuk " . Vt Quine <arv> , lk <arv>-<arv>. <arv> Vahetegu konkreetse fakti kirjelduses ja faktiklassi kirjelduses õnnestub kokku-lahkukirjutusega : esimene on fakti kirjeldus , teine faktikirjeldus . <arv> Grossmann <arv> , lk <arv>-<arv>. Sama ei päde teiste ontoloogiliste kategooriate suhtes . Näiteks kui A on seos ja B on seos , siis A &amp; B ei tarvitse olla seos : kui A='Ants on Reinu poeg' , siis A on seos Antsu ja Reinu vahel ; kui B='Mare on Aino tütar' , siis B on seos Mare ja Aino vahel ; ent kui A &amp; B='Ants on Reinu poeg &amp; Mare on Aino tütar' , siis A &amp; B ei ole seos Antsu , Mare , Reinu ja Aino vahel ) . <arv> Loogiline ühendav disjunktsioon on väär parajasti siis , kui kõik tema osalaused on väärad , ehk kui vähemalt üks terminitest on tõene , on tõene ka disjunktsioon . <arv> Loogiline välistav disjunktsioon on tõene parajasti siis , kui ainult üks tema osalausetest on tõene . <arv> Fakti epohh ( kreeka epoche - ... ) pole ajaline , see on punkt fakti mitteolemise ja olemise vahel : fakt ei paikne ajas ega ruumis ( 'Napoleon on keiser' on fakt mitte igavesti , vaid ajatult , väljaspool aega ) ; faktil pole algust ajalises mõttes , faktil on algus tema olematuse mõttes ( 'Napoleon on keiser' sai faktiks tema kroonimisega ; kroonimine oli ajas ja ruumis toimunud sündmus , 'Napoleoni kroonimine' kui fakt on meiega meie maailmas aga ajatult ) . Niisiis , igat fakti iseloomustab tema epohh , olemisekssaamise punkt kõigi teiste faktide seas . Fakt ei muutu ega arene , kuid tema ümber toimub ühesuunaline liikumine : faktid lisanduvad . Kas selline on " aja nool " faktikeeles ? <arv> Pälvimisfakti idee pärineb Goldmanilt . Vt Goldman <arv> , lk <arv>-<arv>. <arv> Aarnio <arv> , lk <arv>. <arv> The construction of social reality . vt Searle <arv>. <arv> Väidete esitus on antud Aarnio järgi : Aarnio <arv> , lk <arv>-<arv>. <arv> Ingl. k. brute facts . Searle <arv> , lk <arv>. <arv> Searle <arv> , lk <arv>. <arv> Ibid , lk <arv> ja <arv>. <arv> Ibid , lk <arv> ja <arv>-<arv>. <arv> Ibid , lk <arv>. <arv> Ibid , lk <arv>. <arv> Ingl. k. explicit performative utterances . Searle <arv> , lk <arv>. <arv> Searle <arv> , lk <arv>. <arv> Ibid , lk <arv>. <arv> Muuseas , lõike ( <arv> ) fraasis '...kuid tähelepanematuse või kohusetundetuse tõttu loodab seda vältida' on tähelepanematus ja kohusetundetus valed terminid ; tautoloogiline , kuid intuitiivselt arusaadav '...kergemeelselt loodab seda vältida' oleks palju parem . <arv> Searle lk. <arv>. <arv> Searle lk. <arv>. <arv> Searle üldiselt , Aarnio <arv>. <arv> Dworkin MP <arv> <arv> Tammelo <arv> , lk <arv>. <arv> Vt nt Goldman <arv> ja eriti <arv> ; kokkuvõtlikult Rosentau <arv>a , lk <arv>. <arv> Kompleksfaktidest vt nt Grossmann <arv> , lk <arv>-<arv> , ehkki tegemist on nn realistliku käsitlusega . <arv> Gilbert <arv>. <arv> Gilbert <arv> , lk <arv>-<arv>. <arv> Ibid , lk <arv>-<arv>. <arv> Ingl. k. proper coordination equilibrium või strict coordination equilibrium . <arv> Gilbert <arv> , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Võrgustikupoliitika rakendamisest ja sellealasest kirjandusest vt Meinvald ja Sõmmer , <arv>. <arv> Vt <arv>. <arv>. <arv>. <arv>. <arv> Väljend pärineb üldisest süsteemiteooriast : süsteem on selle elementide summa + " veel midagi " <arv> Aarnio <arv> , lk <arv>. <arv> Ibid . <arv> Relativismi vastu vt Popper <arv> , lk <arv>-<arv> , relativismi kaitseks Margolis <arv>. <arv> Inglise k. brute facts . <arv> Searle <arv> , lk <arv> ja edasi . <arv> Näiteks , vaatleja asukohast objektide suhtes sõltub , kas ta räägib lähenevatest või kaugenevatest objektidest ning millised objektid on üldse ( antud vaatluskirjelduse suhtes ) relevantsed . <arv> Seda esitavad mõned nn kosmoloogilise antroopsusprintsiibi ( AP ) versioonid . Lähemalt vt Barrow ja Tripler <arv>. <arv> Juba nimetatud nomoloogiline loodusseadus on inimese poolt loodusele nö peale pandud kirjeldav ja ennustav norm , mis on kehtestatud täitumiseks : kuni looduse faktid seda kinnitavad , nomoloogiline norm kehtib . Kui leidub kummutav fakt , siis norm kaotab kehtivuse . <arv> Ingl. k. act-situation . <arv> Raz <arv> , lk <arv>. <arv> complex patterns of behaviour : Raz <arv> , lk <arv> jj. <arv> Raz <arv> , lk <arv>. <arv> Aarnio <arv> , lk <arv>-<arv> ; viidatud : Habermas , Jürgen . Theorie des kommunikativen Handelns : Zur Kritik der funktionalistischen Vernunft I-II . <arv>. <arv> Aarnio <arv> , lk <arv>-<arv>. <arv> Aarnio <arv> , lk <arv>. <arv> DMI koolitusprogrammi loengumaterjal . <arv> Selle tähtsaimad komponendid lisaks nimetatud LDD-le on finantsseisundi , tehnilise seisundi ja keskkonnaseisundi due diligence . <arv> Quine <arv> , lk <arv> , <arv>-<arv> , <arv>. <arv> Tegemist on mõningase modifikatsiooniga Davidsoni nn heausksusprintsiibist [ the princip of charity ] ; vt Davidson <arv> , lk <arv>. <arv> Võimalik , et eelnevad printiibid kokku on samastatavad Habermasi kommunikatiivse ratsionalismi põhimõttega . Vt Aarnio <arv> , lk <arv>-<arv>. <arv> Sturgeon <arv> , lk <arv>-<arv>. <arv> Näiteks Kuu koloniseerimist reguleerivaid kosmoseõiguse skeeme võib juba praegu olemas olla , ent neid " praktikaskeemideks " nimetada oleks ennatlik . <arv> Piirdugem siinkohal tõdemusega , et tegevusskeemi kirjeldus ei saa olla täielik ; mittetäielikkuse postulaadil on siiski ka loogilised ja semantilised põhjendused . Ennustuse ebatäpsus ( täpsemalt öeldes - väikese hulga täpsete ennustuste lõpmatu täiendhulk ebatäpseid ennustusi ) on meile argiselt tuntud tõsiasi , filosoofiliselt väljendab seda ebatäpsust ka nn induktsiooniprobleem . <arv> Vt Rosentau <arv>b , lk <arv>-<arv>. <arv> Vt Ryle <arv> ja <arv>. <arv> Tõepärasuse ja tõenäosuse seostest vt nt Sober <arv> , lk <arv>-<arv>. <arv> Vaatlemine võib loomulikult toimuda ka jälgede järgi , retrospektiivselt ja rekonstrueerivalt , kuid see ei muuda kõnesoleva seose olemust . <arv> Paigalseis on eriline liikumine - liikumine üksnes ajas . Loomulikult on vajalik ka arusaamine asjade seisust , kuid arusaamine on teadmise tarvilik tingimus ning mittearusaamine põhjustab teadmatuse arusaamatuses . <arv> Terminit 'idee' kasutame ka sellises piiratud või praktilises tähenduses , et inimesel on idee nt ärakasutatavast asjast ka siis , kui ta sellist asja nähes teab ja saab aru , et asi tarvitades kulub ära , ehkki ta ei oskaks ideed ennast sõnastada ega kirjeldada . <arv> Kingi saaja usaldab kinkijat , et see siiralt annab asja ( varjatud lisatingimusteta ) ära . <arv> Loendamine on lihtsaim mõõtmisviis , niisiis on " see üks asi " väikseim mõõdetud kogus . <arv> Loomulikult võib lubamine toimuda väljakujunenud ja rutiinsete suhete korral vaikimisi - see on ühtlasi veenev argument tegevusskeemi kui sellise olemasolu kohta . <arv> Salinger <arv> , lk <arv>. <arv> Neumann <arv> , lk <arv>. <arv> Ibid lk , <arv>. <arv> Inimtegevuse teooriast lähemalt vt Tuomela <arv> , konventsionalismist ja koordinatsiooniprobleemist Lewis <arv>. <arv> Aarnio näiteks iseloomustab juriidilist isikut kui artefaktuaalset subjekti [ artificial subject ] , mis on loodud legaalsetel eesmärkidel [ legal purposes ] . Juriidiline isik eksisteerib vaid nö õigusmaailmas ja selle olemuslik idee on uue entiteedi eksistents täiesti lahus füüsilistes isikutest - superindividuaalne õiguslik entiteet . Ehkki märkame siin terminoloogilist sarnasust käesolevas töös kasutatavate mõistetega , jääb sarnasus juhuslikuks ja pealiskaudseks . Vt Aarnio <arv> , lk <arv>. <arv> Loogiliste ja matemaatiliste abstraktsioonide tugikarkassiks on hulk " toetamatuid " abstraktsioone - aksioomid . <arv> Funktsionaalse kirjelduse tõelisuse ja fiktsiivsuse kriteeriumist vt <arv>. <arv>. <arv>. <arv>. <arv> Helin <arv> , lk <arv>-<arv>. <arv> Kosmonaudi või astronaudi nimetus Hiinas . <arv> Esitatud jaotus tugineb A. Goldmani teostatud vaidluste jaotusele huvipõhjalisteks ja õigustepõhjalisteks . Goldmani jaotuses on siiski tegemist juba eksisteerivas õigussüsteemis aset leidvate vaidlustega , siinesitatud skeem viitab aga pigem protolegaalsele seisundile . Vt Goldman <arv> , lk <arv>. <arv> Huvitav , et vanemas eesti keeles 'tasu' tähendab ka kättemaksu ( Tasuja ) . Ladina retributio tähendab samuti tagasimaksu . <arv> Ehkki paralleel meeleliste illusioonide ja hallutsinatsioonidega on piltlik , on see samas üsna ühemõtteline : nii nagu meeleline illusioon , on ka kontseptuaalne illusioon kui teatud uskumuste väärpilt tekitatud väliste põhjustajate poolt ( nt spekulatiivne " teooria " ajaloolistest maavälistest kontaktidest , mis on loodud teadusliku teadmise lünkade täitmisel meelevaldsete järelduste , üldistuste ja liialdustega ) , kontseptuaalne hallutsinatsioon aga on subjekti sisemiste seisundite või hoiakute tekitatud väärpilt ( nt horoskoopide kergeusklik uskumine esmaste ja pealiskaudsete assotsiatsioonide mõjul ) . <arv> Edasine Rooma õigusest toetub põhiliselt Ilus <arv> , <arv>.-<arv>. ptk. <arv> Otseselt teleoloogilisteks nimetan väiteid , milles esineb tulevikuterminina siht , eesmärk vmt. Teleoloogilisteks nimatatakse sageli ka funktsionaalseid väiteid , kuid viimaseid on võimalik teleoloogiast puhastada , elimineerimaks nn teleoloogiaprobleemi . Vt <arv>. <arv>. <arv> ja <arv>. <arv>. <arv> Rosentau <arv>b , lk <arv>. <arv> Ilus <arv> , lk <arv> , <arv>. <arv> Aarnio ( <arv> , lk <arv> ) ütleb , et nii õiguse objekt kui väljund on lingvistilised . Kas ikka on ? Õigusliku regulatsiooni eesmärgiks pole ju keelelised väljendused , vaid ( ümber ) korraldused suhetes ja käitumises ; järelikult Aarnio käsitab õiguse väljundina vormilist juriidikat või dogmaatikat , samas kui õiguse tegelik väljund , see mis huvitab kõiki peale dogmaatikute , on sotsiaalses reaalsuses . <arv> Kasutan edaspidi termineid funktsioon ja otstarve kui sünonüüme . Otstarve ( funktsioon ) erineb aga vahendi otstarbekohasusest ehk otstarbekusest ( funktsionaalsusest ) : see on hinnang või vastus küsimusele , kas kõnesoleval vahendil on nõutav ehk antud vajaduse rahuldamiseks sobiv funktsionaalne omadus . <arv> Pealegi leidub selliseid vahendeid , ennekõike abtsraktsed vahendid , mille toimimist on ebamugav " tööks " nimetada : õigusnorm on lähim näide . <arv> Õiguse kompositsioonilisest struktuurist vt <arv>. <arv>. <arv>. <arv> Moodsa metafoori kasutuse juures ei tohi unustada , et asja mõte oli samasugune juba vähemalt Locke'i riigiteoorias ( vt Locke <arv> ) . Teisalt osutab selline paralleel kahekülgsele asjaolule , et infotehnoloogia on paljuski vanade asjade tegemine uuel viisil , samas tegemisviisi muutus võib tingida tulemuste kvalitatiivset muutumist . <arv> Nissen <arv> , lk <arv>. <arv> Esimesel juhul toimumise ennustatav tõenäosus vähemalt ühel metoodilisel alusel on suurem <arv>-st , teisel juhul mistahes alusel <arv>. <arv> Nissen <arv> , lk <arv>. <arv> Praktiline keelekasutus kinnitab seda : kui kaigas õunani ei ulatu , siis kavandatud funktsioon ei realiseeru , seda pole ; kui vastuvõetud seadus ei ole täidetav , siis samuti kavandatud funktsioon ei realiseeru . Nüansierinevus kahe näite vahel on selles , et seadus on " valmistatud " parajasti funktsiooni täitmiseks , kaigas mitte . <arv> Termin on väga sobiv ka seetõttu , et ladina operae tähendas igasugu ( kasulikku ) tööd . <arv> Vt Rosentau <arv>a , lk <arv> ja <arv>a , lk <arv>. <arv> Samas normatiivne reguleerimine ise on sotsiaalne fenomen ja kompleksfakt ning reguleerimise vahendid ja korraldus moodustavad omakorda erilisi sotsiaalsete faktide klasse . <arv> Metoodilise ennustamisega seotud terminitest vt märkus <arv> lk <arv>. <arv> Kahekordne 'vajaduse' kasutamine siin ei tekita tautoloogilist ringi : nagu nägime , vajadus on kompositsiooniline fenomen , seetõttu vajadused võivad üksteist tingida nii vahetult kui ka läbi otstarvete või muude entiteetide . Nt ( loomulikuks peetav ) vajadus liikuda ühelt põllult teisele tingib vajaduse kasutada liiklemiseks võõrast maad ; vajadusele vastab servituudi otstarve ehk funktsioon - võõra omandi kasutamine ; servituudi kui legaalse võimaluse olemasolu võib tekitada vajaduse " kasutada võõrast vara " seal , kus nö loomulikus , õigusvabas olukorras seda vajadust poleks tekkinud ( nii nagu videopleieri olemasolu tekitab vajaduse vaadata videofilme , mida pleieri olematuse korral poleks ) . <arv> Ruse <arv> , lk <arv>. <arv> Tõsi , siis tuleb mängu ühe teise filosoofia põhiprobleemi - keha ja vaimu ehk mateeria ja teadvuse vahekorra probleemiga seotud küsimus : kas ja kuidas mõtteline substants paneb liikuma materiaalseid substantse ? Ehk osaküsimustena : ( <arv> ) kas inimese keha ja teadvus on vastastikuses interaktsioonis või eksisteerivad need üksteisest sõltumatult ja paralleelselt ? ( <arv> ) Kas inimese kehal ja teadvusel on üks ja sama substants või on neil erinev substants ? Küsimused ( <arv> ) ja ( <arv> ) omavad teatud seost , mille alusel jaotatakse teooriad keha ja vaimu seostest järgmiselt : <arv> ) Interaktsiooniteooriad , mille järgi keha ja teadvuse vahel on interaktsioonisuhted , kuid kehal ja teadvusel on erinevad substantsid ; <arv> ) Parallelismiteooriad , mis eitavad interaktsiooni ja seletavad seda sellega , et hulk kehalisi ja hulk teadvuslikke nähtusi inimeses korrespondeeruvad ( jooksevad parralleelselt ) mitte selle tõttu , et nende vahel on kausaalne seos , vaid et nad on ühe ja sama asja kaks erinevat külge . Vt nt Ewing <arv> , lk <arv>. <arv> Siin näeme konnotatsiooni nn kategooriaveaga . <arv> Losee <arv> , lk <arv>-<arv> ; Reale <arv> , lk <arv>-<arv>. <arv> Worrall <arv> , lk <arv>. <arv> McMullin <arv> , lk <arv>. <arv> Losee <arv> , lk <arv>. <arv> McMullin <arv> , lk <arv>-<arv>. <arv> Descartes <arv> , lk <arv>. <arv> Ibid . <arv>-<arv> <arv> Descartes <arv> , lk <arv>. <arv> Losee <arv> , lk <arv>. <arv> Carnap <arv> , lk <arv>-<arv>. <arv> Worrall <arv> , lk <arv>. <arv> Nissen <arv> , lk <arv>-<arv>. <arv> Barrow ja Tipler <arv> , lk <arv>. <arv> Nissen <arv> , lk <arv>. <arv> Ibid . <arv>. <arv> <arv> Ibid . <arv>. <arv> Hart <arv> , lk <arv>-<arv>. <arv> Nissen <arv> , lk <arv>. <arv> <arv> Ruse <arv> , lk <arv>. <arv> Jõgi <arv> , lk <arv>. <arv> Narits <arv> , lk <arv>-<arv>. <arv> Algoritmiline programmeerimine ei tähenda siinkohal üksnes infotehnoloogilist programmeerimist , vaid igasugust ettenähtud toimimisreeglitele ehitatud seadet , nt pendelkell või treipink . Toimimisreeglid võivad seejuures olla sisemised , sisseehitatud toimimisreeglid ( kuidas kell või masin käib ) või välimised , kasutaja reeglid ( kuidas treial võib treipinki kasutada ) . <arv> Martin <arv> , lk <arv>-<arv>. <arv> Nissen <arv> , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Ingl. k. goal-directed . <arv> Ibid , lk <arv>. <arv> Tõepoolest , ka kausaalseid seletusi on peetud teleoloogilisteks . Üks segaduse tekitaja näib olevat ka inglise-keelne sõna 'purpose' : see on leidnud ambivalentset kasutamist isegi siis , jutt käib eesmärgipärasuse elimineerimisest . Vt nt Barrow ja Tipler <arv> , lk <arv> ja Papineau <arv> , lk xiii , lk <arv> jj , eriti aga lk <arv>. Õiguslike eesmärkide tähistamiseks kasutatakse inglise keeles intention of a law . Soome õiguskeeles kasutatav lain tarkoitus on sobivalt mitmemõtteline : see on tõlgitav nii ( seadusandja ) kavatsuse kui ka ( seaduses ettenähtud ) otstarbena . Kassika on lihtsuses : ladina ratio legis ( seaduse mõte ) hõlmab kõik eesmärgid ja funktsioonid , mida nii seadusandja kui ka rakendav tõlgendaja võiksid seaduses ( ette ) näha . <arv> Näite aluseks on Ruse'i analüüs ; Ruse <arv> , lk <arv>. <arv> Popper <arv> , lk <arv>-<arv>. <arv> Tapmist käsitav normipropositsioon lubab või möönab tapmist mh hädakaitse seisundis , vt lk <arv>. Seega elu püha puutumatuse kontseptsioon ei saa niikuinii olla täielik ; sellisel juhul võib aga oletada , et pühaduse rikkuja ( mõrvar ) minetab sellega pühaduse atribuudi ( oma elu puutumatuse ) . <arv> Kohaldamiseksimuse välistamiseks on kaks meedet , millest teine on praktikas tegelikult ka rakendamist leidnud : a ) surmanuhtluse mõistmise sidumine tõendamise tugevusega ( mis , tõsi küll , on kahe teraga mõõk , sest annab aluse üldisele skepsisele kohtuliku tõendamise usaldusväärsuse suhtes ) ; b ) täideviimise edasilükkamine tähtajaliselt või määramatuks ajaks . <arv> Nissen <arv> , lk <arv>. <arv> Esinevad ajasarnased , ruumisarnased ja valgusesarnaste aegruumiliste teede lõikumised . Vt Salmon <arv> , lk <arv>. <arv> St , me saame rääkida kausaalsete protsesside hulgast kui mittekausaalsete protsesside täiendhulgast , kuid me ei saa anda täielikku ja lõplikku mittekonventsionaalset kausaalsuse definitsooni , mis üheselt määratleks selllise hulga . <arv> W. C. Salmon teeb vahet kausaalsetel interaktsioonidel , mis on kõige fundamentaalsemad , sest on eksplitseeritud ilma kausaalsete terminiteta , ja kausaalsetel protsessidel , mille kirjeldamine nõuab vastavaid termineid . Salmoni arvates määravad praktilised kaalutlused , kas antud " protsessi " käsitleda singulaarse protsessina või protsesside ja interaktsioonide kompleksse võrguna [ network ] . Vt Salmon <arv> , lk <arv>. <arv> Seda ahelat võib loomulikult sügavuti üsna kaugele täpsustada : ... püssirohu süttimine püssirohugaaside paisumine ... jne. <arv> Osa kasutatud termineid ja inspiratsioon jaotuseks pärineb Salmon <arv>. <arv> Nt Bernecker ja Dretske <arv> , lk <arv> ; Martin <arv> , lk <arv>-<arv> ja <arv>. <arv> Hart <arv> , lk <arv>-<arv>. <arv> Dretske <arv> , lk <arv>-<arv>. <arv> Ibid . <arv>. <arv> Hart juhib tähelepanu asjaolule , et kohtutele on antud diskretsiooniõigus õigustloova funktsiooni teostamiseks just selle tõttu , et õigusaktid ja kohtupretsedendid on avatud tekstuuriga , st need ei ole igas taustsüsteemis ühte moodi tõlgendatavad ja mõistetavad . Vt Hart <arv> , lk <arv>. <arv> Neurofüsioloogilised koodid pole digitaalsed , vaid toimivad kui keemilise analoogmaatriksi signaalid ; kuna keemilisi aineid on väga palju , siis nende kombinatsioonid võivad olla väga infomahukad . <arv> Govier <arv> , lk <arv>. Retrospektsioon aga on üldmõiste igasuguste ajas tagasivaatavate või ajalooliste käsitlusviiside tähistamiseks . <arv> McMullin <arv> , lk <arv>. <arv> Govier <arv> , lk <arv>. <arv> Govier <arv> , lk <arv>. <arv> McMullin <arv> , lk <arv>. <arv> Argumendivigu käsitleb põhjalikult Govier <arv>. <arv> Quine <arv> , lk <arv>. <arv> Praegusel etapil võib selline viga kergelt sisse lipsata Euroopa Liidu fenomenide kirjeldamisel : me räägime Euroopa parlamendist ja Euroopa välisministrist , kuid ilmselt ei või me neist rääkida kui parlamendist ja välisministrist traditsioonilise riigiõiguse tähenduses . Probleemist vt Laffranque <arv> ja Rosentau <arv> , lk <arv>. <arv> Nii nagu loogikaviga ad hominem ei tarvitse olla episteemilise väärtustamise viga - tunnistaja isik on sageli määrav tema ütluste usaldusväärsuse hindamisel . <arv> Sõjaroimarite süüdimõistmine , eriti Tokio tribunalis , arvestades Jaapani eemalolekut paljudest rahvusvahelistest lepingutest , oli samuti koormatud ekstrapoleeritud mõistetega : sõjaroimarite paljusid tegusid ei hinnatud nende kodumaa seaduste ega isegi mitte rahvusvahelise õiguse alusel , vaid sõja enneolematute õuduste tõttu kujunenud uutest inimsuse ja ebainimlikkuse arusaamadest . <arv> " ... the goals , that is , the functions ... " - Aarnio <arv> , lk <arv>. <arv> Tehisvahendite erijoontest vt <arv>. <arv>. <arv>. <arv> Tõsi küll , Dworkin räägib kitsamalt " konstitutsioonilise intentsiooni " funktsioneerimisest kaasaegses õiguspraktikas , Ameerika Ühendriikide konstitutsiooni <arv>. paranduse näitel , kuid sisuliselt peab silmas seadusandjat moodustavate inimeste legalistlikke eesmärke seaduse koostamisel . vt Dworkin <arv>a , lk <arv>. <arv> Eesmärgi- ja otstarbeterminite esinemisest Eesti seadustes vt <arv>. <arv>. <arv>. <arv>. <arv> Hart <arv> , lk <arv>. <arv> Mereste <arv> , lk <arv>-<arv>. <arv> Võrdluseks teadmise mõiste bikonditsionaalist vt Sturgeon <arv> , lk <arv>-<arv>. <arv> Tavapärane ehk normaalne funktsioneerimine on induktiivne üldistus sarnaste süsteemide funktsioneerimisest : näiteks linnutiibade tavapärane funktsioneerimine on linnulennu vaatlemise või eksperimentaalse uurimise tulemuste üldistus . Samamoodi , induktiivse järeldusena tuleb normaal- või tavaolukordi ( -tingimusi , -situatsioone ) käsitada ka muudel juhtudel . <arv> Funktsioneerimisviisist vt <arv>. <arv>. <arv>. <arv> Raz'i püstitatud õiguse uurimise lähteülesandest , mis on rajatud eksistentsiväidetele , vt <arv>. <arv>. <arv>. <arv> Nissen <arv> , lk <arv> jj. <arv> Ibid , lk <arv>-<arv>. <arv> Inglise k. artificial tähendab " kunstlikku " kui ebaloomulikku , võltsi ; sellises kasutuses esineb sõna sageli ka õigusfilosoofilistes teostes . Ent inglise keeles leidub ka teine adjektiiv , artefactual , mida kasutatakse väga harva , kuid väärib antud arutluses tähelepanu . Meie mõistestikus artifitsiaalne asi on ebaotstarbekas tehisasi . <arv> Popper <arv> , lk <arv>. <arv> Ibid . <arv> Vt lk <arv>. <arv> Üldiselt ja lihtsustatult tähendab evolutsioon uute asjade ilmumist maailma korraldusse . Evolutsioonilised kirjeldused on üldisi arengu- ja ilmnemis-termineid sisaldavad seletused . Bioloogiliste liikide tekkimise evolutsiooniteooria on tuntuim ja kõige paremini töödeldud , ent sageli unustatakse , et tegemist on spetsiifilist , bioloogilist uurimisobjekti käsitleva teooriaga ning selle alusetu ekstrapolatsioon mittebioloogilistesse valdkondadesse on seetõttu suuri segadusi tekitanud . Epistemoloogiat huvitavateks evolveeruvateks valdkondadeks on teadus ja haridus , käsitatuna sotsiaalsete ja individuaalsete praktikatena ning eristatuna , analoogselt fülo- ja ontogeneetilisele arengule bioloogias , ajalooliseks ja elulooliseks arenguks . <arv> Süsteemsuse , iseregulatsiooni ja sünergeetika mõistete võimalikust kasutusest õigusteaduses vt Schneider <arv> ; Euroopa Liidu sünergeetilistest efektidest vt Rosentau <arv>. <arv> Inglise k. brute fact . Dworkin kasutab terminit plain fact , vt Dworkin <arv>b , lk <arv> jj. <arv> Selliselt tähendab " loomulikkus " otstarbekust , mõttekust , millisena nt von Ihering nägi Rooma juristide vormikäsitlust , vastandina " ebaloomulikule " kui ebaotstarbekale ja mõttetule ; vt Aarnio <arv> , lk <arv>. <arv> Retroduktsioonist vt <arv>. <arv>. <arv>. <arv> Dworkin <arv>b , lk <arv>. <arv> Finnis <arv> , lk <arv>-<arv>. Finnis mainib subsidiaarsuse printsiipi , mis on kasutusel Euroopa Liidu konstitutsiooniõiguses ( vt Rosentau <arv> ) , just nimelt 'subsidiaarse funktsioonina' ( subsidium afferre - lad . k. abistada ) . Lühidalt ütleb printiip , et lubamatu on arrogeerida madalama taseme inimühenduste [ üksteise abistamise ] funktsioone kõrgema taseme ühendustele ( Finnis <arv> , märkus lk <arv> ) . <arv> Aarnio <arv> , lk <arv>. <arv> Aarnio <arv> , lk <arv>. <arv> Raz <arv> , lk <arv>-<arv>. <arv> Ibid , lk <arv>. <arv> Teadusfilosoofia põhiprbleemidest vt <arv>. <arv>. <arv>. <arv> <arv> Ingl. k. unifying principle ; vt Finnis <arv> , lk <arv> jj. <arv> Esmastest tegevusskeemidest vt <arv>. <arv>. <arv>. <arv> Aarnio <arv> , lk <arv>-<arv>. <arv> Ibid , lk <arv>. <arv> Johnston <arv> , lk <arv>. <arv> Ingl. k. statement of intention . <arv> Dworkin <arv>b , lk <arv>. <arv> Ladina contrahere , millest pärineb contract , tähendas " [ kokku ] võtma , enesele tõmbama " . <arv> Objektitutvuse , tegevusoskuse ja lauselise teadmise tähendustest vt Sturgeon <arv> , lk <arv>-<arv>. <arv> Konstitutsiooniline laias , ka põhiseadustamata riigikorralduse tähenduses . <arv> Carnap <arv> , lk <arv>. <arv> Ibid , lk <arv>. <arv> Popper <arv> , lk <arv>-<arv> ja <arv>. <arv> Popperi kontseptsioonis tõde on regulatiivne idee , mille poole inimene püüdleb , kuid millel puudub lõplik kriteerium - isegi nendel juhtudel , kui me tõesti teame täit tõde , pole meil täit kindlust , et me teame täit tõde ; ibid . lk <arv>. <arv> Kirjutatud lause on samuti sündmus , kuid see on kaua kestev sündmus ehk püsiv jälg , mille loob kindel protsess - kirjutamine ; erinevalt kirjutamisest , lausumine jätab kestvama jälje vaid ütleja või kuulaja mällu , kui sedagi . <arv> Signaali kausaalsest tähendusest vt <arv>. <arv>. <arv>. <arv>. <arv> Nagu juba mainisin , funktsioonijaotuses esinev entiteetide liigitus on funktsionaalsega võrreldes hägus , kuid teatud puhkudel räägime me lisaks funktsioonidele ka vahenditest , funktsioonide kandjatest <arv> Ulmelised antiutoopiad robotlikult käsku täitvatest sõduritest või orjadest viitavad just tavalisele masinprogrammeerimisele ; me räägime siin ratsionaalsest ja sotsiaalsest , tahteotsustuste programmeerimisest . <arv> Naljakas , aga selles valguses omandab ütlus " käsk on vanem kui meie " hoopis uue tähenduse : käsk tulistada on " vanem " kui käsk " tuld ! " . <arv> Wittgenstein <arv> , lk <arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>. <arv> Filosoofe ja keeleteadlasi erutab , kuidas mõisted toimivad fiktiivsete maailmade kirjeldamisel ; arvan , et eelöeldu valguses võiks funktsioonianalüüs olla võimeline pakkuma sobilikke lahendusi : näiteks sageli fiktsioonide seletamiseks kasutatud väljendit " mängult tõsi " võib vaadelda kui erilist võrdlusoperaatorit , mille funktsiooniks on luua just see " mängutõelisuse " efekt - väljamõeldud sündmuste tõepärasus luuakse nende võrdluses tõelise maailma sündmustega . <arv> Vt käesoleva töö lk <arv>. <arv> Vt Hart <arv> , lk <arv> , ehkki jutt on rahvusvahelisest õigusest ja selle subjektidest - riikidest . <arv> Põhiseaduse §§ <arv> ja <arv>. <arv> Äriseadustiku §§ <arv> , <arv> , <arv> , <arv> , <arv> , <arv> ; võlaõigusseaduse § <arv> ; konkurentsiseaduse § <arv> ; tsiviilkohtumenetluse seadustiku §§ <arv> , <arv> , <arv> ; väärteomenetluse seadustiku § <arv> ; avaliku teenistuse seaduse § <arv> ; haldusmenetluse seaduse § <arv> jmt seaduse sätted . <arv> Kriminaalmenetluse seadustik , § <arv> lg <arv>. <arv> Vt lisaks Rosentau <arv>a , lk <arv>. <arv> Volkmann <arv>. <arv> Annus <arv>. <arv> Sõltuvalt teooriast predikaatotsustuse või lausefunktsioonina . <arv> Näiteks R. Giere <arv> , lk <arv>. <arv> Teatud toimingute sooritamine võib olla nii lepingu sisuks kui ka vormiks ilma igasuguste tekstuaalsete " lisanditeta " . <arv> Aarnio <arv> , lk <arv>. <arv> Nominalismist , realismist ja kontseptualismist vt näiteks Grossmann <arv>. <arv> Küsimise selline propositsiooniline efekt on üks tegur , mis teeb küsimusest kui subjektiivsest propositsioonilisest hoiakust objektiivse episteemilise seisundi ( s küsib , kas p on q ? kus s on küsija ( subjekt ) , 'kas' on interrogatiiv , 'p on q' on küsimuse propositsiooniline objekt , mille kohta subjekti küsiv hoiak käibki , ning vastuse eelduseks on antud juhul alternatiiv 'ja V ei' ) . Küsimuse asendist teiste episteemiliste seisundite hulgas vt Rosentau <arv>a , lk <arv>. <arv> Ladina keeles princeps senatus - " esimene senatis " , princeps Romanorum - " esimene roomlaste seas " , esimene kodanik . <arv> Ladina keeles dominus - käskija , isand . <arv> Viimasele viitab mh Senati kui seadusandja säilimine ( ehkki piiratud ulatuses ) ning Senati poolt erilise lex de imperio andmine vähemalt mõnede keisrite ametisseastumisel . Samas , mis puutub diktatuuri terminisse , siis pärast Julius Caesarit ( keda ei loeta keisriks ) ükski imperaator dictatori tiitlit ei kasutanud . <arv> Keisri õigusaktid kandsid üldist nimetust constitutiones principis ; keiserlik kohtumõistmine oli cognitio sacra . <arv> Aarnio <arv> , lk <arv>. <arv> Ibid , lk <arv>. <arv> Muidugi esineb veel hulk eritüübilisi lauseid , mis käivad normiformulatsioonide ja normipropositsioonide kohta , näiteks seadusesätte olemasolu sedastav lause või tõlgendust selgitav kommentaar , kuid sellised " superpositsioonilised " laused peavad alati kas sisaldama legaalformulatsioone või neile osutama . <arv> Dworkin <arv>a , lk <arv>. <arv> Aarnio <arv> , lk <arv> ja <arv> ; <arv> , lk <arv>. <arv> Hart <arv> , lk <arv>. <arv> Võrdle Hohfeldi jaotusega : Freeden <arv> , lk <arv> ; Loone , Järvik , Loone <arv> , lk <arv>-<arv>. <arv> <arv> Mo <arv> : <arv>. <arv> Hart nimetab sekundaarse normi üldise funktsioonina autoritatiivsuse ja lõplikkuse omistamist primaarse normi rakendamisele ; vt Hart <arv> , lk <arv>. <arv> Õigusnormi normatiivsetest funktsioonidest ja sotsiaalsetest efektidest vt <arv>. <arv>. <arv>. <arv>. <arv> Seega tapmise mõiste toimib juriidilises keeles ekvivooksena : <arv> ) mistahes viisil ja asjaoludel teise inimese surma põhjustamine ( selle mõiste alla mahuvad nii vaimuhaige tegu kui ka kuriteona määratletud mõrv ) ja <arv> ) tapmine kui süütegu . Iga õigusnorm käsitab teo materiaalset fakti vaid selle tingimusega , et tegu on ka juriidiline fakt . Viimase määratlemine on õiguse nn substantsiaalne , normi kohaldamise küsimus , erinevalt faktiküsimusest , teo ja selle sooritamise asjaolude tuvastamisest . Just nende kahe küsimuse olemasolu tõttu õiguslikus diskursuses ei saa väita , nagu käsitaks juriidiline keel vaid tegude juriidilisi mõisteid . <arv> Analoogse mõttelise eksperimendi teostas veidi teises versioonis kirjanik Julii Daniel , kes <arv>. aasta NSVL olude taustal kirjeldab kompartei poolt väljakuulutatud " vaba tapmise pühapäeva " . Kirjanikule läks see " eksperiment " ( koos muu loominguga ) maksma neli aastat , mis vangilaagris möödusid . <arv> Narits <arv> , lk <arv>. <arv> Ibid , lk <arv>-<arv>. <arv> Hart <arv> , lk <arv>-<arv>. <arv> Ibid , lk <arv>-<arv>. Vahel öeldakse , et tunnustusnorm on juriidilise kehtivuse kriteerium ( vt Jõgi <arv> , lk <arv> ) , mis ei ole õige : ka Hart ütleb ( Hart <arv> , viidatud lk-del ) , et tunnustusnorm määratleb ja kehtestab need tunnused , mis on primaarnormide või nende allikate tunnustamise kriteeriumideks . Hart toob näiteks ( ibid , lk <arv> ) , et kui hüpoteetilises lihtsas õiguskorras seadused oleksid ainsaks õigusallikaks , siis tunnustusnorm määratleks seaduse vastuvõtmisakti kui ainsa õigusnormide kehtivuse tunnuse . <arv> Finnis <arv> , <arv>. <arv> Duty-imposing law , vt Raz <arv> , lk <arv> jj. <arv> Power-conferring law , vt Raz <arv> , lk <arv> jj. <arv> Kohati on raske jälgida , millal Raz kasutab termineid 'seadus' ( law ) ja 'norm' ( norm ) sünonüümsetena , õigusnormi tähenduses , millal aga erinevate mõistetena : ühes kohas ütleb ta , et " D-seadused ja teised preskriptiivsed normid juhivad käitumist seda preskribeerides " ( lk. <arv> ) , teisal väidab , et esineb seadusi , mis ei ole normid ( lk. <arv> ) ; samuti 'PL-normid' ja 'PR-normid' esinevad teisal 'PL-seadustena' ja 'PR-seadustena' . <arv> Hart <arv> , lk <arv>-<arv>. <arv> Raz <arv> , lk <arv>. <arv> Ibid , lk <arv> ja <arv>. <arv> Hart <arv> , lk <arv>. <arv> See Razi väide on kahes mõttes ebaselge : esiteks , kui Hart eksplitsiitselt ei eristagi legislatiivseid ja regulatiivseid võimuvolitusi , siis ei tähenda veel see seda , et ta neid samastaks ; igal juhul vastavaid õiguslikke fenomene tähtsustab teiseteisest lahus ta mitmel korral ; teiseks , Razi esitatud lepingu ja " lihtsalt transaktsiooni " erinevus näib veider , mis ilmselt tuleneb lepingu vormiliste ja sisuliste komponentide ärasegamisest . <arv> Raz <arv> , <arv>-<arv>. <arv> Aarnio <arv> , lk <arv>. Viitega I. Hedeniusele samastab Aarnio preskriptiivse normatiivsega ning välistab " tõeliste " normilausete hulgast üksnes need " mittetõelised " normilaused , mis käivad tõeliste normilausete kohta ( ibid lk <arv> ) . Teisal nimetab ta regulatiivseid norme preskriptsioonideks ning samastab preskriptsiooni kolme deontilise operaatori funktsioonidega ( Ibid lk <arv> , Aarnio <arv> , lk <arv> ) . Rõhutan veel kord , et preskriptsioon kui normatiivne funktsioon on õigusnormide ja üldse normide omadus , mitte ühe normitüübi omadus : institueeriv või konstitueeriv ettekirjutus '[on kehtestatud , et ] x on p tingimusel q' , ehkki see ei käi käitumisakti kohta , on norm ehk preskriptsioon täpselt samuti , nagu 'p on keelatud' . Iseasi , kuidas ja milliseid termineid just kasutada ehk kas preskriptiivne ja normatiivne on sünonüümsed . <arv> Aarnio <arv> , lk <arv>. <arv> Aarnio <arv> , lk <arv>-<arv>. Lisaks sellele räägitakse ka mittetäieliku struktuuriga ( seletavatest ja viitavatest ) ning teiste normide kehtivust kitsendavatest normidest , mis samuti ei mahu sedalaadi liigituse alla ; vt Narits , <arv> , lk <arv>-<arv>. <arv> Aarnio <arv> , lk <arv>-<arv>. <arv> Alexy <arv> , lk <arv>. <arv> Raz <arv> , <arv>-<arv>. <arv> Mootori-metafoori alusel parafraseerides : mis on õigussüsteemi " võimsus " ja " tehtud töö " ? <arv> Vt lähemalt Illing , <arv>. <arv> Kõnesolevad nomoloogilised seadused pole pelgalt füüsika seadused ; näiteks keemiakombinaadi seadmete tööpõhimõtetes rakenduvad keemia seadused , toiduainetetööstuse seadmetes biokeemia seadused jne. Olulised on kaks printsiipi : a ) ükski nö kõrgema taseme seadus ei ole vastuolus füüsika fundamentaalsete seadustega ; b ) kõrgema taseme seadused ei ole taandatavad füüsika seadustele . <arv> Lad . k. unikaalne , iseenda liiki . <arv> Prigogine <arv> , lk <arv>-<arv>. <arv> Efektid on funktsionaalsed just seepärast , et need rahuldavad kasutaja kindlaid vajadusi ; see kehtib ka orgaaniliste vahendite , näiteks käte suhtes ; vt <arv>. <arv>. <arv>. <arv> Deontilise operaatori funktsioonidest vt nt Aarnio <arv> , lk <arv>. <arv> Nagu nägime , teo mõiste toimib juriidilises keeles ekvivooksena : tegu kui materiaalne fakt ja sama tegu kui juriidiline fakt . Kuna iga õigusnorm käsitab mistahes materiaalset fakti selle tingimusega , et kõnesolev fakt on ka juriidiline fakt ( vt märkus <arv> lk <arv> ) , siis iga õigusnorm on konditsionaalne sõltumata sellest , milline on normi lausefunktsiooni kuju . <arv> Õigusnormi rikkumisele reageerimine on loomulikult mingi teise , ametnikke kohustava normi täitmine . <arv> Abstraktsioonidest vt <arv>. <arv>. <arv>. <arv> , õigusmõistete funktsioonidest <arv>. <arv>. <arv>. <arv>. <arv> <arv>-ndate alguses kehtis Eestis just sedalaadi seadus . <arv> Kummaline , aga infotehnoloogias on iseprogrammeeruvad lahendused palju keerulisemad ning paremaid alles otsitakse . See paralleel infotehnoloogiaga ei tõenda aga pretsedendiõiguse üleolekut ega ka vastupidist . Asi on lihtsalt selles , et infotehnoloogilises riistvaras puuduvad otsustusvõimelised teostid - aga otsustusvõime käsitab mh võimeid oletada , kahelda ja küsida - ning seetõttu puudub ka nomoteetilise programmeerimise võimalus . <arv> Hart <arv> , lk <arv>. <arv> Ibid , lk <arv>-<arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Kindlasti märgati juba muiste , et taliooniprintsiibi rakendamisel oli " funktsionaalne rike " - see tekitas invaliide . Kuid võibolla see polnudki soovimatu kaasefekt , vaid nii mõeldudki : parem töövõimetuna näljasurmale määratud , kui teiste töövilju raiskav . <arv> Raz <arv> , <arv>. <arv> Hart <arv> , lk <arv> ; vt samuti Hart <arv> , lk <arv>. <arv> Hart <arv> , lk <arv>. <arv> Finnis <arv> , lk <arv> ; Hart <arv> , lk <arv>. <arv> Sunnijõust ja selle moodustest vt lisaks <arv>. <arv>. <arv> ja <arv>. <arv>. <arv>. <arv> Hart <arv> , lk <arv>-<arv> , <arv>-<arv> , <arv>-<arv>. <arv> Ibid , lk <arv>-<arv>. <arv> Ibid , lk <arv>. <arv> Ibid , lk <arv>. <arv> Ibid , lk <arv>-<arv>. <arv> Raz <arv> , <arv>. <arv> Ibid , lk <arv>. <arv> Lubadusega võetud kohustusest vt <arv>. <arv>. <arv>. <arv>. <arv> Belling <arv>. <arv> Registreeritavad intellektuaalse omandi õigused , nagu kaubamärgi- ja patendiõigus , samuti teosekünnist mitteületavaid sui generis andmebaase käsitavad autori õigused evivad täiendavaid erisusi . Tõsi küll , USAs on teatud juhtudel ka autoriõigus ( copyright ) registreeritav , kuid see ei muuda õiguse sisu . <arv> Seda ei muuda ka tolliametitele pandud kohustus valvata imporditavate teoste autoriõiguslikku ehtsust - sanktsioonide rakendamine on võimalik ikkagi alles pärast autori- või kasutusõiguste omaniku avaldust . <arv> Sellist vahendit esitas tuntud ulmefilm " Minority report " . <arv> Põhjuseks on meie maailmas toimuvad juhuslikud aeg-ruumilised lõikumised : ohvrile appiruttav kõrvalseisja võib osutuda kahtlustatavaks . <arv> Tõlgendamise tüüpide lühiülevaadet vt Alexy <arv> , lk <arv>-<arv>. <arv> Sõltuvalt funktsiooni operatsionaalse definitsiooni tüübist , funktsioneerimisviis iseloomustab vahendit kas kogu kasutusprotsessi ajal või struktuuri säilimise ajal ; vt lk <arv>. <arv> Euroopa Liitu kuuluvas õigusriigis tundub rääkimine sellistest vahenditest nagu piinamine võibolla kohatu möödarääkimisena , kuid me ei või unustada , et maailmas esineb seda talumatult palju ning me ei tea sedagi , kui püsivad ja kindlad on meie praegused hoiakud siis , kui kogu õhtumaine kultuur ise peaks sattuma talumatusse olukorda . <arv> Surmanuhtluse funktsioonidest ja kohaldamise tingimustest vt lk <arv>. <arv> Dworkin <arv>a , lk <arv>. <arv> Ibid , lk <arv>. <arv> Freeden <arv> , lk <arv>. <arv> Ibid , lk <arv>. <arv> Indiviidi õigustest riigi positiivsele kaitsele vt nt Alexy <arv> , lk <arv>-<arv>. <arv> Dünaamilises interpretatsioonis : f ( õiguse toime ) = inimliku atribuudi kaitse ; õiguse ( Y ) toime = inimliku atribuudi ( X ) kaitse . <arv> Näiteks juhtus nii USA-s pärast <arv>. sept. terrorirünnakuid , kuid need rünnakud ei olnud väljakutseks üksnes ühele rahvuslikule õiguskorrale , vaid ka rahvusvahelisele õiguskorrale . Õiguskorra kaitsmine oli mõeldav ainult tugevama jõu - ähvarduste tõkestamise ja elimineerimise ning erineva sunni meetoditega . Totalitaarsetes riikides demonstreeriti tugevama jõudu pidevalt , tekitamaks pidevat hirmu - hirm aga laseb jõul välja paista tugevamana , samas nõrgendab ka vastuseisu , st tugevdab seda jõudu ka tegelikult . See seletab , miks hirmu kadudes NL lõpuaegadel rauges nii äkki ka hirmutav jõud . <arv> Positivistlikule õigusteooriale rajatud õiguse moraalsete aluste kontseptsioonist vt Loone , Järvik , Loone <arv> , lk <arv>-<arv>. <arv> Loone , Järvik , Loone <arv> , lk <arv> jj. <arv> Tammelo <arv> , lk <arv>. <arv> Nagu paljude teistegi väga abstraktsete mõistete puhul , õiglust käsitledes hoomame , et sellest hoopis lihtsam on rääkida õiglastest tegudest ja nende tegijatest , õiglastest inimestest . <arv> Asjade vahetamise skeemi vt <arv>. <arv>. <arv>. <arv>. <arv> Carl Schmitti meelest on kurjus inimeses tema ebakindlus selles , mis on talle antud ja mis on talle kättesaamatu , mitte tungis purustada või vägivallatseda . Seega vägivald tekitab vägivalda just sellega , et suurendab inimeste ebakindlust . Vt Heimes <arv>. <arv> Dworkin <arv>b , lk <arv>. <arv> Fakt teatavasti on juhuslike fenomenide kategooria ; sotsiaalsus omakorda aga osutab juhuslikult emergentsele ühiskonnale . <arv> Lähemalt vt Sootak <arv>.