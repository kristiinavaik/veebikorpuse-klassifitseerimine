kirjak	tea_AA_05_5.tasak.ela	Maarja Kruusmaa  Maarja Kruusmaa - sündinud <arv>. jaanuaril <arv> Tallinnas . Lõpetanud <arv> Tallinna Polütehnikumi ja <arv> Tallinna Tehnikaülikooli arvutite ja arvutivõrkude erialal , <arv>-<arv> Chalmersi Tehnikaülikooli doktorantuur Göteborgis , mille lõpetamisel kaitses samas ülikoolis doktorikraadi . <arv>-<arv> TTÜ arvutitehnika instituudi assistent , <arv>-<arv> Halmstadi Ülikooli assistent , <arv>-<arv> TTÜ rektoraadi nõunik , aastast <arv> Eesti Infotehnoloogia Kolled þi õppejõud ja aastast <arv> Tartu Ülikooli tehnologiainstituudi vanemteadur . Robotivõistluste Robotex algataja ja korraldaja . Käesolev number käsitleb robootikaalast tegevust Eesti kõrgkoolides ning on tunnistus sellest , et too põnev ja paljulubav valdkond kogub tasapisi hoogu ning saavutab populaarsust . Samuti on see erinumber kujukas näide robootikast kui väga laiast valdkonnast , kus on ruumi paljudele erinevatele lähenemistele ja erinevatele rakendustele . Oma olemuselt on robootika interdistsiplinaarne teadusharu ja ma olen sügavalt veendunud , et parimad lahendused sünnivad erineva tausta , oskuste ja teadmistega inimeste koostöö sünergiast . Käesolev ajakirjanumber annab aimu , et robootikaalane tegevus on tasapisi hoogu võtmas mitmes kõrgkoolis ja seejuures erinevas võtmes , alates gümnaasiumitudengite koolitamisest ja lõpetades teadusprojektidega . Loodetavasti lisab see teadmine hoogu ka omavahelise koostöö tihendamisele . Robootika on kahtlemata valdkond , mis eeldab baasina head tehnikaalast või reaalteaduslikku haridust . Ja eriti just praktilist tehnikaalast haridust , sest sellist valdkonda nagu teoreetiline robootika on väga raske ette kujutada . Siin ajakirjanumbris on osutatud ka tehnikaalase hariduse suurimatele valuprobleemidele - vananenud laborisisseseade , tehniliste vahendite ning hea tasemega õppejõudude nappus ja õppekavade puudulikkus , mis teevad raskeks omandatavate teoreetiliste teadmiste rakendamise praktiliste ja eluliste ülesannete lahendamisel , ei soodusta piisavalt loovat lähenemist ega käsitle intellektuaalse omandi probleeme . Mingil määral saab aga väita , et antud juhul on lahenduseks probleem ise . Robootika on suurepärane valdkond , mis võimaldab õppetööd muuta praktilisemaks , elulisemaks , põnevamaks , loomingulisemaks , ärgitab iseseisvalt mõtlema ning meeskonnana tegutsema . Nagu ka mitmed siinsed kaastööd kinnitavad , on robotivõistlustel osalejad saanud väärtusliku kogemuse . Loodan väga , et see üritus kasvab ning muutub veelgi põnevamaks ja tulusamaks . Kui robootikal on õppetöö osana Eesti kõrgkoolides juba oma kindel koht , siis jääb loota , et tulevikus lisandub ka rohkem rakenduslikke , rakendusteaduslikke ning teadusikke töösuundi . Ja võib-olla sünnivad nende suundade uued võtmekujud just käesoleva numbri autorite hulgast . Intervjuu OÜ JOT Eesti arendusosakonna disainijuhi Karl Rabaga Küsimused seadis rubriigitoimetaja Kalle Tammemäe <arv>. Teie haridustee ja praegune amet ? Pärast kaheksandat klassi astusin TEMTi MM-erialale ( täna Tallinna Kõrgem Tehnikakool ) , <arv> lõpetasin ( c um l aude ) ja viisin paberid kohe TPI õhtusesse osakonda , tuli hakata end ise majandama . <arv>. a. lõpetasin , vahepeal oli kooli nimi muutunud Tallinna Tehnikaülikooliks . Viskasime omavahel nalja , et näe - astusime TPIsse , aga lõpetasime ülikooli , tehke järele . Lõpetamisel soovitati kohe jätkata õpinguid magistriõppes . Kahjuks hilinesin päevaga , suures lõpetamismeeleolus läksid vastuvõtukuupäevad segamini ja kui ma oma paberite ning edasiõppimise soovidega kooli jõudsin , oli selle aasta dokumentide vastuvõtt läbi . Aastase ooteaja järel , <arv> , viisin paberid sisse magistrantuuris edasiõppimiseks . Erialaks masinaehitus , mehaanikateaduskonnas , aparaadiehituse instituudis . Hetkel töötan uurimise ja arenduse osakonnas disainijuhina . <arv>. Mida kä sitlesite magistritöö s ? Magistritöö teemaks sai siis Eestis üsna uus valdkond - kvaliteeditehnika . Parandamisprotsessi parandamine elektroonikaettevõttes . Töö valmis nädalaga , sest kõik ei kulgenud päris plaani järgi . Esialgu oli plaan teha magistritöö mõõteahelate lahendamisest ja selle edasiarendamisest , konstruktori ühe tähtsama põhioskuse - mõõtmete tolereerimise , istude valiku ja mõõteahelate lahendamisest . Eeltöö oli korralik , oli tahtmine , materjalid ja ideed . TTÜs andsin sel teemal loenguid ja harjutustunde . Juhtus aga halvim : põlesin sisemiselt läbi . Olin fikseerinud kindla verstaposti - kooliga tuleb enne sajandivahetust maha saada . Tuli kiiresti leida uus lahendus ja uus teema . Tööl olin aktiivselt tegev konstrueerimisega ja konstrueerimise vedamisega ning tooterühmade standardiseerimise ja unifitseerimisega . Suurimaks probleemiks oli saada kliendilt korrektseid lähteandmeid , spetse ja faile töö alustamiseks . Teine probleem pärast konstrueerimistöö alustamist oli muudatuste haldamine ja nende sisseviimine juba tellitud osadesse ( moodulitesse ) , sest kliendi toode oli muutunud või muutumas . Analüüsisin protsessi ja esitasin konkreetsed lahendused ning reglemendi , kuidas mingis olukorras toimida , nii et kliendilt tulevad muudatused ei nulliks meie tööd ja samas jätaksid kliendile vabaduse oma toodet edasi arendada teadmisega , et mõlema poole töötulemuste kokkuviimisel tehakse süsteemile häälestus ja liini/süsteemi võib seejärel probleemideta käivitada . Tulevikuvisioonina sai välja pakutud toimimismudel , kuidas tagada kliendile uue toote kiire ja valutu turuletulek . Tänasel päeval see mudel sellisena ka toimib . Magistritöö käsitleski eespool toodud teemat . Kaitsmine läks edukalt ja kraadi vääriliselt . Kõik on võimalik , kui on tahtmist ja eelnevalt on korralikult tööd tehtud . Ilma põhjaliku eeltööta ja ise ideid reaalselt ellu viimata ei oleks see olnud mõeldav , selles mõttes mingit imet ei olnud . Sedasi küll võib , aga ma ei soovitaks kellelgi järele teha , mõistlik on oma ettevõtmisi normaalses tempos ja ajagraafikus hoida . Selles mõttes peavad mentorid olema valvsad , et õigel ajal niisugustele plaanidele jaole saada . <arv>. Edasiõ pp imis mõ tteid ? Hetkel on pooleli doktorantuur . Doktoritöö teemaks on tänapäeva nõuetele vastavad inseneri- arvutused , sügavamalt lahkan mõõteahelatega seonduvat , kaasates arvutustesse ja matemaa- tilisse mudelisse ka määramatused . Tänase päeva seisuga on puudu CC artiklid rahvusvahelistes väljaannetes , need , mida aktsepteeritakse . Vaja on asi kätte võtta ja kaks ettekannet valmis kirjutada ja nende põhjal töö kokku panna . Puudu on olnud ajast , et pühenduda , keskenduda , ning seda stressivabalt . Soov on viia magistrantuuri ajal alustatud ja siis laagerdama jäänud teema uue lähenemisega lõpule . <arv>. Kas huvi mehhatroonika/mehhaanika vastu on pä rit koolipõ lvest ? Kuidas see avaldus ja mis väljakutseid leidis ? Tausta tuleb uurida veel kaugemalt - lapsepõlvest . Eks see masinaehitaja veri pärineb vanaisalt . Tema oli mees , kes ise traktoreid ja kõikvõimalikke metalli- ning puidutöötlemispinke ehitas ja remontis . Töökojas olin mina pidevalt tema kõrval ja ninapidi juures . Kindlasti oli see määrav jõud , mis andis orientiiri minu tulevase ameti ja kooli valimisel . <arv>. Kuidas iseloomustada tä nast JOT Eestit ? Kõige paremini sobib vahest võrdlus iseareneva ja pidevalt muutuva organisatsiooniga . Eriti ilmekalt avaldub see firmas töötavate inimeste kaudu . Eesti firma teenistuses on peale eesti ja vene keelt kõnelejate inimesi ka Lätist , Soomest ja Taanist . Taanlane ei leidnud endale kodumaalt erialast tööd , otsis väljastpoolt , leidis Eestist sobiva töö , õppis ära eesti keele ja tuli meile tööle . Hea näide sellest , et kui inimene tahab , ei ole probleem ka eesti keel ära õppida . See on lugupidamist vääriv . <arv>. Kes on konkurendid Eestis ja mujal ? Eestis hetkel konkurents puudub , kindlasti peaks olema , sest see tuleks ainult kasuks . Maailmas on konkurente palju ja konkurents tihe . Meie lähimad konkurendid on hetkel Soome lahe teisel kaldal . <arv>. Kas Eesti kõ rgintellektuaalne töö stus ja arendustegevus on maailmas tuntud ? Arvan kindlalt , et on . Tooksin näitena Skype'i , mille loojad ja arendajad on Eestist . Kahjuks on näiteid ka kurvema poole pealt . Teadlased avaldavad eelretsenseeritud artikli välisajakirjas , see on tore ( saadakse linnuke oma ettekannetele ) , aga pool tööd jäetakse tegemata . Küsite , kuidas nii ? Asi on lihtne : välisfirma võtab ja kasutab avaldatud materjali teooriaosa ära , teeb sellele praktilise lahenduse , võtab patendi ning on turul peremees ja lõikab loorbereid . Kahjuks on see nähtus tingitud ainult väljamõtleja konkreetse hetkevajaduse lahendamisest : saadakse oma vajalik punkt ja rohkemat pole vaja , sama stiil on kerge kanduma edasi tulevasse töösse . Ja siit tuleneb suurim puudus : oma teooriale ei osata rakendust leida või ei tegeleta sellega , millel on praktiline rakendatavus . Oma idee realiseerimine uuel tasemel ja selle kaitsmine patendiga on väga oluline ning vajalik ( lõpp ) etapp , alles siis on töö tehtud . Enne tuleb ise patent ära teha - oma teooria praktika vankri ette rakendada . Patent on see , mis turul maksab , ja patendi kasutamisõiguse eest makstakse . <arv>. Kui palju on arenguruumi ? Raske on määrata , kui palju . Arvan , et sellises vallas nagu kõrgtehnoloogia lagi puudub , ei ole piire . Mis täna tundub mõeldamatu , on homme ajalugu . Arenguruumi jagub nii Eesti tööstusele kui ka koolidele , peame vaid oskuslikumalt olemasolevaid võimalusi kasutama ja oskama nähtamatutest võimalustest kinni haarata . Oluline on avatus ja vahetu suhtlemine . Ettevõtetes tuleb luua praktikakohti õpilastele-üliõpilastele , tulevikus on see ettevõtete kaadri potentsiaalne kasvulava . Tihti kasvab praktikandist välja ettevõttele vajalik spetsialist . Järjepidevuseks ja arenguks on selline link elulise tähtsusega . <arv>. Kuidas hindate oma Tehnikaü likoolist saadud hariduse rakendatavust konkreetses töö s ? Tuleb avaldada tunnustust vanale (koolitus)süsteemile , mille väljalase ma ise olen , ja seda võib pidada heaks . Olen saanud teha projekte , laboreid jm. Seda kõike on vaja inseneril tänapäeva- töös , praktika ja teooria on olnud koos . Raua lõhna ja tunnetust peab olema , ilma selleta ei saa hakkama ka kui tahes hea tehnika korral . Insener peab olema võimeline hindama arvuti poolt genereeritavat , kas see on reaalne või mitte . Kahjuks tuleb tõdeda , et tänapäeval usaldatakse sageli sinisilmselt tehnikat , adumata asja sisu ja olemust . <arv>. Millised oleksid soovitused praegusele mehhaanika/elektroonika /arvutitehnika tudengile ? Õ ppejõ ududele ? Tuleb õpetada patendindust . Tuleb õpetada patendi , leiutise ja kasuliku mudeli kirjelduse koostamist , seda , mis on oluline , nüansid tuleb peensusteni läbi mängida . Lisaks ka kaubamärgi dokumentatsiooni koostamist , see on inseneri kolmas kirjakeel , mida peab tänapäeval vabalt valdama , et saada tegijaks ja olla turul kaitstud . Inseneri taset näitab CVs mitte ainult töökoha positsioon , avaldatud artiklite arv ja tiitlid , vaid ka kaitstud patentide arv . Tean , et Humanitaar- instituudis peetakse patendindusloenguid juuratudengitele . Leitakse , et see on tulevastele juristidele vajalik . Sama vajalik on see ka inseneridele . Miks on see põhiaine õppekavast välja jäetud ? Oluline on õpetada selgeks patendi taotlemiseks vajalik kirjakeel ja põhinüansid , kaitse ulatus ja sõnastus - just see on oluline , mitte ajakirjanduslik jutt patendindusest . Patent ja patendindus on Eesti NOKIAte alus . Patent ( õigus ) maksab , patenti saab müüa , patenti saab osta , see on tulevik . Eestlaste hulgas on alati olnud potentsiaalseid tegijaid . Noori tegijaid tuleb innustada ning koolitada , sest insenerimõte ei tohi ära kaduda . Näitena vaatleme pehme helkuri juhtumit . Tuli idee teha uus pehme helkur - supertoode , aga ära kadus inseneripool , helkur ei peegeldanud . Ajakirjandus kajastas juhtunut ebakompetentselt : tehti pehme helkur , supertoode , ja näe , noorele leidurile ei antud toetust . Tegelikku põhjust , mis sai määravaks otsuste tegemisel , ei mainitud poole sõnagagi . Selliste olukordade vältimiseks tulevikus vajame oskusi ja kaitset . Teine oluline oskus on praktiseerimine - see annab tunnetuse ja kogemuse . <arv>. Kui kasulikuks hindate ü liõ pilaselus saadud kogemust võ istlusrobotite ehitamisel ? See on igale osavõtjale kasulik - oma ideid koos realiseerida , pluss koostöökogemus . See on kogemus , mille saab tulevikku kaasa võtta . Hindaksin seda võistlust ainult ühest küljest , teine oluline osa on tehnilised lahendused , mida erinevad tiimid on oma robotite juures kasutanud , siin võib olla väga häid , uudseid ja lihtsaid lahendusi , mis vajavad ka turukaitset , kas siis kasuliku mudelina või patendina . See on tulevikku silmas pidades olulisem , kahjuks hinnatakse võistlusel kõiki teisi parameetreid . Loodan , et tulevikus antakse iga võistleva tiimi kohta lisaks ka infot , mitu kasulikku mudelit-patenti-taotlust on võistleva seadme juures tehtud . <arv>. Mida on antud valdkonna arengus tulevikus oodata ? Kindlasti on tulevikus palju seotud optikaga . Üleminek kontaktidelt kontaktivabadele lahendustele . Elektrilised mõõtmised viiakse võimalikult toote ligidale ja toote sisse , vältimaks mõõtekanalite häirete mõju ning moonutusi . See , et füüsilised mõõtmed järjest väiksemaks lähevad , ei ole enam uudis . Mikromehhaanika , nanotehnoloogia ja molekulaarstruktuurid - siin ei tee inimene oma käega enam midagi otseselt , kõik toimub täielikult tehnika ja tehnoloogia kaasabil . Oluline on tuua arvutustesse ja mudelitesse sisse määramatused , me peame nendega arvestama . <arv>. Mis jä i veel kü sim ata ? Uudiseks minule on uued õppekavad , mis teevad murelikuks . Missugune on tänane seis õppekavade poolelt ? Võtan lahkamiseks ühe olulise ala - insenerkonstruktor . Miks just see ala ? Esmalt seetõttu , et olen ise aktiivselt tegev tooteloome alal , näen ja tunnen probleeme ning tean nende olemust . Teiseks , see on ala , mis peab genereerima uute , lihtsamate lahenduste loojaid , nemad on tuleviku kujundajad , uute standardite , toodete , tehnoloogiate , materjalide loojad . Kas firmadel on tulevikus võimalik saada tööturult vastava ettevalmistusega spetsialiste ? Julgen väita , et ei , sest ülikooli ( TTÜ ) õppekavasid vaadates ei ole sealt oodatud spetsialisti tulemas . Koolis tehtava kohta võin öelda , et teoreetiliste teadmiste tase on kõrge ja kaasaegne , samas moodne laboribaas puudub . Laborite ja projektide osa on langenud , laboriseadmestik on vananenud ( metallitöötlemispingid amortiseerunud , ei vasta kaasajale ) . Põhirõhk on teoreetilistel ainetel . Paljudel õppeainetel puudub reaalne seos praktikaga . Võtame näiteks füüsika või matemaatika teooria ja ülesanded , mis on üles ehitatud põhimõttel : olgu meil muutujad x ja y või andmete kogum vm. Reaalses elus on meil tegu probleemidega , millele tuleb lahendus leida . Õppematerjali on võimalik praktiliste näidetega siduda ehk kasutajasõbralikumaks muuta , palun tehke seda ! See on esimene samm , mida saab teha . Tulevikus on inseneritöö seotud probleemidega ja neile uute , lihtsamate lahenduste leidmisega . Ülesandeid ja teooriat tuleb käsitleda koos reaalsete probleemolukordadena , mille analüüs ja lahendused tehakse matemaatika abil . Sellel teemal olen vestelnud kolleegide ja õppejõududega ning kõigi nägemus on üks : õpetamine tuleb siduda reaalsete probleemidega . Puuduvad praktikakohad , puudu on suurtest ettevõtetest , kus praktikat saada . Loometegevus , insenerilooming puudub . Tolerantsid , istud ja masinaehitus puuduvad . Universaalset masina- või aparaadiehitajat inseneri , kellel on korralikud baasteadmised ja kes hiljem spetsialiseerub kitsamale erialale , TTÜst tulevikus ei saa . Võrrelgem õppekavasid : oli <arv> aastat õpet , siis <arv> aastat kandidaadikraadiks valmistumist ja elutöö eest sai doktorikraadi , kui olid teenetega insener ja oma koolkonna välja kasvatanud . Uut <arv>+<arv> skeemi vaadates ja seda vanaga võrreldes saab selgeks , et see on võimalik , aga millegi arvelt . Küsimus on selles , kas see kõik meile tulevikus liiga kalliks maksma ei lähe ? Nišš on hetkel täitmata ja loodus tühja kohta ei salli , seda enam , et on olemas reaalne vajadus . Kes tabab vajaduse enne ära , kas riiklik kõrgkool või eraalgatus , näitab aeg . E-õpe on tasemel , kuid see peab olema seotud praktikaga . Kui praktikas või laboris ei saa asju läbi teha , siis on see poolik töö - teooria jääb realiseerimata . Oluline on panustada õigetele asjadele ja seda ka rahalisest aspektist . Kui osatakse-õpetatakse , kuidas oma ideid kaitsta ja millega raha teha , siis hakkab ka rahapuuduse pool paranema . Idee peab hakkama raha teenima , mitte raha ei pea hakkama ideed teenima . Laborisisseseade ostuks pole raha ; seadmed-süsteemid on kallid - jah , aga täna teist teed ei ole . Aitä h ! Raivo Sell , Tallinna Tehnikaülikooli mehhatroonikainstituudi teadur , M.Sc. Mehhatroonika kui valdkond on traditsiooniliste aladega võrreldes suhteliselt uus . Seda uuem on mehhatroonika erialana ülikoolis ja mitte ainult Eestis , vaid ka arenenud tööstusriikides . Samas on viimasel kümnendil kasvava trendina erinevates haridusasutustes avatud mehhatroonika õppekavasid või viidud olemasolevatesse õpekavadesse sisse interdistsiplinaarset lähenemist . Mehhatroonikat tavatsetakse seletada kui elektroonika , mehaanika ja arvutiteaduste sünergiat , mis peaks nende kolme põhikomponendi sidumisel tekitama uue väärtuse . Aga kuidas tulla toime sellise mahuka valdkonna õpetamisega tingimustes , kus ainemahtusid vähendatakse ja iseseisva töö hulka suurendatakse ? Üheks populaarsemaks mehhatroonika õpetamise viisiks on Eestis viimasel ajal muutunud nn robotiehitamise projekt . Iseenesest ei ole selles midagi uut , robotivõistlusi on korraldatud maailmas juba vähemalt <arv> aastat ja igal aastal toimub ka hulk rahvusvahelisi võistlusi . Mille poolest erineb siis robotiehitamise projekt , mis TTÜ mehhatroonikainstituudis on tuntud ainena “ Mehhatroonika - projekt ” , teistest ainetest ? Olulised märksõnad , mis robotiehitamist iseloomustavad , on kindlasti atraktiivsus ja uudsus . Kasutades ära neid omadusi ja lisades projektile võistlusmomendi koos “ suure ja tähtsa ” lõppvõistlusega on tulemuseks tudengite väga suur pühendumus ja iseseisva töö hulk , mis tihti tipneb võistluseelsete ööde laboris veetmisega . Ülikooli aineprojektides ei ole just tavaline , et ettenähtud iseseisva töö hulk ületatakse vabatahtlikult ja mitmekordselt . Vaadates mehhatroonikat eriala õpetamise seisukohalt , on robotiehitamisel täita oma kindel osa . Esmapilgul tundub kogu tegevus küll mängimisena ( kus ettevõttes sa ikka sumorobotit pead ehitama ! ) , kuid väike robot on üks ideaalsemaid mehhatroonikasüsteeme , kus kõik võtme- valdkonnad , nagu elektroonika , mehaanika ja IT , on suhteliselt võrdselt esindatud ja mehhat- roonika olulised tugivaldkonnad , nagu grupitöö , projektijuhtimine , suhtlus ja esinemisoskused , tuleb reaalselt läbi teha . Robotivõistluse oluline funktsioon on konkreetne ja lõplik projekti tähtaeg , mida ei ole võimalik edasi lükata . See paneb tudengid tõsiselt proovile ja näitab neile reaalselt , mida tähendab projekti õigeaegne lõpetamine . Tüüpiline äratundmine on see , et hästi toimivast lahendusest jäi täpselt üks päev puudu . Esinemine ja oma töö demonstreerimine suure auditooriumi ning ajakirjanike ees on omaette väljakutse ja keegi ei taha seal häbisse jääda . Mehhatroonikainstituudi robotiehitamise projektide kogemust konkreetsemalt vaadates võib vist väita , et oleme olnud esimesed , kes hakkas aastal <arv> sihipäraselt tegelema robotiehitamise kursusega ja perioodiliselt korraldama ka robotivõistlusi . Esimese aasta robotid olid küllalt robustsed , aga nii mõnigi neist kasutas originaalseid lahendusi ja üllatas korraldajaid loomingulise lähenemisega probleemile . Avalik võistlus võeti üle ootuste soojalt vastu ja publikumenu oli suur . Oluliseks suunaks meie kursustel on olnud lahenduste mitmekesisus ja loominguvabadus , kuid samas oleme piiranud valmissüsteemide ja konstruktortüüpi poolvalmis komplektide kasutamist , sest kursus ei tohi kaotada oma algset eesmärki - õpetada mehhatroonikasüsteemide konstrueerimist - ega taanduda ainult ühele kindlale valdkonnale . Piiranguid sai lisatud ka järgmisel semestril , aastal <arv> , mis osaliselt küll piiras loomingu- vabadust , kuid teisalt viis projekti lähemale reaalsele elule , kus tootearendusprojektidel on üldjuhul kindlad eelarved ja algtingimused . Tingimusteks olid lisaks roboti enda funktsionaalsusele ka massi , “ gabariidi ” ja eelarvepiirang . Teine oluline uuendus oli koostöö KTHga Stockholmist , kellega ühtlustasime reeglid , ajakava ja lõppvõistluse .  <arv>. aasta SUMO võistlus Lisaväärtuseks tudengitele oli võistlus Rootsis , kuid samas pani see neile suurema vastutusekoorma ja kohustuse esitleda oma tööd inglise keeles Rootsi auditooriumile . Alates sellest hetkest on koostöö KTH MIP-kursusega muutunud traditsiooniks ja lisandunud on koostöö Soome robotiehitajatega . Kuna robotiehitus oli selleks hetkeks ka Eestis piisavat kõlapinda leidnud , hakkasid toimuma nn Robotexid , mis olid organiseeritud juba Eesti aktiivsemate robotihuviliste - TTÜ , TÜ ja IT Kolledži koostööna . Sellest alates on üritus muutunud üha populaarsemaks ja lisandunud on palju uusi tegijaid . Robotex on hakanud elama oma elu , kus ülesanne ja ajakava sünnivad väga erinevate osapoolte kompromissina . Mehhatroonikainstituut lähtub jätkuvalt mehhatroonika kui eriala õpetamisest , samuti loovusest ja valikuvabadusest . Tudengitel lastakse valida erinevate ülesannete vahel , millest üks on reeglina Robotexi ülesanne . Keeruliseks teeb tudengitele lõppvõistlusel konkureerimise asjaolu , et nendel on roboti ehitamiseks aega maksimaalselt kolm kuud ja kindel piiratud eelarve , sel ajal kui konkurendid on ehitanud võistlusrobotit võib-olla terve aasta oluliselt suurema eelarvega . Samas paneb see tudengid rohkem proovile ja tööd tuleb teha seda intensiivsemalt . Oluline verstapost meie kursusel oli eelmise aasta lõppvõistlus Rootsis , kus esimest korda Eesti ajaloos võideti rahvusvaheline võistlus väljaspool Eestit . Võitjaks oli mehhatroonikainstituudi meeskond robotiga “ Roosa Jänes ” . Üritust kajastas ka Põhjamaade tehnikaajaleht - Elektronik i Norden <arv>/<arv> , kus oli juttu võitjatest ning ilmus ka nende pilt .  Mis saab robotiehitamise vallas edasi ? Selge on see , et ala muutub järjest populaarsemaks , aga samas kaotab ka vaikselt oma uudsust . Seoses uute õppekavade järgi õppivate tudengite jõudmisega neljandale kursusele on järgmine aasta mehhatroonika eriala tudengeid oluliselt rohkem . See annab meile uusi võimalusi ja võimaldab käivitada huvitavaid projekte . Kindlasti jätkub koostöö Rootsi ja Soomega ning loodetavasti laieneb see ka mujale Euroopasse . Plaanis on uusi ja huvitavaid robotiprojekte , mis oleksid juba reaalsed robotid tööstuses ja muudes eluvaldkondades . Robotiehitamise kursuse ülesannete , tegijate ja tulemustega saab tutvuda TTÜ mehhatroonikainstituudi lehel : <hyperlink> Tannar Esna , ITK õppejõud Isekonfigureeruvad robotid koosnevad identsetest autonoomsetest moodulitest , mis saavad omavahel moodustada ühendusi . See annab robotile võimaluse oma struktuuri muuta nii , et see sobiks maastiku , keskkonna ja ülesande jaoks . Lisaks tagab selline omadus robotites mitmekesisuse : neil on mitmeid edasiliikumise ja objektidega manipuleerimise võimalusi . Näiteks tunneli läbimiseks koonduvad moodulid ussikujuliseks robotiks . Pärast tunneli läbimist rekonfigureeritakse end mitmejalgseks robotiks , et läbida keerulisemat maastikku . Kuna tegemist on identsete moodulitega , ei teki probleeme , kui mõnel neist moodulitest peaks viga esinema , sest robot kompenseerib selle osa puudumise mõne teise mooduliga oma süsteemist . Nagu bioloogilised süsteemid , on ka modulaarsed robotid võimelised pärast traumasid kohanema . Näiteks robotil on alati võimalus end lühemaks teha , kompenseerimaks kaotatud moodulit . Identsus võimaldab mooduleid masstoota , mis muudab sellise roboti hinna odavamaks . Lisaks suudavad isekonfigureeruvad robotid ühe spetsiifilise ülesande asemel lahendada paljusid erinevaid ülesandeid , kohandades ennast vastavalt igaühe jaoks . Isekonfigureeruvate robotite moodulid peavad koopereeruma ja moodulitevahelised tegevused peavad olema sünkroniseeritud , et saavutada süsteemi globaalne efekt ( näiteks : liikumine ja rekonfigureerimine ) . Üksik moodul ei ole liikumiseks võimeline , aga kui ühendada omavahel <arv> või <arv> moodulit , siis on nad juba võimelised ussi liikumist jäljendama . Moodulitevaheline kommunikatsioon peab olema : <arv> ) hajutatud : võimaldamaks suure arvu autonoomsete moodulite kasutamist ; <arv> ) dünaamiline : võimaldamaks topoloogias toimuvaid muudatusi ; <arv> ) asünkroonne : kompenseerimaks globaalse kella puudumist ; <arv> ) skaleeruv : tagamaks robotistruktuuri muutust ja globaalse efekti saavutamist lokaalsete tegevuste kaudu ; <arv> ) kindel ( ingl r eliable ) : pakkudes pärast lokaalse vea esinemist veakindlust ja süsteemi töö taastamise võimet . Moodulitevahelises kommunikatsioonis ei ole hea kasutada staatilisi aadresse nagu arvutivõrkudes , sest iga dünaamiline muutus topoloogias vajaks uuesti marsruutide arvutamist . Ideaaljuhul peaksid moodulid koordineerima oma tegevusi läbi enda asukoha terves süsteemis . Näiteks tuleks sõnum saata “ põlve ” moodulile , mitte moodulile nr <arv>. Üks sõnum peaks põhjustama muutuse terves süsteemis . Teisisõnu , saadetud sõnumi eesmärk on panna robot edasi liikuma , selle asemel et saata mitu sõnumit , mis vastavalt liigutaksid puusa , kõverdaksid jalga ja painutaksid varbaid . Üheks selliseks modulaarse roboti kommunikatsioonimudeliks on digitaalne hormoonkontroll . DIGITAALSE HORMOONKONTROLLI MUDEL Digitaalse hormoonkontrolli mudel käsitleb roboteid bioloogiliste rakkudena , mis suhtlevad omavahel hormoonide abil ja teostavad lokaalseid tegevusi retseptorite kaudu . Selline uudne tehnika on modelleeritud inimkeha üksiku hormooni järgi , mis tekitab erinevaid reaktsioone üle terve keha . Selle asemel et saata detailseid instruktsioone igale moodulile , läbib mooduleid üksainus sõnum . Mõned moodulid võivad seda sõnumit muuta , kui see neid läbib , ja nii saab esile kutsuda erinevaid efekte teistes moodulites , kasutades ainult ühte hormoon- sõnumit . Mooduli hetkeolek dikteerib selle kuidas saadud sõnumit muudetakse . Näiteks mooduli ühendusnurk teise mooduliga mõjutab seda , mitme kraadi võrra võib muuta järgmise mooduli ühendusnurka . Moodulid genereerivad hormoonsõnumeid , kui saavad mõne teate teiselt moodulilt või inimoperaatorilt või kui mõni andur avastab midagi . Iga moodul võib genereerida hormoone ja saata neid üle terve süsteemi . Sellised omadused on ideaalsed erinevate ülesannete kirjeldamiseks hajussüsteemides , kus vajatakse minimaalset kommunikatsiooni . Roboti efektiivsemaks juhtimiseks tuleks roboti kere jaotata hierarhilisteks osadeks , nagu sõrm , käelaba ja õlg , mis moodustavad hierarhia inimese kehas . Näiteks kui inimene liigutab õlga , siis käelaba ja sõrm sellel käel liiguvad kaasa . Mooduleid saab samamoodi grupeerida suuremateks virtuaalseteks mooduliteks , et moodustuks teatav hierarhia . Selline organiseerimine lihtsustab tunduvalt roboti programmeerimist , sest moodulite liikumine väiksemates virtuaalsetes kogumikes on väiksema tähtsusega . Näiteks käsi ei pea teadma , kuidas ta sai arvuti klaviatuuri kohale , ja õlga ei tohiks huvitada , kas sõrm vajutas y- või m-klahvi . Hormoonkontrolli idee on alles uudne ja vajab veel tublisti uurimist , kuid juba praegu suudetakse lahendada samu ülesandeid , mida tsentraalse juhtimisega , ent ilma viimase puudusteta . DIGITAALSE HORMOONKONTROLLI NÄIDE CONRO ROBOTI PUHUL Joonisel <arv> on kuus moodulit , nimetame neid vasakult paremale M<arv>...M<arv> . Ussi liikumise jäljenda- miseks peavad moodulite mootorid pöörduma kas - <arv>° või + <arv>° . Tabelis <arv> on esitatud moodulite pöördumisnurgad laineliikumise korral . Tabelist on näha nihkumismustrit : mooduli m tegevus ajal t on sama mis moodulil ( m - <arv> ) ajal ( t + <arv> ) . Saame mootori pöördumisnurkade järjestuse ( + <arv>° , - <arv>° , - <arv>° , + <arv>° ) .  Joonis <arv>. Hormoonsõnumi edastamise suund Tabel <arv> Moodulite pöördumisnurgad  Samm M<arv> M<arv> M<arv> M<arv> M<arv> M<arv> <arv> + <arv>° - <arv>° - <arv>° + <arv>° + <arv>° - <arv>° <arv> - <arv>° - <arv>° + <arv>° + <arv>° - <arv>° - <arv>° <arv> - <arv>° + <arv>° + <arv>° - <arv>° - <arv>° + <arv>° <arv> + <arv>° + <arv>° - <arv>° -<arv>° + <arv>° + <arv>° Ussi liikumise toimumiseks peavad üksikute moodulite tegevused olema sünkroniseeritud . Tegevuste koordineerimiseks kasutame hormoonsõnumit , mis läbib mooduleid . Iga moodul ütleb järgmisele moodulile tegevuse , mille ta valis , et järgmine moodul saaks selle järgi oma tegevuse valida . Selle toimumiseks peab iga moodul reageerima saadud hormoonsõnumile vastavate lokaalsete tegevustega . Moodulid valivad oma tegevusi hormoonis sisalduva sõnumi , lokaalse teadmise ja informatsiooni ( näiteks naabri tüüpide ( T<arv> , T<arv> ... ) põhjal . Selleks tuleb moodulitele anda reeglite kogum ( vt tabel <arv> ) , mille alusel otsustatakse oma tegevuste üle . Tabel <arv> Ussi konfiguratsioonis liikumise reeglid  Mooduli tüüp Lokaalne kell Saadud hormoonandmed Tegevus Saada hormoon T<arv> <arv> M<arv>= + <arv> [ Sin , A , b ] T<arv> ( ¼ ) *MaxClock M<arv>= - <arv> [ Sin , B , b ] T<arv> ( ½ ) *MaxClock M<arv>= - <arv> [ Sin , C , b ] T<arv> ( ¾ ) *MaxClock M<arv>= + <arv> [ Sin , D , b ] T<arv> , T<arv> A M<arv>= - <arv> [ Sin , B , b ] T<arv> , T<arv> B M<arv>= - <arv> [ Sin , C , b ] T<arv> , T<arv> C M<arv>= + <arv> [ Sin , D , b ] T<arv> , T<arv> D M<arv>= + <arv> [ Sin , A , b ] Tabelis <arv> olevad reeglid on analoogilised retseptoritega bioloogilistes rakkudes , mis määravad , millal ja kuidas reageerida hormoonsõnumile . Hormooni nimi , mis viib ellu siinuselise liikumise , on “ Sin ” . Sellel on kaks parameetrit : esimene on hormoonis sisalduv sõnum ( meie näite puhul A , B , C või D ) , teine - ühenduslüli , kuhu antud hormoon tuleb edastada . MaxClock'iga saab määrata sõnumiedastuse ehk ussi liikumise kiiruse . Mooduli tüübid : <arv> ) moodul on T<arv>-tüüpi , kui tema tagumine ühenduslüli b ( back connector ) ( vt joonis <arv> ) on ühendatud järgmise mooduli eesmise ühenduslüliga f ( forward connector ) ; <arv> ) moodul on T<arv>-tüüpi , kui tema eesmine ühenduslüli on ühendatud eelmise mooduli tagumise ühenduslüliga ja tagumine ühenduslüli on ühendatud järgmise mooduli eesmise ühenduslüliga ; <arv> ) moodul on T<arv>-tüüpi , kui tema eesmine ühenduslüli on ühendatud eelmise mooduli tagumise ühenduslüliga .  Joonis <arv>. Neljast moodulist koosneva ussi topoloogia Kõikidel moodulitel on sama reeglite tabel , kuid nad reageerivad hormoonidele erinevalt , sest igal moodulil on oma lokaalne topoloogia ja olek . Näiteks neli esimest reeglit panevad T<arv>-tüüpi mooduli hormooni [ Sin , ( A , B , C või D ) , b ] saatma , neli järgmist mõjutavad ainult T<arv>-tüüpi mooduleid . Kui hormoon jõuab T<arv>-moodulini , siis see kustutatakse . Sellisel reeglite kogumil on mitmeid eeliseid . Näiteks kui uss lõigatakse kaheks osaks , siis mõlemad osad jätkavad ussikujulist liikumist . Moodulite tüübid muutuvad vastavalt uuele topoloogiale . Kaks ussi saavad ühineda üheks pikemaks ussiks . Reeglite kogum jääb moodulite arvu suurenemisel või vähenemisel ikka samaks . KOKKUVÕTE Isekonfigureeruvad robotid koosnevad identsetest autonoomsetest moodulitest , mis saavad omavahel moodustada ühendusi . See annab robotile võimaluse oma struktuuri muuta . Digitaalse hormoonkontrolli mudel võimaldab mitmerobotilistes süsteemides kommunikatsiooni ja iseorganiseerumist globaalseteks struktuurideks , mis sobivad antud ülesande või maastiku jaoks .  Marko Sverdlik , Proekspert AS tarkvara arendusinsener Kust alustada ? Tavaline küsimus , kui soovitakse startida mõne uue ja huvipakkuva teemaga . Hankides informatsiooni kõikvõimalikest allikatest , kogudes teoreetilisi teadmisi , saabub kord aeg asuda praktiliste toimetuste kallale - alustada roboti ehitamist . Soov valmistada oma kätega robot , mis saanud kuju ning “ iseloomu ” meie endi algsetest ideedest , on juba üksi märkimist väärt . Suurel osal juhtudest need robotid vaid ideetasandile jäävadki . Mis on selle põhjus , miks ei saa me oma geniaalset mõtteprodukti reaalselt ringi vuramas näha ? Eks põhjuseid ole mitmeid : erinevate ebasoodsate asjaolude kokkulangemisel on palju tegemata jäänud . Kuid ühes olen kindel : robot ei tohi jääda tegemata sellepärast , et puudub eelnev kogemus ning teadmised idee realiseerimiseks . Olen jõudnud selgusele , et ükskõik kui palju erinevaid materjale lugeda , analüüsida ning töödelda , omandamata paralleelselt praktilisi kogemusi , jääb osa sellest temaatikast ikkagi arusaamatuks . Tihtipeale jääb vajaka informatsioonist , mis annaks juhiseid ning soovitusi alustamiseks . Antud artikli eesmärgiks on anda mõningaid lähtepunkte , juhtnööre ja soovitusi inimesele , kelle hinges on tungiv vajadus ehitada valmis kas või üksainus robot , kuid puudub eelnev praktiline kogemus antud valdkonnas . Artikkel baseerub praktilise töö käigus omandatud kogemusele võistluse tarvis ehitatud roboti näitel . Võistlus , millest jutt käib , oli Robotex <arv> , mis on Tallinna Tehnikaülikooli , Tartu Ülikooli ning IT Kolledži poolt korraldatav iga-aastane robotivõistlus , mille eesmärgiks on anda osalejatele praktilisi kogemusi mehatroonikasüsteemide ehitamisel , meeskonnatöös kui ka inter- distsiplinaarsetes projektides . Üheks eesmärgiks on loomulikult tehnikahariduse propageeri- mine . Võistluses võivad osaleda kõik tudengid , kellel on teadmisi nii mehaanikas , mikro- protsessortehnikas kui ka programmeerimises . Võistluse jaoks luuakse soovi avaldanud osalejatest teatud lõplik hulk võistkondi , mis komplekteeritakse nii , et igaühes oleks roboti ehitamiseks vajalik kompetentsus olemas . Võistlusel võivad osaleda ka antud ülikoolides mitteõppivad inimesed , samuti väljastpoolt Eesti Vabariiki soovi avaldanud nuputajad . Antud näite puhul sai võistlusel osalemiseks moodustatud meeskond nimega “ Skorpion ” , mille liikmeteks olid Lauri Ehrenpreis , Peeter Paist ja käesoleva artikli autor . Nime sai meie võistkond enne lõppvõistlust ning see tuletati valminud roboti kujust . Siit ka esimene märkimist väärt tähelepanek - algusfaasis ei ole mõtet kulutada aega suursuguste nimetuste väljamõtlemisele . Aeg teeb oma töö , küll realiseerimise käigus tekkivad mõtted annavad ka valmivale seadeldisele hüüdnime . Kindlasti tuleks arvestada soovitust , mille ütles välja robotiehitamise juhendaja Maarja Kruusmaa : ei ole mõtet raisata aega , lisamaks pooleli olevale robotile kellasid ja vilesid . See soovitus on aidanud nii mõnegi projekti õigeaegselt finišisse tuua . RESSURSSIDE OPTIMAALNE KASUTUS Kui juba ajast juttu tuli , siis juhin tähelepanu ressurssidele - nii ajalistele kui ka rahalistele . Usun , et paljudel tuleb roboti ehitamisel ressurssidest puudu . Kui mitte rahalisest , siis ajalistest päris kindlasti . Miks ei tulnud meie võistkonnal rahast eriti puudu ? Põhjus oli lihtne : robot ei pea endast kujutama mõnda viimase aja tipptehnoloogial baseeruvat tehisintellektuaalset kooslust , mille eesmärgiks on oma võimete utiliseerimine ainult paari-kolme protsendi ulatuses , kui sedagi . Meie võistkond kasutas ära Tallinna Tehnikaülikooli poolt pakutavat roboti baasmudelit “ Boe-Bot ” , millele lisasime igapäevases kasutuses olevate materjalide ja vidinate abil isevalmistatud lisaseadeldisi . Detailse kasutus- ja õppejuhendi baasmudelile “ Boe-Bot ” leiab tootjafirma kodulehelt ( <hyperlink> ) . Lisaks baasmudelile kompenseeris Tallinna Tehnikaülikool osaliselt roboti ehitamisega kaasnenud kulutused . Iva , mida ma edastada tahan , on see , et robotit on võimalik valmis ehitada väikese rahalise eelarvega . Tuleb olla vaid natuke tähelepanelikum ja leidlikum , kasutamaks ära kas siis koduses majapidamises või töö juures üleliigsena , suure tõenäosusega tulevaseks prahiks muutuvaid materjale . Meie võistkond oli rahaliselt võimeline vastavad komponendid ise ostma . Kui aga oli võimalus odavamalt läbi saada , mis omamoodi ka motiveeris , siis seda me ka ära kasutasime . Aeg oli see , millest meie võistkonnal puudu jäi . Põhjuseid oli mitmeid : kõik võistkonna liikmed olid suure osa päevast tööl , lisaks sellele õppetöö jne. Kindlasti tuleks rõhutada , et ükskõik kui kaugel tähtaeg ka oleks , tuleb roboti ehitamisega tegeleda pidevalt , justkui oleks tähtaeg juba käes . Ajanappuses rabelemine ja liigne kiirustamine mõjutavad suuresti ka töö kvaliteeti . Aja läbimõeldud planeerimine ning koostatud plaani sihikindel järgimine oli meie võistkonna nõrgimaks kohaks . Seega on kogu projekti alustalaks aja- ja finantsressursside planeerimine ning nende pidev jälgimine . PÜSTITATUD ÜLESANNE Lisaks eelnevale tuleks kindlasti selgesõnaliselt esile tuua püstitatud ülesande osatähtsust roboti ehitamisel . Ülesande konkreetsus ning ühene mõistetavus muudavad edasised toimingud märkimisväärselt lihtsamaks ning hoiavad ära hilisemad aeganõudvad muudatused , mida tingivad liiga keeruliselt püstitatud ning arusaamatuks jäävad ülesanded . Püstitatud ülesandega defineeritakse nõuded valmivale robotile . Ülesanne võib hõlmata nii riist- kui tarkvaralisi nõudeid . Põhiline , mida ülesandega soovitakse määrata , on see , milliste funktsionaalsete ülesannete täitmisega ning mil moel peab robot toime tulema . Tavaliselt on ülesandes märgitud ka robotile seatavad riistvaralised piirangud/soovitused/kohustused . Näiteks mõõtmete piirangud , kasutatavad riistvaralistehnoloogiad , inimese sekkumine ülesannet täitva roboti töösse kaugjuhti- mise teel jne. Ülesandes esitatavad nõuded sõltuvad otseselt roboti ehitamise eesmärgist . Seega ei saa öelda , milliseid nõudeid , piiranguid ja kohustusi peab iga ülesanne kindlasti sisaldama . Robotexi jaoks püstitatud ülesanne oli vägagi konkreetne ning selgesõnaline . Tänu sellele hoidis meie võistkond - ja kindlasti ka teised võistkonnad - kokku väärtuslikku aega . Samuti hoidsid ka korraldajad kokku oma väärtuslikku aega ja närvikulu , sest võistkondadel puudus vajadus pidevalt korraldajate poole pöörduda täpsustamaks , kas üks või teine asi on lubatud . Lühidalt oli võistluse tarvis püstitatud ülesanne ehitada robot , mis läbib labürindi õige tee kõik väravad ning leiab üles ja märgistab ohtlikud objektid ehk miinid etteantud võistlusplatsil . Robot stardib selleks ettenähtud alalt . Stardi ja miinide vahelisel alal paikneb labürint . Roboti mehaaniline ühendus väljaspool platsi paiknevate esemetega on keelatud , samuti on keelatud inimese sekkumine roboti juhtimisse võistluse ajal mis tahes ühenduse abil . Robotil on võistlusplatsil aega tegutseda <arv> minutit . Soovi korral võib võistkond oma võistluskorra ajal roboti võistlusplatsilt eemaldada ka enne lõppaja möödumist , kui on žüriilt selleks vastava loa saanud . Ülesande detailsema kirjelduse leiate Robotexi ametlikult kodulehelt ( <hyperlink> ) . IDEED JA TEOSTUS Nüüd aga pöördume kirjeldatud ülesande tarvis mõeldud roboti valmistamise juurde , ühtlasi annan ülevaate tekkinud ideedest ja nende teostusest . Lisaks sellele kirjeldan võistkonna “ Skorpion ” tegevust algusest kuni lõppvõistluseni . Esmalt tuli võistkonnal tutvuda baasmaketiga “ Boe-Bot ” , et saada detailne ülevaade olemas- olevast tehnikast . Selleks oli abiks baasmaketiga kaasas olnud lugemismaterjal . Lisaks tuli otsida abimaterjale Internetist . Ühtlasi oli vaja tutvust teha nii programmeerimiskeelega Basic Stamp kui ka arenduskeskkonnaga . Pärast baasmaketi kokkupanemist tegime üldotstarbelisi teste , et näha riistvara ja tarkvara koostööd , testida erinevaid funktsionaalseid üksuseid ning mikrokontroller-mooduli “ BASIC Stamp <arv> ” poolt pakutavat standardset funktsionaalsust . Põhjaliku ülevaate mikrokontroller- moodulist saab digitaalkujul leiduvast BASIC Stamp'i käsiraamatust ( <hyperlink> ) . Pärast baasmaketiga tutvumist hakkasime ülesannet lahendama . Ülesanne sai jagatud põhi- mõtteliselt <arv> ossa : <arv> ) labürindi õige ava otsimine ; <arv> ) labürindi läbimine ; <arv> ) miinide otsimine ja märgistamine . AVA OTSIMINE Esimene mõte oli kasutada ava otsimiseks baasmaketiga kaasas olnud infrapunaandureid . Lugemismaterjali järgi olid need andurid võimelised eristama värvusi ; meie puhul oleks olnud vajalik musta ja valge värvuse eristamine . Katsetamise käigus ilmnes , et andurid on eesmärgi täitmisel ebakompetentsed , sest nad ei tagastanud usaldusväärset informatsiooni värvuste kohta erinevate valguste korral . Seega , kui valgustus muutuks , tuleks ka robot uuesti seadistada . Lõpuks põlesid antud infrapunaandurid katsetamiste käigus läbi . Seega tuli kõrvale heita idee kasutada infrapunaandureid . Edasi tekkis idee kasutada mehaanilisi andureid . Selleks ehitasime baasmaketile tugevast traadist puuteandurid . Kuid see tähendas , et erinevate värvuste eristamine muutus võimatuks . Antud idee töötas muidu väga hästi : robot kompis põhimõtteliselt seinaääri , kuni jõudis mõne avauseni . Aga see ei tähendanud veel , et tegu oleks olnud õige avaga . Õige ava leidmiseks oli võimalik kasutada veel avade kohale kinnitatud erineva kõrgusega kaari . Seega tekkis ka idee erinevate kõrguste tuvastamiseks , kuid selle realiseerimise lükkasime edasi tulevikku . LABÜRINDI LÄBIMINE Labürindi läbimiseks kasutasime juba olemasolevat tehnikat : robot kompis jällegi mööda seinaäärseid alasid , kuni jõudis labürindi teise otsa , kus algas miinide otsimine . Antud ala algust sai tuvastada avause kohal paikneva kaare kõrgusega , milleks meie robot veel võimeline ei olnud . MIINIDE OTSIMINE JA MÄRGISTAMINE Kõige keerukamaks osutuski just miinide otsimine ja märgistamine . Selleks tegevuseks tekkis mitmeid alternatiivseid ideid , kuid igaühel olid omad miinused ja plussid . Lõppkokkuvõttes otsustasime kasutada miinide märgistamiseks magasinil põhinevat ideed . Miinide tähistamiseks kasutati pleksiklaasist väljalõigatud nelinurkseid klotse , mis asetati robotile spetsiaalselt loodud pesasse üksteise peale . Et klotse virnast välja lükata , lisati baasmaketile veel üks servomootor , mille liikumisraadius oli <arv> kraadi . Seega tuli alumise klotsi väljalükkamiseks muuta servomootori asendit . Et miinid juhtisid ka elektrit , lisati roboti esiosale kaks puuteandurit , mis kokkupuutel miiniga informeerisid protsessorit , et kokkupuude on olemas ja tähise võib miinile asetada . Keerulisimaks osutus aga miinide otsimine nii riistvaralise kui ka tarkvaralise lahenduse poolest . Riistvaraliselt kasutasime ultraheliandurit , mis suutis lokaliseerida erinevatel kaugustel asuvaid objekte väga suure täpsusega . Ultraheliandur kinnitati roboti esiosa paremale küljele . Selleks et ultraheliandurit saaks liigutada - vaatenurka muuta - lisasime sinna veel ühe servomootori , mille külge siis ultraheliandur lõplikult kinnitati . Detailsemat informatsiooni kasutatud anduri kohta leiab ultrahelianduri spetsifikatsioonist ( <hyperlink> ) . LÕPPTOODE Pika ja raske teekonna lõpuks tuli ühendada omavahel erinevate etappide läbimine . Selle käigus tekkis ka erinevaid täiustamisideid . Näiteks ei kasutanud me enam mööda seinaääri käimiseks mehaanilisi andureid , vaid hoopis olemasolevat ultraheliandurit . Samuti lisasime roboti tagumisse ossa pika toru , mille otsa kinnitasime ava läbimiseks kõrgusandurid . Väga suurt vaeva tuli näha tarkvara arendamisega , sest antud programmeerimiskeel oli ebakompetentne keerukate ülesannete täitmiseks ning seda keelt ei olnud võistkonna liikmed enne kasutanud . Vahepeal tekkis ka idee vahetada ümber trükkplaat koos protsessoriga , kuid ajapuudusel ning uuel trükkplaadil avastatud vigade tõttu jäi see ära . TÄIUSTAMINE Loomulikult tekib lõpuks küsimus , mida oleks võinud paremini teha , mida oleks saanud täiuslikumaks muuta . Robotil oleks võinud kasutada suuremaid rattaid , mis tõstnuks roboti liikumise kiirust . Loomulikult oleks võinud kasutada rataste juhtimisel eelmodifitseeritud servomootoreid , mis võimaldanuksid suuremat liikumiskiirust . Samuti oleks pidanud kasutusele võtma uue trükkplaadi , nii et oleks saanud kasutada programmeerimiskeelt C , mis oleks muutnud tarkvara kirjutamise lihtsamaks ning täiuslikumaks . Kuid pidades silmas seda , et meie robot saavutas Robotexil kolmanda koha , võib tehtud töö ja nähtud vaevaga jääda vägagi rahule . KOKKUVÕTTEKS Kokkuvõtteks võib öelda seda , et võistlusel osalemine andis juurde nii teoreetilisi kui ka praktilisi teadmisi robotite ehitamisest , samuti võimaluse oma ideid ellu viia ja rakendada . Lisaks eelnevale pakkus meeldivalt pingelist õhkkonda lõppvõistlus ise , võimalust näha erinevate võistkondade ideede mitmekesisust ja vaimukust . Pideva enesetäiendamise ja nii teoreetilise kui ka praktilise kogemustepagasi suurendamise tulemusel on mul välja kujunenud nimekiri , mis üldjuhul asju lihtsustavad ning aitavad kiiremini saavutada soovitud lõpptulemust . Vaatamata sellele , et antud nimekiri ei garanteeri meile igakordset edukat finišeerimist , on alati midagi õppida ka läbikukkunud projektist . Loodetavasti oli antud artiklis toodud informatsioonist kasu nii mõnelegi robotihuvilisele , kellel alles plaanis või siis juba käsil mõne robotitaolise seadeldise valmistamine . David Pugal , Tartu Ülikooli füüsikamagistrant ; Madis Listak , Tallinna Tehnikaülikooli doktorant <arv>. ÜLEVAADE VALDKONNAST Merepõhjauuringuid on proovitud automatiseerida juba mitukümmend aastat . Enamik sellistest seadmetest on kaugjuhitavad , rasked ja kallid , sest peavad töötama suure rõhu all suurtes sügavustes ning kandma kaasas toiteallikat . Näiteks mitme Euroopa riigi koostöös arendatakse projekti nimega “ Seabee “ , mis näeb ette merepõhja keskkonna uurimisseadme valmistamist . See peaks suutma autonoomselt suunduda ettenähtud piirkonda , liikuma seal ettemääratud trajektooril , võttes samal ajal veeproove ja salvestades informatsiooni keskkonnast . Projekti kodulehekülg on <hyperlink>  Seabee Xanthos MIT AUV labor ( <hyperlink> ) on tegelenud mitmete täisautomaatsete merepõhja sügavusi uurivate seadmete konstrueerimisega . Üheks näiteks on masin nimega Xanthos ( <hyperlink> ) , mis sonarite ja kaameraga varustatult suudab vee all tegutseda mitmekümne kilomeetri raadiuses . Kõiki neid seadmeid iseloomustavad suured mõõtmed , kaal ja survetaluvus ehk siis valmidus süvaookeani uurida . Jaapani Rahvuslikus Mereinstituudis tegeleb Hirata uurimisgrupp väikesemõõdulise autonoomse robotkala arendamisega ( <hyperlink> ) . Selle projekti eesmärk on pigem ehitatada võimalikult looduslike kalade sarnane seade kui seadme kasutamine teaduslikuks uurimistööks . <arv>. SEADME EHITUSEST <arv>.<arv>. ÜLDNÕUDED SEADMELE Allveeseadmed on jaotatud kolme kategooriasse [ <arv> ] . Esiteks , kommertstooted , mida kasutatakse tihti nafta- ja gaasimaardlate otsingutes või süvaookeanide uuringuiks . Need peavad taluma suurt rõhku ja on liiga rasked ning kogukad madalatel rannikualadel kasutamiseks . Teiseks on sõjalise otstarbega seadmed luureks ja meremiinide otsimiseks . Käesoleva projekti raames ehitatav aparaat kuulub kolmandasse ehk väikese maksumusega akadeemiliseks teadustööks loodavate seadmete kategooriasse . Täisautonoomsel seadmel on mitmeid puudusi . Kuigi teooriad allveenavigatsiooni ja -kaardistamise kohta pidevalt täiustuvad , selgub artiklis [ <arv> ] , et need teemad on siiski veel arengujärgus . Samuti peaks masin sisaldama piisavalt võimsaid akusid , mis lisavad kõvasti kaalu ja nõuavad pidevat laadimist . Suurem tõenäosus on ka seadme kaotamiseks . Sellest lähtuvalt on käeolev robot ehitatud poolauto- noomsena . Disainimisel tuleb arvestada , et robot on mõeldud taimestiku uurimiseks kuni <arv> m sügavuses vees . Enamiku mõõtmisi saab teha isegi kuni kuue meetri sügavusel , seetõttu ei ole väga suuri nõudmisi konstruktsiooni survetaluvusele . Samas peab seade olema väike ja kaalult kerge , kuna seda tuleb transportida ranniku lähedal suhteliselt madalas vees , kuhu suurte ja raskete alustega ligi ei pääse . Seega peaks ühel inimesel olema võimalik seadet lihtsasti juhtida . Samuti peaks see võimaldama salvestada ja töödelda mõõtmistulemusi . Filmides ja põhjaprofiili järgides peab arvestama , et erinevalt troopilistest vetest on Läänemeri hägune . Suvel planktoni vohamise ajal võib nähtavus olla ainult paar meetrit või alla selle , mis seab suuremad nõuded kaamerale , valgustusele ja ka manööverdamisvõimele . Mõningatel juhtudel võivad vetikad olla kuni <arv>,<arv> meetrit kõrged ja ulatuda veepinnani , mistõttu peab robot olema või- meline liikuma ja pöörama ka tihedamas keskkonnas , see aga omakorda nõuab tugevat konstruktsiooni . Suur osa allveeseadmeid kasutab ajamina kruvi või turbiini poolt tekitatavat tugevat veejuga . See lubab liikuda suure kiirusega ja sellised lahendused on ka lihtsasti hangitavad , kuid miinuseks on liikumisega kaasnev turbulents . Meie seade peab halva nähtavuse tõttu opereerima põhja lähedal . Läänemeres on see enamjaolt kaetud muda ja kergesti hõljuva settega . Kui liikumisega kaasneks ka suur turbulents , muutuks nähtavus sisuliselt nulliks . Seega on traditsiooniliste meetodite kasutamine välistatud . Viimaseks oluliseks nõudeks on hind , mis võimaldaks ehitada mitu eksemplari . Tuleb arvestada võimalusega , et seade läheb uuringute käigus kaotsi , jäädes kinni näiteks kalavõrkudesse või kivide vahele .  Seadme testimine <arv>.<arv>. SEADME MEHAANILINE STRUKTUUR Kuna eesmärk on hoida seadme hind võimalikult väike , on ehitamiseks kasutatud kergesti hangitavaid komponente . Fiiberklaasist kesta sees asuvad pneumaatikasüsteem , mootorid uimede liigutamiseks , elektroonika , toide ja mitmesugused andurid ( joonis <arv> ) . Kest ei ole ehitatud veekindlana , vaid sisaldab avausi kaamera , sonarite ning valgustuse jaoks . Külgedel asuvad PVC-torudest valmistatud ballastipaagid , mille raskuse reguleerimisega saab kompenseerida kaalumuutust seadme täiustamise käigus . Suruõhuballoon on fikseeritud seadme keskele , tugivarraste külge . Esiosas asuv PVC-toru on tehtud täiesti veekindlaks ja sisaldab elektroonikat ning patareisid .  Joonis <arv>. <arv> - uim , <arv> - mootor , <arv> - PVC-toru , <arv> - suruõhupaak , <arv> - elastne õhukamber , <arv> - uim , <arv> - mootor , <arv> - kaamera , <arv> - patareid ja elektroonika <arv>.<arv>. UJUVUSE KONTROLL Allveeseadmete puhul kasutatakse ujuvuse muutmist tavaliselt sukeldumiseks , pinnaletõusuks või näiteks põhjast kaasahaaratud objekti raskuse kompenseerimiseks . Vee ja õhu suhte reguleerimisega ballastipaagis saab kontrollida seadme ujuvust . Ballastipaakidel on mõlemas otsas avaused vee sisse- või väljavooluks ja paakide keskel asub kummist elastne õhukamber ( joonis <arv> ) . Kui see täita õhuga , voolab vesi paagist välja ja seadme ujuvus kasvab .  Joonis <arv>. Pneumaatikasüsteem : <arv> - rõhkude tasakaalustamise klapp ; <arv> - õhuventiil ; <arv> - sisselaskeklapid ; <arv> - väljalaskeklapid ; <arv> - elastsed kummist kambrid ; <arv> - suruõhupaak Õhuvaru asub suruõhuballoonis kuni <arv>-atmosfäärise surve all . Suruõhuballoon on eraldatud kummastki õhukambrist eraldi klapiga . See lubab täita õhuga näiteks ainult ühe kambri , võimaldades seadet kasutada ka vertikaalasendis . Õhu väljalaskmiseks on kaks paari klappe . Ühed on elektrooniliselt juhitavad , teised on vee sissevoolu vältimiseks . Kambrite vahel on klapiga kontrollitav ühendus rõhkude tasakaalustamiseks , mis võimaldab seadet horisontaalasendis hoida . <arv>.<arv>. SEADME JUHTIMINE Käesolev robot on ehitatud poolautonoomsena , seega on võimeline talitlema kahes režiimis . Esimesel juhul veetakse seadet mingi aluse ( näiteks kummipaadi ) järel . Sonaritelt saadava info abiga hoitakse põhjast püsivat kaugust . Akutoide ja salvestusseadmed asuvad paadis . Sel viisil on võimalik katta suuri vahemaid . Teises režiimis saab robotit manuaalselt juhtida . See eeldab , et seade suudab ise liikuda ja hoida end stabiilsena . Seda varianti kasutades on näiteks võimalik võtta veeproove ja filmida mingit ala põhjalikumalt . Samuti saaks tegutseda jää all . Läänemere mudase ja kergelt hõljuvate setetega kaetud põhja tõttu ei ole manööverdamiseks võimalik kasutada turbiine . Sellel põhjusel on seade varustatud kolme uimega ja ujuvust regu- leeriva süsteemiga . Nende abil saab muuta seadmele mõjuvat üleslükkejõudu ja seadme orientatsiooni , mis võimaldab kasutada seadet nii horisontaal- kui ka vertikaalasendis ( joonis <arv> ) . Et robot on ristlõikelt ellipsikujuline , siis on teda horisontaalasendis kerge stabiliseerida ja ta saab liikuda põhjale võimalikult lähedal . Samuti produtseerib veevool vastavalt kere nurgale horisontaali suhtes kas positiivse või negatiivse tõstejõu , võimaldades seega kiiresti muuta kaugust merepõhjast . Tihedama taimestikuga piirkonnas saaks kasutada vertikaalset orientat- siooni - oht kinni jääda muutub väiksemaks .  Joonis <arv>. Seadme ristlõige . Vasakul vertikaalne orientatsioon , paremal horisontaalne orientatsioon <arv>.<arv>. SEADME JUHTLOOGIKA Robotil on kolmeastmeline juhtimissüsteem , nagu näha jooniselt <arv>. Kõige kõrgem kiht on OMAP<arv> Strong-ARMil baseeruv arvuti , mis on ühenduses pardavälise PCga ja vastutab sukeldumisplaani programmi tekitamise eest järgmise astme jaoks . Samuti toimub esimeses kihis videoinformatsiooni eeltöötlus .  Joonis <arv>. Põhimõtteline kontrollskeem  Joonis <arv>. Kommunikatsiooniloogika Teine kiht on väga madala voolutarbega firma Texas Instruments <arv>-bitine RISC-tüüpi protsessor MSP<arv> , mis saab jadavärati kaudu töökäsud OMAP<arv>lt . MSP peamine ülesanne on anduritelt saadud informatsiooni põhjal juhtida erinevate manipulaatorite tööd , järgides sellega sukeldumisplaani . Kolmas ehk madalaim aste koosneb reast PIC-protsessoritest , mis on sidestatud MSP-ga I<arv>C protokolli kaudu . Need juhivad otseselt manipulaatoreid ja loevad informatsiooni anduritelt . Mõningatel neist ( näiteks teatud tüüpi sonaritel ) on sisseehitatud PIC-protsessor , samas klappide juhtimine käib välise PIC-protsessori kaudu . Keskne roll süsteemi juhtimises on MSP<arv>l , mis vastutab sukeldumisplaani tõlgendamise eest , käskude edastamise eest alama kihi PIC-protsessoritele ja tulemuste tagastamise eest ülemisse kihti OMAP<arv>le . Kuna MSP<arv> omab palju PLM- ( pulsilaiusmodulatsioon- ) väljundeid , on tema ülesandeks juhtida ka servomootoreid ja [ PLM juhitavat ] alalisvoolumootorit . Kommunikatsiooniprotokolli on kirjeldatud joonisel <arv>. OMAP<arv>- ja MSP-vaheline suhtlus on teostatud inimesele kergesti arusaadavas käsustikus . Suhtlus PICi ja MSP vahel on binaarne . OMAP<arv> saab saata kolme tüüpi käske MSPle : “ lisa käsk jadasse ” , “ käivita jada ” ja “ seadme kontrollkäsk ” . Iga käsu süntaks on kujul “ alamseadme number = käsk ” . Selline vorm on arusaadav ka inimoperaatorile ja teeb lihtsaks suhtluse otse MSP protsessoriga testimise käigus . MSP peegeldab tagasi iga saabunud märgi , mille järgi on võimalik veenduda käsu saatmise korrektsuses . Vastuvõetud käsud kogutakse MSP<arv> sisemisse mällu pinusse ja käivitatakse järjest . See tähendab ülesannete edastamist PIC-protsessoritele ja neilt vastuste lugemist . Käsujada korduvtäitmist on võimalik alustada ja peatada vastavate instruktsioonide saatmisega . Samuti saab kontrollida igat alamseadet eraldi , saates seadmetele kontrollkäske . <arv>. ELEKTROONIKA JA TARKVARALAHENDUS <arv>.<arv>. ÜLEVAADE Käesoleva seadme elektroonika võib jagada viieks osaks . Esiteks , toitega seotud komponendid . Nende ülesandeks on tagada kogu süsteemile vajalikud pinged ja voolud . Teine osa on seotud mikroprotsessorite ja nende juurde kuuluvate komponentidega ( kondensaatorid , takistid jne ) . Kolmandasse ossa kuuluvad igasuguste üleminekutega seotud mikroskeemid ja komponendid . Näiteks MSP mikroprotsessori ühendamiseks arvuti jadaväratiga on vaja viimase <arv>-V pinge alandada <arv>,<arv> V-le ja vastupidi . Neljas osa on manipulaatorite kontrollerskeemid . Esialgses prototüübis on elektroonika samm-mootorite juhtimiseks , edaspidi on see asendunud servomootorite juhtimisloogikaga seotud skeemidega . Viimaks on komponendid ja sisendid , mis on ühenduses erinevate anduritega . Järgevates punktides kirjeldatakse erinevatesse osadesse kuuluvaid komponente ja nendevahelisi seoseid . Antakse põhjalik ülevaade prototüübi elektroonikast ja käsitletakse ka praeguse versiooni ülesehitust . <arv>.<arv>. ESMASE PROTOTÜÜBI RIISTVARA <arv>.<arv>.<arv>. Eeldused elektroonika disainimisel Esialgse seadme elektroonika disainimisel on lähtutud eeldustest , et uimede liigutamiseks on samm-mootorid ( nii bipolaarsed kui ka unipolaarsed ) , kauguste mõõtmiseks SRF<arv>-tüüpi õhus töötavad sonarid , mida on modifitseeritud töötamaks ka vees , ning releed klappide avamiseks/sulgemiseks . Prototüübi lahendusest puudub OMAP<arv>-protsessor . Selle asemel kasutatakse käskude sisestamiseks ja testimiseks inimese juhitavat personaalarvutit . <arv>.<arv>.<arv>. Ülevaade kasutatavatest komponentitest Suur osa arvutamisest toimub mikroprotsessoris MSP<arv>F<arv> . See on väga vähese voolutarbega , <arv>-bitine RISC-arhitektuuriga kontroller . Märkimisväärseteks omadusteks on <arv> erinevat voolusäästureþiimi , kusjuures väljalülitatud olekus on voolutarve ainult <arv>,<arv> mA . Samuti on kontrolleril digitaalselt kontrollitav sisemine ostsillaator , mille käivitumisaeg on <arv> ms , kaks <arv>-bitist taimerit , <arv>-bitine analoog-digitaalmuundur , <arv>-bitine digitaal-analoogmuundur , USART-tugi ning <arv> sisend- ja väljundviiku . Protsessorile lisab kiirust riistvaralise korrutamise tugi . Kasulik on ka asjaolu , et MSP<arv> perekonna jaoks on olemas vabavaraline kompilaator , millel puuduvad programmiteksti suuruse piirangud erinevalt tootja poolt tasuta jagatavast versioonist . Protsessori programmeerimine käib spetsiaalse JTAG-liidese abil ja seda saab teha ka siis , kui protsessor on juba seadmega ühendatud . Madalama kihi protsessoritena kasutatakse kontrollereid PIC<arv>F<arv>A . Tegemist on kuni <arv>-megahertsisel sagedusel töötava <arv>-bitise kontrolleriga , mille olulisteks omadusteks on I<arv>C- ja USART-protokolli tugi , PLM- ( pulsilaiusmodulatsioon- ) väljundid , <arv>-bitine analoogdigitaal- muundur . Antud protsessor sai PIC-perekonnast välja valitud just I<arv>C-toe tõttu , sest kogu suhtlus MSP ja PIC vahel on ehitatud selle protokolli baasil . Unipolaarsete samm-mootorite juhtimiseks on kasutusel mikroskeemid UCN<arv>B . Kontrollimine käib TTL-sisendi kaudu , kuid mootori jaoks on eraldi toide . Kontroller suudab juhtida maksimaalselt <arv>,<arv> A voolu ja peab vastu pingele <arv> V. Bipolaarsete samm-mootorite juhtimiseks on vaja keerulisema loogikaga kontrollerit . Käesoleval juhul on selleks mikroskeem UDN<arv>B . See sisaldab endas kahte H-silda , mistõttu mootori juhtimiseks piisab ühest mikroskeemist . Juhtimine käib <arv> viigu kaudu TTL-signaalide abil . Maksimaalne mootori toitevool on küll ainult <arv> mA , kuid erinevalt UCN<arv>B-st võimaldab antud kontroller sisemist PLM-moodulit kasutades piirata väljundvoolu neljaastmeliselt . <arv>.<arv>. ESMASE PROTOTÜÜBI TARKVARA <arv>.<arv>.<arv>. Ülevaade Tarkvara tuli kirjutada nii MSP kui ka PIC-protsessori jaoks . Samuti tuli välja mõelda suhtlusprotokoll MSP ja PC vahel . Aluseks on võetud idee teha viimane võimalikult univer- saalne - et PC poolt saaks kõiki seadmeid juhtida sama skeemi järgi ( olgu need sonarid või samm-mootorid ) . Samuti tuleb arvestada , et mõningad seadmed annavad olulist tagasisidet ( sonarid mõõtmistulemuse ) , teised ei anna seda üldse . Lähtudes sellest , saab protokolliks kahebaidiline käsk järgmise struktuuriga :  seadme ID <arv> bitti prioriteet <arv> bitti op-kood <arv> bitti käsk <arv> bitti Käsk saadetakse PCst MSPsse , kasutatades ainult numbreid ja sümboleid A...F ( ehk siis kuueteistkümnendkoodis ) . Seega on kolmebaidise käsu pikkus saates <arv> märki . MSP peegeldab kõik saadetud sümbolid tagasi , aidates sellega saatmise käigus tekkinud vigu avastada . Kui MSPsse peaks jõudma mingi muu sümbol peale eespool loetletute , siis käimasoleva käsu vastuvõtt katkestatakse ja alustatakse uuesti - sellega on välditud vigaste käskude täitmine MSPs . Käsu vanimad <arv> bitti määravad ära alamseadme , millele käsk on mõeldud . Järgmised kolm bitti määravad käsu prioriteedi ehk siis selle , kui tähtis on tagasiside alamseadmest . Näiteks kui saadetakse kummalegi sonarile käsk mõõta , kuid ühe käsu prioriteet on <arv> , teisel <arv> , siis tulemusi üritatakse kõrgema prioriteediga sonarilt <arv> korda tihedamalt kätte saada . See tähendab , et tsükliliselt vastuseid kontrollides jäetakse madalama prioriteediga käsu saanud seadme kontroll igal teisel korral vahele . Kiiruse seisukohast võib selline jaotus oluliseks saada , kui MSP peab tegelema korraga paljude alamseadmete kontrolliga ja samal ajal võtma vastu uusi käske PClt . Kui prioriteedibittide väärtus on <arv> , siis pöördutavalt alamseadmelt tagasisidet ei ole oodata ja käsk täidetakse kohe pärast vastuvõttu MSP poolt . Näiteks edastatakse PIC-protsessorile käsk liigutada samm-mootorit <arv> sammu . Teine ja kolmas bitt edastatakse alamseadme kontrollerile , mis seda infot kasutab . Näiteks SRF<arv>-sonarite puhul näitab teine bitt mõõtmise algust ja kolmas oodatavat vastuse dimensiooni ( kaugus sentimeetrites või tollides ) . <arv>.<arv>.<arv>. Järeldused pärast süsteemi praktilist kasutamist Eelkirjeldatud viisil disainitud suhtlusprotokoll ja tarkvara võimaldavad saata ühesuguseid käske PCst MSPsse , tuleb ainult määratleda käsu prioriteet ja seade . MSP jaoks ei ole olulised viimase kahe baidi informatsioon , vaid ta edastab selle alamseadmele . Sellise variandi puhul on MSP tarkvara lihtne kirjutada , sest MSP on ainult informatsiooni vahendaja rollis . Ainuke asi , mida ta alamseadmete kohta teab , on ühe baidi jagu informatsiooni saadetavate baitide arvu kohta ning tagasiside baitide arv . Kui on kindlasti teada , et kõiki alamseadmeid saab kontrollida kahe baidiga , siis saab sellist protokolli edukalt kasutada . Samas ei ole see süsteem paindlik . Kui näiteks panna MSP alamseadmeks selline riistvara , mis nõuab keerulisemat suhtlemist ( näiteks on vaja korraga saata <arv> baiti informatsiooni ) , siis muutub antud protokolli kasutamine kohmakaks ning palju keerulisemaks . Kui sellistel puhkudel hakata MSP tarkvarasse kirjutama erandjuhtumite käsitlemisprotseduure , kaotab protokoll esialgse idee - olla saadetava käsu struktuuri seisukohalt võimalikult universaalne . Samuti eeldab antud arhitektuur , et alamseadmed suhtlevad kõik üle I<arv>C . Samas näitab praktika , et keeruliste sonarite puhul toimub suhtlus nendega üle RS<arv>-protokolli . Negatiivne külg sellise suhtlusprotokolli puhul on ka raskendatud testimine . Kuna kõik käsud tuleb PCst MSPsse saata kuueteistkümnendkoodis , siis on suhteliselt aeganõudev neid välja mõelda ja sisestada . Samuti on käskude varieerimine raskem , mis muudab süsteemi testimise keerulisemaks . Lahenduseks oleks kasutada protokolli , kus MSP tegeleb käskude analüüsiga ja kogu käskude ning seadmete loogika on tema koodi sisse kirjutatud . See muudaks küll MSP programmi pikemaks ja seda tuleks kohandada iga uue alamseadme lisamisega , kuid samas võimaldab see suuremat paindlikkust ning käske saaks saata arusaadavamal kujul ( näiteks seade<arv>=<arv>step' ) . <arv>.<arv>. ESMASE VERSIOONI EDASIARENDUS <arv>.<arv>.<arv>. Ülevaade muudatustest Seadme uues versioonis on peamiseks muudatuseks SRF<arv>-sonaritest loobumine , sest nende kohandamine tööks allveekeskkonnas ei õnnestunud . Teiseks on loobutud samm-mootoritest nende kesise jõudluse tõttu ja need on asendatud servomootoritega külguimede puhul ning tagasisidestatud alalisvoolumootoriga tagauime puhul . Suhtlusprotokoll on muudetud lihtsamini kasutatavaks ning paindlikumaks - selliseks nagu on kirjeldatud punktis <arv>.<arv>. Käesolevas versioonis ei panda rõhku klappide juhtimisele , sest seadet testitakse eelkõige uimede töötamise seisukohalt . Seega , selles osas elektroonikat täiendatud ei ole . <arv>.<arv>.<arv>. Mootori vajalik tugevus reaalses eksperimendis Katsed teise prototüübiga toimusid basseinis , kus robotit liigutati suhteliselt aeglaselt . Edasised eksperimendid toimuvad meres ning siis veetakse robotit suuremate kiirustega . Siis ei tule tähelepanu pöörata ainult elektroonika disainile , vaid oluliseks muutub ka uimesid liigutavate mootorite võimsus . Külguimi saab kinnitada uime keskelt , seega ei ole vee poolt uimele mõjuval jõul suurt pööravat mõju . Tagumine uim aga kinnitatakse uime servast . See tingib suurema tugevusega mootorite vajaduse - need peavad jaksama hoida uimesid fikseeritud asendis ka kiirusel meeter sekundis . [ <arv> ] eeskujul on arvutatud vajaminevad tugevused .  Joonis <arv>. Uim laiusega b ja pikkusega a Joonisel <arv> on uim , mille kinnitustelg asub lõigul x = <arv>. Uime pikkus on a ja laius b . Pidevas keskkonnas liikuvale esemele mõjub takistusjõud , kus on takistustegur , - keskkonna tihedus , S - eseme karakteristlik pindala ja v - eseme kiirus . Lähtume jõudu arvutades sellest , et uime pinnanormaal on liikumisesuunaline . Sel juhul takistustegur . Lõpmata väikese pindalaga plaadile mõjub jõud . Selle lõpmata väike pöördemoment telje suhtes võrdub ja kogu pöördemoment . Juhul kui uime pikkus on <arv> cm ja seade liigub kiirusega <arv> m/s , siis maksimaalne mootorile mõjuv pöördemoment on <arv> Nm = <arv> Ncm . Arvutatud suurus on ligikaudne , kuid annab siiski ettekujutuse mootorite vajalikust tugevusest ning on selge , et antud eksperimendis kasutatavad ~<arv> korda nõrgemad servomootorid ei suuda suuremate kiiruste juures uime paigal hoida ega liigutada . <arv>.<arv>.<arv>. Järeldused teise versiooni katsetustest Teise versiooni katsetused näitavad , et optronite kasutuselevõtt oli väga vajalik . See tuli välja just võimsa , tagumist uime liigutava sabauime testimisel . Mootorit käitas vool suurusjärgus <arv> A ning hoolimata pidevast induktsioonvoole tekitavast pöörlemissuuna muutmisest , ei tekkinud mikro- protsessorite töös häiretest tingitud iseeneslikke ümberkäivitusi . Samuti selgus , et külguimede juhtimiseks on vaja edaspidi tugevamaid mootoreid või on vaja muuta kinnituspunkti . Roboti vedamiskiiruse suurendamine tingib vajaduse võimsa sabamootori järele . Uuenenud tarkvara ja suhtlusprotokoll võimaldasid seadme tööd paremini testida - vähem aega kulus töökäskude tekitamiseks ja sisestamiseks . Testimise ajal oli ka parem ülevaade seadme töö hetkeseisust . Tuginedes esimeste prototüüpide testimisest saadud andmetele , on praeguseks ajaks valminud ja esimesed katsetused läbinud ka juba kolmas prototüüp . Võrreldes esimeste versioonidega , on see kergem , väiksem , manööverdusvõimelisem ja suurema võimsusega . Muutunud on ka ujuvuse reguleerimise süsteem . Testitud on tiigis , jões , järves ja meres nii paadi järel pukseerides kui ka autonoomses reþiimis . Esialgsed tulemused näitavad siiski , et ka sellesse versiooni tuleb parandusi sisse viia . See loodav neljas prototüüp saab valmis <arv>. aasta suveks .  Tannar Esna , ITK õppejõud Robotitevaheline kooperatsioon ROBOOTIKA <arv>-<arv> Kooperatiivsed robotid aitavad ülesandeid lahendada kiiremini ja väiksema energiakuluga , kui seda suudab üksik robot , mis on varustatud spetsiaalsete anduritega ja mis tarbib väga palju energiat . Tüüpilised valdkonnad , milles uuritakse selliste robotite võimalikku kasutuselevõttu , on objektide transportimine ja koordineerimine , hajutatud otsimine ja teatud alade kaardistamine . Tulevikus leiaksid selliseid robotid rakendust keskkondades , mis on inimestele ohtlikud , nagu ohtlike jäätmete põhjustatud reostuse puhastamine , töötamisel kaevandustes , tuumaelektri- jaamades ja kosmoses . Kooperatsiooniks on vaja robotitevahelist kommunikatsiooni , mis võib olla kas tsentraliseeritud või hajusjuhtimisega . Esimesel juhul koordineerib robotite tööd üks agent , teisel võtab üks agent ülesande täitmise ajaks juhtimise enda peale ( näiteks oksjonipõhine suhtlus ) . Kooperatsioon võib toimuda ka ilma vahetu kommunikatsioonita näiteks “ parve intelligentsuse ” ( ingl s warm intelligence ) kaudu . SÕLTUMATUS VERSUS ÜKSTEISEST SÕLTUMINE Mitmeagendiliste süsteemide puhul on kasulik , kui ülesande lahendamine ei sõltu ainult ühest agendist . Näiteks miiniotsija-robotite puhul peaksid agendid olema üksteisest füüsiliselt eraldatud . Samas peaksid robotid mingil määral ka sõltuma üksteisest , et toimuks tööde jaotamine . Intuitiivne vastus oleks : iga agent annab teada , millise osa ülesandest ta on juba lahendanud . Miiniotsija puhul - milline ala on läbitud . See aga eeldaks usaldusväärset kommunikatsiooni ( ingl r eliable communication ) , mis eranditult aeglustab terve süsteemi tööd . Kaudse kommunikatsiooni ( ingl i mplicit communicati on ) puhul jälgib iga robot teiste käitumist . See võimaldab töid jaotada ja tõsta efektiivsust , ilma et robotid üksteisest väga sõltuksid . Niisuguse kommunikatsiooni puhul on aga valede otsuste hulk suurem . TSENTRALISEERITUD JUHTIMINE VERSUS HAJUSJUHTIMINE Tsentraliseeritud kontroller tagab kõrgetasemelise kontrolli terve süsteemi juhtimise üle , mis on vajalik näiteks satelliitide võrgu konfigureerimisel . Need tööd vajavad täpsust ja kogu info valideerimist ühes kohas . Teine tsentraliseeritud juhtimise eelis on see , et terve süsteemi tööd on lihtne muuta . Inimesel peab olema võimalik lõpetada näiteks mehitamata lennukite ründemissioon . Ilma tsentraliseeritud juhtimiseta on see väga raske või isegi võimatu , kuid selline juhtimine nõuab suurt arvutuslikku võimsust ja välistab reaalajas töötamise . Tsentraliseeritud juhtimine osutub takistuseks , kui süsteemi on vaja täiendada uute komponentidega . Süsteemi komponentidevahelise kooperatsiooni säilitamiseks tuleb lisada uusi juhtimisprotseduure . Halvimal juhul tuleb terve juhtimissüsteem uuesti implementeerida , et saavutataks samasugune või kõrgem süsteemi komponentide integratsioon , kui see oli enne uute komponentide lisamist . Hajutatud kontrollsüsteemi kasutamisel on mitmeid eeliseid . Selline süsteem võimaldab kontrollida erinevaid heterogeenseid seadmeid suurte füüsiliste vahemaade tagant . Paraku ei ole sellise süsteemi disainimine ja kasutuselevõtmine nii lihtne ülesanne , et see töötaks efektiivselt erinevatel riistvara konfiguratsioonidel ja erinevate arvutusliku võimsuse vajadustel . LOKAALNE KOMMUNIKATSIOON VERSUS GLOBAALNE KOMMUNIKATSIOON Tsentraliseeritud süsteemi kõige suuremaks puuduseks on vajadus usaldusväärse globaalse kommunikatsiooni järele . See esitab suuri nõudmisi roboti riistvarale ja kommunikatsiooni- protokollidele . Seni tähendab globaalne kommunikatsioon praktikas rohkem muret kui kasu . Samas on võimalik saavutada kooperatsiooni ka läbi lokaalse kommunikatsiooni ja lihtsaid käske kasutades . Näiteks parve intelligentsust kasutavates süsteemides saavutatakse kooperatsioon liikmete vahel ( parvede moodustamine , otsimine , transport jne ) lokaalsete interaktsioonide süsteemi kaudu . OKSJONIPÕHINE SUHTLUS ( MURDOCHI NÄITEL ) Sellises süsteemis adresseeritakse sõnumeid sisu , mitte sihtkoha järgi . Võrk jaotatakse info tootjateks ja tarbijateks . Info tootja märgistab sõnumi subjektiga , mis kirjeldab sõnumi sisu ja publitseerib selle võrku . Kõik info tarbijad , kes on registreerinud oma huvi selle subjekti vastu , saavad sõnumi . Murdochi puhul võivad robotid olla potentsiaalselt heterogeensed , sest roboti komponentide ( kaamera , manipulaator , sensorid , mootor jne ) , teenuste ( ukse avamine jne ) ja olekute ( tege- vusetu , lükkan jne ) nimetamisel kasutatakse subjekte . Robotid ei suhtle omavahel nimesid kasutades , nad ei teagi üksteise olemasolust . Kommunikatsiooni peetakse ainult ülesannete teemal ja kõik sõnumid on adresseeritud ressursside näol , mida on vaja mingi töö tegemiseks . OKSJONI PROTOKOLL Protsess käivitub , kui süsteemi lisatakse uus ülesanne . Ülesande teatamine : agent publitseerib sõnumi antud ülesande jaoks , mis sisaldab infot ülesande nime ja kestuse kohta . Lisaks antakse ülesandele uus subjekt . Ülesande keerukus : kui ülesannet võib täita mitu robotit , siis on vaja mingit meetodit , et nende vahel valida . Ülesanne tuleks määrata kõige võimekamale robotile . Sõnumis on ülesande keerukusele vastav numbriline suurus , mille abil saab iga robot hinnata enda võimekust ülesande lahendmisel . Pakkumise esitamine : pärast ülesande keerukuse hinnangut edastab iga robot publitseerijale enda arvutatud tulemuse ülesande võimaliku täitmise kohta . Oksjoni sulgemine : pärast kindlaksmääratud aja möödumist hakkab publitseerija pakkumisi võrdlema , otsustab võitja üle ja teavitab pakkujaid sulgemissõnumiga . Võitjale antakse teatud ajalimiit , mille jooksul ta peab ülesande täitma . Kaotajad jätkavad ülesannete kuulamist . Progressi jälgimine : seni , kuni võitja tegeleb ülesandega , jälgib teda publitseerija . Publitseerija saadab perioodiliselt uuendussõnumeid võitjale , kes vastab kinnitusega , kuni ülesanne on lahendatud . Kui publitseerija ei saa võitjalt kinnitust , siis eeldatakse , et ülesannet lahendaval robotil tekkis viga ja ülesanne publitseeritakse uuesti . Samuti käitutakse siis , kui publitseerija leiab , et ülesande täitmine ei edene piisava kiirusega . Mõlemal juhul katkestab eelmine võitja ülesande täitmise , kui publitseerija ei ole uuendussõnumeid saatnud . Sellisel süsteemil on ka omad nõrkused : kuigi ülesande täitmiseks on ressursse piisavalt , siis järjekord , kuidas neid ülesandeid publitseeritakse , võib põhjustada ressursside mitteoptimaalse kasutamise . PARVE INTELLIGENTSUS Parve intelligentsus on uus arvutuslik ja käitumuslik metafoor hajussüsteemide probleemide lahendamiseks . See põhineb paljudest liikmetest koosnevate looduslike süsteemide , nagu sipelgate kolooniad ja linnuparved , käitumisel . Sipelgate koloonia tegutseb hästiorganiseeritult ühise eesmärgi nimel , kuid vaadates selle koloonia üksikliikmeid , siis neil on hoopis oma tegevuskava , mis ei ole kuidagi tsentraalselt sünkroniseeritud teiste liikmetega . Sotsiaalsete putukate käitumist uurinud teadlased on leidnud , et kooperatsioon on koloonias saavutatud iseorganiseerumise ( ingl self organizing ) kaudu . Organiseerumine tekib putukate omavahelise interaktsiooni kaudu . Kuigi need olendid võivad näida lihtsatena , suudavad nad lahendada keerukaid probleeme , näiteks leida lühima tee paljude võimalike toiduallikate ja pesa vahel . Sellist toidukorjamise meetodit ( ingl foraging ) on võimalik kasutada marsruutimise protokollina arvuti- ja telekommunikatsioonivõrkudes ( vt jaotist “ Parve intelligentsus arvutivõrkudes ” ) . Rändkaupmehe ülesande puhul on antud meetod osutunud väga efektiivseks . Parve intelligentsuse uurimine on alles algamas , siiani puudub täpne arusaamine putukakoloonia siseelust . Üksikute putukate käitumise reeglite täpsustamine on väga keeruline . Kuigi parve intelligentsus on efektiivne optimeerimisprotsessides ja kontrollimisülesannetes , põhinevad need süsteemid ikkagi otsesel reageerimisel ( ingl r eactive systems ) . Sellistel süsteemidel puudub vajalik ülevaade probleemi olemusest , et lahendada ülesandeid , mis vajavad järeldamistehnikaid . Enamgi veel , selliste autonoomsete putukalaadsete tarkvara- agentide kasutamine võib esile kutsuda ettearvamatuid tulemusi arvutussüsteemides , kus nad “ pesitsevad ” . Teisalt annab selline omadus jällegi tugevuse tulla toime situatsioonides , mis vajavad kohanemist , et lahendada uusi probleeme . PARVE INTELLIGENTSUS ARVUTIVÕRKUDES Looduses tekitavad sipelgate radasid üksikud sipelgad , kes jätavad feromoone teerajale , mis meelitab teisigi sipelgaid samale rajale . Feromoonidega raja märgistamine osutub heaks strateegiaks lühima tee leidmiseks mitme sihtpunkti vahel . Ühes eksperimendis pandi sipelgapesa ja toidukoha vahele kaks ühendusteed - üks lühem ja teine pikem . Pärast paari minuti möödumist valisid sipelgad toidukohani jõudmiseks lühima tee , sest lühemal rajal liikunud sipelgad suutsid selle kiiremini kahekordselt märgistada ( minnes ja tulles ) kui pikema tee valinud sipelgad . Teisel katsel lisati alguses ainult üks rada ( pikem ) sipelgapesa ja toidukoha vahele . Pärast mõningase aja möödumist lisati teinegi rada , mis oli esimesest lühem , kuid sipelgad ei hakanud seda kasutama , sest esimesel rajal olev feromoonikogus oli juba piisavalt suur , meelitamaks sipelgaid pikemat teed kasutama . Arvutivõrkudes annab sellist olukorda tarkvaraliselt parandada , lühendades tarkvara , mis vastab sipelgate virtuaalsetele feromoonide eksisteerimise ajale . Iga marsruuter hoiab marsruutimis- tabelit , mida sipelgalaadsed agendid pidevalt uuendavad sõltuvalt võrgu koormusest . Kui mõni agent kogeb pikka viivitust , liikudes ühest marsruuterist teise , siis lisab ta marsruutimistabelisse väikese koguse feromoone läbitud võrgu kohta . Kui aga agent liigub kiiresti läbi võrgu , siis lisab ta suure koguse feromoone läbitud võrgu kohta , et tugevdada ( ingl. reinforce ) selle võrgu atraktiivsust . Marsruutimistabeli andmeid uuendavad arvutused on sellised , et aeglasemat võrgulüli läbivate agentide poolt jäetud feromoonide summaarne kogus on alati väiksem kui kiiremal võrgulülil liikuvate sipelgate jäetud feromoonide summaarne kogus . See annab eelise teiste marsruutimisprotokollide ees nagu OSPF ja BGP-<arv> , sest parve intelligentsus arvestab ka marsruuteritest tingitud viivitusi ( pakettide analüüsimine ) ja lisaks võimaldab valida võrguühendust , mis maksimeerib läbilaskevõimet või minimeerib viivitusi sõltuvalt aplikatsiooni vajadustest . KOKKUVÕTE Kooperatiivsed robotid aitavad ülesandeid lahendada kiiremini ja väiksema energiakuluga , kui seda suudab mõni üksik robot , mis on varustatud spetsiaalsete anduritega ja väga suure energiatarbimisega . Kooperatiivsete robotite süsteem on töökindlam : kui ühel robotil esineb rike , siis teised robotid võtavad töö üle . Paralleelselt töötades suudetakse ülesandeid kiiremini lahendada kui üksikult . Tänu hajusjuhtimisele saavad robotid oma tööd reguleerida reaalajas .  Raivo Sell , Tallinna Tehnikaülikooli mehhatroonikainstituudi teadur , M.Sc. Ülikoolidevaheline rahvusvaheline koostöö on tänapäeval peaaegu paratamatu . See on realiseeritud nii üleülikooliliste raamprojektidena kui ka teaduskondade või instituutide omavahelise koostööna . Antud artikkel räägib natuke praktilisest koostööst TTÜ mehhatroonikainstituudi ja KTH Machine Design'i osakonna vahel , mille raames arendatakse mehhatroonika projekti ehk robotiehitamise kursust . Praktiline koostöö algas <arv>. aastal pärast Rootsi Kuningliku Akadeemia poolt korraldatud visiiti . KTHs oli selleks ajaks juba pikemat aega korraldatud mehhatroonikasuunitlusega kursust MIP ( Mikrodatorer i Produkter ) , mille raames pidid tudengid igal aastal konstrueerima teatud ülesannet lahendava roboti . Samal ajal oli TTÜs käivitatud analoogilise sisuga kursus . Analüüsinud mõlema kursuse sisu ja arenguperspektiive , sündis plaan käivitada nn reaalajas sünkroniseeritud kursus , mis oleks huvitav mõlemale poolele . Esimene ettevõtmine osutus üle ootuste edukaks ja selline koostöövorm toimib siiani . Asja sisuks on maksimaalselt sünkroniseeritud kursuse sisu , ajakava ja õpikeskkond . Ü LESANNE JA AJAKAVA Põhiliseks tingimuseks on see , et ülesanne avalikustataks tudengitele täpselt ühel ajal - septembri alguses . See tagab kõigile osalejatele võrdsed tingimused . Tudengitele on määratud kindlad tähtajad vahearuannete esitamiseks , mis on kättesaadavad ka teistele tudengitele/kon- kurentidele . Täpselt on pandud paika projekti lõpptähtaeg , milleks on robotite avalik võistlus . Traditsiooniliselt on toimunud kaks võistlust , millest esimene leidis aset Stockholmis ja teine Tallinnas . On olnud plaan pidada ka üks võistlus Tallinn - Stockholm laeval , kuid hetkel on see veel realiseerimata . PLATV ORM Tagamaks võrdsetel alustel konkurentsi on tudengitele nii Eestis kui Rootsis seatud konkreetsed tingimused nii arendusplatvormile kui ka eelarvele . Robot peab vastama järgmistele tingimustele : olema autonoomne , vedama ise toiteallikat , olema juhitud mikrokontrolleriga C<arv>CS , omama vilkuvat signaallampi ( “ blinking LED ” onboard ) näitamaks , et robot on aktiivne , mahtuma kasti mõõtmetega <arv> cm x <arv> cm x <arv> cm , maksimaalne mass <arv> grammi , mitte ohustama sihilikult võistluslauda , kohtunikke ega publikut . Eelarve osas on määratud täpne summa , mida roboti kogumaksumus ei tohi ületada . Tavaliselt on see <arv> EUR . Tingimus on toodud sisse osalt sellepärast , et vältida poolvalmis ja reeglina küllalt kallite valmissüsteemide kasutamist ning panna tudengeid kogu tooteloome protsessi käigus majanduslikult mõtlema . Reaalaja dimensiooni lisavad koostööle mõlemas laboris sisseseatud on-line kaamerad , mis võimaldavad jälgida , milline on hetkeolukord konkurentide töötoas . Tavaliselt muutub see aktiivsemaks just võistlusele eelnevate nädalate jooksul . Kaamerad on avalikud ja neid saab kasutada suvaline huviline . Kaamerate lingi leiab aadressilt <hyperlink> Koostöö laiem efekt sisaldab endas nii traditsioonilisi kui ka mõningaid innovaatilisi aspekte . Eelkõige muutub kursus atraktiivsemaks tudengitele , sest neil on võimalus võtta osa rahvusvahelisest lõppvõistlusest . Samas paneb see neile ka suurema vastutuskoorma , sest oma tööd tuleb esitleda ka välispublikule . Lisaks praktilisele projektikogemusele saavad tudengid teadmisi ja oskusi rahvusvahelisest suhtlusest , kultuurilistest erinevustest ja meeskonnatööst . Vaadates tagasisidet tudengitelt nii Eestis kui Rootsis , on seal välja toodud järgmised positiivsed aspektid : oluliselt on suurenenud motivatsioon ja vastutus projekti tulemuse eest ; õpiti tundma välismaist töökultuuri ; võimalik oli kohtuda välismaiste “ kolleegidega ” ja avastada , et neil on samasugused probleemid ; tudengid adusid , et mehhatroonika on juba olemuselt rahvusvaheline ala , ning tundsid ennast osana rahvusvahelisest mehhatroonika kogukonnast . Kursuse enda kohta on tudengid arvanud järgmist . Milline on sinu üldmulje kursusest ?  Kõige raskem oli  Millise valdkonna teadmistest tundsid kõige rohkem puudust ?  Kokkuvõtteks võiks öelda , et käivitati nn reaalajas sünkroniseeritud projekt , mille tulemusena on robotiehitamise kursus muutunud atraktiivsemaks ja mitmekesisemaks . Projektis on osalenud ka Soome koolide tudengigrupid ja see on olnud uudne kogemus ka neile . LÜ HIKOKKUVÕ TE Artikkel annab lühiülevaate robotiehitamise koostööprojektist Rootsi Kuningliku Tehnika- ülikooliga , mida on edukalt praktiseeritud alates aastast <arv>. Kajastatud on projekti eripärad ja tulemused ning väike kokkuvõte tudengite arvamustest mehhatroonikaprojekti - robotiehitamise kohta . Margus Ernits , ITK üliõpilane , Tannar Esna , ITK õppejõud , Hanna Toom , arvutiõpetaja Käesolevas artiklis kajastame eksperimenti , mis toimus juunis <arv> ja hõlmas <arv>. Kooli õpilasi , õpetajat ja Eesti Infotehnoloogia Kolledži robotiklubi liikmeid . Juba mitmendat korda on ITK robotiklubi võtnud osa robotivõistlusest Robotex . Juba kätteõpitud tegevuse kordamine ei paku enam piisavalt väljakutseid ja seega otsustasime kaasata robotiklubi tegutsemisse keskkooli- õpilasi . Ülikoolidesse alles pürgivad noored on ka varem üksikute gruppide koosseisus võistlusest edukalt osa võtnud ja huvitavate asjadega tegelemisel ei maksa neid kuidagi alahinnata . Algaja robootikahuviline põrkab esimestel sammudel kokku mitmete takistustega . Tuleb omandada teadmisi ja kogemusi erinevatest valdkondadest ning esimese eduelamuse saamiseks on vaja ületada kõrge lävi . Jagu tuleb saada praktilisest elektroonikast , programmeerimisest ja mehaanikast . Tore on esimest vaeva vähendada ja pakkuda huvilistele konstruktorit , millega saab esimesed sammud teha väiksema vaevaga ja suurema rõõmuga . Kaasaegne koolitund ei paku just alati abi varatärganud tehnoloogiahuvi teostamiseks . Teoreetilised teadmised , mis ei seostu kuidagi otsese ja põneva praktilise või mängulise rakendusega , ei paku õpilastele piisavat huvi . Õpilased ei torma neile etteantavat õppetükki omandama ja sellesse pimesi uskuma . Seda ei saa neile pahaks panna . Samas on alati võimalus selgitada õppetüki elulisust , teha selle omandamine põnevaks ja tõsta igati õpilaste huvi õpitava vastu . Meie arvates on see asi tegelemist väärt . Õppematerjal , mille väärtus väljatrükkimisel oluliselt ei lange , kuulub aegade kolikambrisse . Uute , motivatsiooni tõstvate kursuste , interaktiivsete õppematerjalide ja personaalse lähenemisega kaasatud õpilastele võib meeldivalt üllatuda õppurite edust teadmiste omandamisel . IDEE Eesmärk on luua atraktiivne hobiroboti konstruktor ja koolituskursus , et arendada loovat mõtlemist ja noorte koolivälist tegevust ; viia gümnaasiumiklasside ja põhikoolide õpilased võistlusele Robotex <arv> ja ka järgmistele võistlustele . Hanna Toom haaras ideest kinni ja koos temaga kaksteist aktiivset <arv>. Kooli õpilast . Huviroboti ja suvekooli kursuse loomisel lähtusime järgmistest eesmärkidest : konstruktori kokkupanek ja esimese programmi loomine peab õnnestuma esimesel päeval ; tegevus peab olema mänguline ja teoreetiline osa läbi põimunud otsese praktilise kogemusega ; lahendatavaid ülesandeid võib vastavalt õpilaste huvidele ja ettepanekutele lennult muuta ja ka robotikonstruktorit vastavalt kohandada ; pärast esimest edu siirduda keerukamate probleemide juurde . PLANEERIMINE JA EELTÖÖD Esimeste sammudena lõime konstruktori ja õppematerjalid . Robotikonstruktor baseerus mikrokontrolleril ATmega<arv> [ <arv> ] , kolmel joonejälgimise fototransistor/valgusdiood-komplektil , kahel puuteanduril ja kahel servomootori juhtskeemiga ajamil . Kuna soovisime minimeerida esimesel päeval tehtavat tööd , siis kirjutasime robotile programmi , mis oskas juhtida mootoreid , lugeda andureid ja sisaldas viitefunktsiooni . Õpilased ei pidanud esialgu süvenema programmeeri- miskeele C saladustesse rohkem kui if lausesse ja eelnevalt defineeritud funktsioonide kasuta- misse . Kogu andurite ja täituritega tegeleva programmikoodi , peatsükli ja peaprogrammi peitsime esialgu teise faili , et mitte õpilasi ehmatada robotiprogrammi kogu keerukusega . Peaprogrammis kutsuti õpilaste kirjutatud kood välja ja täideti tsüklis . Seega pani <arv>-<arv>-realine programm roboti kohe sõitma ja midagi toimetama . Programmeerimiseks kasutasime GNU C kompilaatorit [ <arv> ] ning programmide robotisse laadimiseks arvude laadurit [ <arv> ] . Õppematerjalide loomine oli palju keerukam protsess , mille käigus loodu pidevalt täienes ja vist ei saa kunagi lõplikult valmis . Igat uut peatükki lasime lugeda ning arvustada inimestel erinevatest humanitaarkallakuga koolidest , et välistada liigset keerukust ja teabevoo taseme ebaühtlust . Robotikooli planeerisime läbi viia <arv> päevaga , mille jooksul õpilased õpiksid roboteid programmee- rima . Kogu õpe ja praktilised ülesanded olid suunatud <arv>. aasta Robotexi ülesande osalisele lahendamisele . Seadsime endale eesmärgiks , et kui õpilased suudavad programmeerida robotit , mis jälgib musta joont , on robotikool olnud edukas . ROBOTIKOOLI TÖÖKORRALDUS Robotikoolis osalesid kaksteist <arv>. Kooli õpilast ( <arv> poissi ja <arv> tüdrukut ) . Õpilased jaotati <arv> meeskonda , igale meeskonnale anti üks robotkonstruktor . Viiepäevane robotikool algas lühikese sissejuhatusega robootika maailma , mille jooksul räägiti roboti erinevatest komponentidest , nagu mootorid , andurid , manipulaatorid , mikroskeemid jne. Edasi tuli õpilastel robotkonstruktor ise osadest kokku panna ja programmeerida . TÕELINE ÜLLATUS Meie esialgne eesmärk oli saavutada , et pärast viiepäevast kursust oskaksid gümnasistid programmeerida oma roboteid musta joont jälgima . Kuid üllatuseks täideti see ülesanne juba teisel päeval ja me pidime jooksvalt uusi ülesandeid juurde mõtlema . Uute ülesannete lahendamiseks tuli ka roboteid täiendada , ja nii saidki robotid juurde valgusdioodid , mis olid vajalikud tagasisideks inimesega . Lisati puuteandurid , et robotid suudaksid vältida takistusi , nagu seinu ja teisi roboteid . Seega oli kursuse lõpul lahendatud eesmärgid , mille keerukus on võrreldav Robotex <arv> võistluse joonejälgimise ja takistustest möödumise ülesandega . Olime alahinnanud õpilaste taipu ja teotahet ! Kuna meie planeeritud ülesanded ammendusid , siis seadsime koos õpilastega uued eesmärgid . Uueks ülesandeks oli näiteks valgel paberilehel olevate mustade joonte lugemine . Kui järgmist joont ei tulnud <arv> sekundi jooksul , siis pidi robot teatama joonte arvu , pöörates nii mitu korda ümber oma telje . Õpiti tundma kahendsüsteemi , selleks kasutati robotil olevaid valgusdioode , mille pealt võis vaadata , üle mitme joone robot on parajasti sõitnud . Õpilaste tegemisi jälgides märkasime mitmeid teisigi olulisi nüansse , näiteks taipasime , et ei ole hea lasta õpilastel ise gruppe moodustada . Mõned aktiivsemad tegelased haaravad kaasõpilasel vahel suure õhinaga klaviatuuri käest ja hakkavad kodeerima . Seega peame edaspidi korraldama gruppidesse jagamise teisiti , näiteks testide ja/või eelnevate rühmatöö ülesannete alusel . ÕPETAJA KOMMENTAARID Kogemus oli ootuspäraselt meeldiv ja huvitav . Teoreetiline osa robotite ehitusest ja prog- rammeerimisest ei olnud kurnavalt pikk ega ulatuslik ning loengule järgnes vahetult praktiline tegevus kuuldu ellurakendamiseks . Lahendada tuli nii riistvaralisi kui ka tarkvaralisi probleeme . Kaalukam osa kulus küll tarkvara - koodi kirjutamise ja programmi loomise peale , kuid kahe silma vahele ei saanud jätta ka seadmetega seonduvaid pisiasju , alates voolujuhtmete ja LEDide paigutusest robotil valguse peegeldumisega seotud küsimusteni , samuti testimiseks loodud radade joone paksuse ja nurkade küsimused jne. Arvan , et niisugune kogemus ei ole õpilastele mitte ainult hädavajalik , vaid varsti juba möödapääsmatu . Robootika kursus koolis annaks õpilastele väga palju nii emotsionaalselt kui ka praktiliselt . Juba gümnaasiumiastmes saadud praktilised kogemused ja teadmised oleksid oluliseks pagasiks ka edasiõppimise ja töökoha leidmise juures . Õpetajana sooviksin ( ja soovitaksin ) , et võimaluse korral kindlasti kõik õpilased osaleksid analoogilistel praktilistel kursustel . Siinjuures kuulub suur-suur tänu ainukordset võimalust pakkunud avatud suhtumisega ja sooja vastuvõtuga ITK robotiklubile ning Kolledži personalile . Aitäh veel kord !  MÕNED LAUSED ÕPILASTELT “ Parim kogemus oli näha oma kokkupandud robotit tegemas seda , mida tal kästi teha . ” “ Kõige positiivsem kogemus oli , kui sain roboti ristuvaid jooni leidma ! ” “ Meeskonnad peaksid olema enam-vähem võrdsed ning sel juhul õpiks rohkem . ” “ Sai midagi ise kokku panna , kogu üritus oli positiivne . ” “ Meeskonnad olid liiga suured , individuaalne töö sobiks kõige paremini . ” MIS EDASI - ROBOTEX <arv> Robotikooli idee on osutunud edukaks ja hetkel juhendab IT Kolledži robotiklubi lisaks kuut meeskonda kokku kaheksateistkümne <arv>.-<arv>. klassi õpilasega . Õpilaste peamine ülesanne on programmeerida roboteid . Suuremate soovidega õpilastel on võimalus roboteid täiendada uue mehaanikaga ja elektroonikaga . Nii näiteks ei ole antud robotkonstruktoril manipulaatoreid , millega saaks haarata Robotex <arv> ülesandes [ <arv> ] ettenähtud mängukaru . Lisaks on vajalik lisada valgusdioode ja andureid , et oleks võimalik eristada haavatud inimesi tähistavaid fooliumist või rohelisest paberist väljalõigatud kriipsujukusid , mis on kleebitud põrandale . Seega on kõigile tegevust kuni võistluseni . MIDA ISE ÕPPISIME Õpilaste taiplikkust on raske üle hinnata . Järgnevateks kursusteks peame valmistuma rühmatöö organiseerimiseks . Meeskonnad tuleb grupeerida eelnevate kogemuste alusel . Igale grupile oskustele vastav personaalne ülesanne . Iga inimesega tuleb eraldi tegeleda . Loodame , et teeme robotikonstruktorid ja -kursused õpilastele kättesaadavamaks . Unistame , et õpilaste soov millegi põnevaga tegeleda ja uusi teadmisi omandada saab tulevikus üldkehtivaks normiks . VIITEID [ <arv> ] <arv>. Kool <hyperlink> [ <arv> ] atmega<arv> mikrokontroller <hyperlink> [ <arv> ] GNU C kompilaator <hyperlink> [ <arv> ] Arvude laadur <hyperlink> [ <arv> ] Robotex <hyperlink> Kalle Tammemäe , ITK/TTÜ <arv>-ndatel lasi Intel välja matemaatika kaasprotsessori personaalarvutite ajastule aluse pannud protsessorile Intel <arv>. Matemaatika kaasprotsessor arenes mitu protsessorite põlvkonda eraldi põhiprotsessorist ( <arv> , <arv> , <arv>SX ) ning tegelikult läksid personaalarvutid hästi kaubaks ka ilma kaasprotsessorita . Siiski jõudis lõpuks kätte hetk , kui tootjal polnud enam mingilgi moel otstarbekas seda komponenti eraldi hoida ja turustada ning alates <arv>DX perest moodustas matemaatika kaasprotsessor kindlalt seotud osa kiibist . <arv> ning selle järglased põlistasid nii ujukomastandardi IEEE <arv> kui ka iseäraliku pinupõhise kaasprotsessori arhitektuuri . Kiirusvõit matemaatika kaasprotsessorist sõltub vägagi rakendusest - vahemikus <arv>-<arv>% [ <arv> ] . Vähe või üldse mitte võidab matemaatika kaasprotsessorist tekstitöötlus ja enim ujukomaarvutusi nõudvad spetsiaalrakendused . Arvutusmahukad videotöötlusalgoritmid on kaasajal usaldatud graafika kaasprotsessoritele . Personaalarvutite maailmast väljajääv , kuid suurusjärgu võrra suurem sardprotsessorite ala on reeglina hakkama saanud ilma ujukomavahenditeta - tõepoolest , juhtimisfunktsioonides on täisarvuaritmeetikast küll ning üksiku trigonomeetriafunktsiooni kannatab jõudlus ära või realiseeritakse see hoopis vajalikus ulatuses tabelina mälus . Aga nüüd on kiipide turule tulnud omalaadne mutukas - kaheksaväljaviiguline matemaatika kaasprotsessor Micromega uM-FPU [ <arv> ] mikrokontrolleritele , hinnaga Interneti-poodides $<arv> , <arv>. On selge , et nii väikese väljaviikude arvuga kaasprotsessor ei kasuta sidestamiseks põhiprotsessoriga rööpliidest nagu Intel <arv> kaasprotsessor , vaid peab leppima suurusjärgu võrra aeglasema jadaühendusega . Täiesti õigustatud on küsimus , et kus on sellise lisandi nišš ning kui suur saab kaasnev efekt kontrollersüsteemile olla . Miks pakutakse seda kiipi robootikakaupadele pühendunud Interneti-poodides , nagu HVWTech , Parallax , Robot-Italy jt ?  Joonis <arv>. uM-FPU - DIL<arv> korpuses matemaatika kaasprotsessor Ehk põhjusega , sest pika sõna või ujukomavormingus arvutused kuluvad vägagi ära , kui teha tuleb roboti sensorsignaalide töötlust , lahendada lokaliseerimis- või marsruutimisülesandeid , teostada pildianalüüsi , planeerida trajektoori , teha otsuseid ebapiisava ning mürarikka info tingimustes jms. Seda laadi intellekt tuleb robotile kätte küllalt kallilt - kasutatakse võimekaid <arv>bitiseid protsessoreid või saadetakse tülikas ülesanne raadiokanali kaudu hoopis PCle lahendada . uM-FPU lubab nii mõnegi töötlusmahuka probleemi lahenduse tuua ratsionaalse hinnaga muidu vägagi tagasihoidliku kontrollersüsteemi oskuste arsenali . Ratsionaalsus on aga üks kvaliteedi mõõt . uM-FPU OMADUSED JA KASUTAMINE Kõige kompaktsem spetsifikatsioon ütleb uM-FPU riistvaralise poole kohta järgmist : <arv> ) <arv>viiguline kiip , <arv> ) I<arv>C liides kuni <arv> kHz või SPI liides kuni <arv> MHz , <arv> ) <arv>baidine käsupuhver , <arv> ) <arv> üldotstarbelist <arv>bitist registrit , <arv> ) viis <arv>bitist ajutist registrit vahetulemuste hoidmiseks nt sulgavaldistes , <arv> ) <arv> baiti välkmälu ( kuni <arv> kasutajafunktsiooni ja/või tabeli hoidmiseks ) , <arv> ) tüüpiline voolutarve <arv> mA toitepinge <arv> V korral . uM-FPUd saab siduda mikrokontrolleriga kas üle SPI või I<arv>C liidese . Esimene neist on sünkroonne punkt-punkti liides ning lubab ülekande taktisagedust kuni <arv> MHz ( ligi <arv> Mbps ) , vajades kahte või kolme väljaviiku sõltuvalt ühendusskeemist . I<arv>C on multiseadme sünkroonne liides ning lubatud taktisagedus on kuni <arv> kHz ( ligi <arv> kbps ) . Kumba liidest kasutatakse , sõltub sageli juba süsteemist endast - kui I<arv>C liides on nõutud ka süsteemi teiste komponentide poolt , siis samaaegselt kiirema SPI jaoks eraldi ressurssi ( täiendavaid väljaviike ) ei ole otstarbekas eraldada . Lisaks liidesele vajab uM-FPU toidet ning see ongi kõik , sest taktigeneraator on sisene . Ülejäävad väljaviigud on uM-FPU sidestamiseks PCga ( üle nivookonverteri ) , et koodi siluda ja/või laadida kaasprotsessorisse eelkompileeritud kasutajafunktsioone .  Joonis <arv>. uM-FPU ühendamine mikrokontrolleriga , kasutades I<arv>C liidest ( jooniselt puuduvad I<arv>C liidese poolt nõutavad takistid SCL ja SDA liinidelt toitesse ) uM-FPU matemaatiliste oskuste loetelu on pikk - kõikvõimalikud aritmeetika- , trigonomeetria- jt operatsioonid <arv>bitiste täisarvudega ja ujukomaarvudega standardis IEEE <arv> , arvuformaadi konverteerimised , n-järku polünoomi arvutamine , kasutaja defineeritud funktsioonid , tingimuslik täitmine , tabelid . <arv> üldotstarbelist registrit on võrdselt kasutatavad kõikides matemaatilistes operatsioonides üle viitade A ja B ( näiteks liitmisoperatsioon FADD on defineeritud kui A = A + B , s.t enne operatsiooni tuleb A ja B sättida vastavusse konkreetsete registritega ) . Tänu viiele ajutisele registrile saab kaasprotsessorile ühe käsujadaga ette anda kuni viieastmelise sulgavaldise . Kasutaja funktsioonid on uM-FPU keelde tõlgitud avaldised , mis salvestatakse välkmällu ja on hiljem kiirkorraldusega välja kutsutavad . Võib arvata , et kasutajafunktsioonide võimalus on uM-FPU lisaomadusest väärtuslikem . Miks ? Sellele peaks saama vastuse edasise arutelu käigus . Üldpõhimõttena on kaasprotsessori kasutamine õigustatud , kui see annab mingi eelise ( ajas , programmi mahus , rahas ) , võrreldes ilma selleta teostatud lahendusega . Millal matemaatika kaasprotsessori kasutamine on aga vältimatu , pole sugugi lihtne öelda , sest selleks peab teadma arvutuste iseärasusi ( sageli on võimalikud lihtsustused - näiteks konstandiga korrutamise võib asendada üksikute nihke- ja liitmisoperatsioonidega , piiratud täpsuse või ulatusega trigonomeetriafunktsiooni teeb ära tabeliga ) ning arvutusteks ette nähtud ja erinevates situatsioonides kuluvat aega .  Joonis <arv>. Lahendusruum kaasprotsessorita ja kaasprotsessoriga Kui rakendus nõuab vältimatult tehteid pikkade täisarvudega ja/või ujukomaarvutusi või kui olemasoleva protsessori programmimälu ei luba sellesse paigutada koodi komplitseeritud matemaatiliste arvutuste läbiviimiseks , siis tuleb paratamatult leida alternatiivne lahendus . Otsustamaks , kas parem on lisada olemasolevale mikrokontrollerile kaasprotsessor või valida hoopis uus kontroller , tuleb leida vastus järgmistele küsimustele . <arv>. Kas võimekama protsessori võtmine ( pikem sõna , rohkem mälu , sisseehitatud matemaatika- käsustik ) tuleb odavam kui olemasolevale <arv>/<arv>-bitisele protsessorile ~<arv>dollarilise kaas- protsessori lisamine ? <arv>. Kas ajakulu arvutuse teostamiseks kaasprotsessoris ( jadakoodis kaasprotsessoriga suhtlemine + arvutusaeg ) on ikka väiksem , kui kuluks sama ujukomaarvutuse teostamiseks tarkvaraliselt kontrolleril endal ? <arv>. Kas kaasprotsessori rakendamisega kaasnev koodi kokkuhoid tagab siiski ülejäänud tarkvara mahtumise kontrolleri programmimällu ? Aeg , mis on seotud ülesande lahendamisega kaasprotsessoris , koosneb päris mitmest kompo- nendist : <arv> ) aeg andmete laadimiseks kaasprotsessorisse , <arv> ) aeg käskude/koodi laadimiseks kaasprotsessorisse , <arv> ) aeg ülesande täitmiseks kaasprotsessoris , <arv> ) aeg tulemuste mahalaadimiseks kaasprotsessorist . Kuna andmete/käskude laadimine-mahalaadimine toimub jadakoodis , siis kõige kiirema liidese ( <arv> MHz SPI ) korral kulub ühe baidi kohaletoimetamiseks <arv> µs . Paraku lisandub sellele spetsifi- katsiooni kohaselt ooteaeg , mis venitab käsu- või andmebaidi vahetusaja minimaalselt <arv> µs pikkuseks . Selle ajaga jõuab <arv> MHz sagedusel töötav PIC mikrokontroller täita kuni <arv> käsku . Kui funktsioon nõuab mitmete <arv>bitiste argumentide kaasprotsessorisse kandmist koos mitmete käskude ja sama pika tulemuse mahalaadimisega , siis puhtalt andmevahetuse ajakulu võib võrduda juba tuhatkonna mikrokontrolleri käsu täitmisega . <arv> Nii et olukorda tasub analüüsida - kas ikka on põhjust kaasprotsessori peale raha kulutada ? On ju mõistetav , et lihtsate täisarvuoperatsioonide korral võib ainult kontrolleri enda võimaluste oskusliku kasutamisega saada tulemuse kätte igati rahuldava ajaga ja odavamalt . Kui aga rakendus nõuab ujukomaarvutusi , siis on uM-FPU üleolek mäekõrgune , vähemalt võrdluses kulutatava programmimälu mahuga . Näiteks lihtne siinusfunktsioon võib vabalt võtta suure osa või isegi enamikku <arv>bitise kontrolleri programmimälust ( küllalt tipptaseme PIC<arv>F<arv> kontrolleri korral kulub selleks ligi kolmandik <arv>kilosõnalisest programmimälust ) <arv> . Võrdluseks : uM-FPU kasutamisel kulub ujukomaargumendist siinuse võtmiseks vaid paarkümmend kontrolleri assembleri käsku , millele lisandub umbes niisama tagasihoidlik programmilõik , kontrollimaks kontrolleritesse sisseehitatud jadapöörduse ( SPI või I<arv>C ) alamseadet . Kui andmevahetuse maht e funktsiooni argumentide arv dikteerib väga üheselt kontrolleri ja uM-FPU sideseansile kuluva aja , siis kaasprotsessori programmeerimise osas on võimalik aega säästa . Nimelt saab uM-FPU välkmällu läbi eraldi PC jadaliidese salvestada kuni <arv> enamkasutatavat funktsiooni , mille summaarse pikkuse limiidiks on vaid sisemise välkmälu maht <arv> kilobait . Kasutajafunktsiooni väljakutsumiseks piisab kahebaidisest koodist , mis kokkuvõttes annab lisaks ajavõidule säästu ka mikrokontrolleri programmimälus . Kaasprotsessorist võib kasu lõigata ka arvutuste paralleliseerimisega - samaaegselt koodi lahendamisega kaasprotsessoris võib täiendavalt miskit kasulikku teha mikrokontrolleris . uM-FPU toetab süsteemiülest rööptöötlust sisemise <arv>baidilise käsupuhvriga , s.t mikrokontroller saab laadida kogu koodi maksimaalsel ülekandekiirusel kaasprotsessorisse ja kuni koodi täidetakse , on protsessor vaba muudeks ülesanneteks . Micromega Inc. kodulehelt võib leida uM-FPU käsustiku ajakuluandmed , kahjuks küll vaid eelmise versiooni ( V<arv>.<arv> ) kohta . V<arv>.<arv> erineb eelmisest eelkõige korrigeeritud-täiendatud funktsionaalsuse poolest ning suurendatud on SPI-liidese töökiirust ( <arv> MHz ® <arv> MHz ) . Võib oletada , et sisemine takt on jäänud samaks ning tuleb nentida , et imeloomaga tegemist pole . uM-FPU on ilmselgelt teostatud protsessorlahendusena , milles igale kasutaja käsule vastab aadress mikroprogrammi mälus . Näiteks korrutamine ( pikk täisarv või ujukomaarv ) võtab ~<arv> µs , siinus ~<arv> µs , tangens ~<arv> µs ning kõige lihtsamad registri valikukäsudki nõuavad ~<arv> µs . Samas ajalises suurusjärgus on ujukomaoperatsioonide täitmine tarkvaraliselt mikrokontrolleril endal , kui ainult poleks muret ujukomaarvutuste teegi mahutamisega kontrolleri nappi programmimällu . Kokkuvõttes on uM-FPU kaasprotsessorist kasu eelkõige mikrokontrolleri mälusäästjana ja väga vähe süsteemi töökiiruse tõstjana . uM-FPU kasutajajuhend on mahukas ning veenab , et tegu on tõsiseltvõetava seadmega , mille võimaluste ärakasutamine nõuab selle põhjalikku tundmaõppimist ning spetsiaalse käsukeele selgekstegemist . Olukorda hõlbustab siiski erinevatel Windows-operatsioonisüsteemidel töötava integreeritud kasutajaliidese ( uM-FPU IDE ) olemasolu , mille abil on koodi genereerimine konkreetsele mikrokontrollerile juba päris mugav . uM-FPU IDE võimaldab lihtsalt hoomatavast skriptkeelest genereerida koodi erinevatele Parallax , Inc. BASIC ja Javelin STAMP ning SX kontrolleritele , Microchip PIC seeria protsessoritele ja mitmetele teistele populaarsetele mikrokontrolleritele , sidestamaks neid uM-FPUga . Lisaks koodi genereerimisele on uM-FPU IDE kasutatav koodi silumiseks ning salvestamiseks kaasprotsessori kasutajafunktsioonide alasse hilisemaks kiirväljakutseks . Järgnevas tabelis on toodud näide siinusfunktsiooni korraldusest genereerimisel PIC mikrokontrollerile ( andmevahetust kontrolleri ja kaasprotsessori vahel siin ei toimu ) .  Korraldus uM-FPU keeles uM-FPU IDE poolt genereeritud kood PIC protsessori assembleris Kommentaar F<arv>=SIN ( F<arv> ) movlw SELECTA+<arv> call fpu_sendByte movlw XOP call fpu_sendByte movlw LEFT call fpu_sendByte movlw FSET+<arv> call fpu_sendByte movlw SIN call fpu_sendByte movlw XOP call fpu_sendByte movlw RIGHT call fpu_sendByte movlw FSET call fpu_sendByte Register A on nüüd F<arv> Laiendatud operatsiooni tunnus Vasak sulg , salvestab registri A valiku ja valib A-ks ajutise registri A = B , kusjuures B on F<arv> A = SIN ( A ) Laiendatud operatsiooni tunnus Parem sulg , kopeerib A registrisse F<arv> , taastab eelmise A valiku . A = B , kusjuures B on F<arv> . Lisalugemiseks võib soovitada ajakirjas Nuts &amp; Volts ilmunud artiklit [ <arv> ] , milles kirjeldatakse põhjalikult valu ja võlu ( ” Holy smokes , Batman , this little dude is a handful ! ” ) uM-FPU lisamisel lihtsa temperatuurimõõturi juurde , teostamaks Celsiuse-Fahrenheiti teisendusi . Vaatamata sellele , et temperatuuri teisendusülesanne rakendab vaid murdosa uM-FPU võimalustest , on artikli autor väga rahul tulemuse kompaktsuse ja elegantsusega ( kogu teisendus on defineeritud kui kasutajafunktsioon , mis on eellaetud uM-FPU mällu ja ootab vaid operandi ning käivita- miskorraldust ) . KOKKUVÕTTEKS Artikkel andis vaid väga põgusa vaate odavale matemaatika kaasprotsessorile , mis võimaldab koos lihtsa <arv>-/<arv>-bitise mikrokontrolleriga luua arvestatava jõudluse ja funktsionaalse keerukusega süsteeme . On selge , et iga rakenduse korral tuleb lahendusruum eraldi läbi analüüsida ja veenduda , kas kitsaskohaks on mälu , töökiirus või mõlemad ning mis tulu matemaatika või mõni muu kaasprotsessor võib anda . Üksiktoote korral on ahvatlus suur võtta riiulilt lihtsalt suurem ja kuumem protsessor , aga “ ellu jäävad ” või turukõlblikud on eelkõige ratsionaalsed süsteemid , millega kaasneb minimeeritud energiatarve , madal omahind ning suurem tõrkekindlus . uM-FPU jaoks on selles maailmas oma nišš olemas .  Uudiseid kogus Uuno Vallner , Majandus- ja Kommunikatsiooniministeeriumi IT arhitektuuri talituse juhataja EESTI MÕJUTAB I NTERNETI - JA POLIITIKAMAAILMA Ülemaailmne e-demokraatia foorum valib igal aastal välja kümme isikut , organisatsiooni või asutust , kes eelnenud aastal on enim mõjutanud Interneti- ja poliitikamaailma . Esikümne valimine algas juulis . Sadadest kandidaatidest valiti <arv> finaalvooru . Finaalvoorus selgitati esikümme . Selle aasta esikümnes on ka Eesti . Eestit hinnati kui Ida-Euroopa kõige arenenuma infrastruktuuriga riiki . Oluliste faktidena tuuakse esile järgmisi asjaolusid : Eesti parlamendi otsus korraldada <arv>. aasta omavalitsuste valimised ja <arv>. aasta parlamendivalimised elektrooniliselt ; AS Cybernetica töötas välja Eesti ID-kaardil baseeruva e-valimiste infosüsteemi ; <arv> protsendil elanikest on ID-kaart ja kõik saavad selle <arv>. aasta lõpuks ; Eesti on Maailma Majandusfoorumi hinnangul teisel kohal internetipanganduse vallas ja kolmandal kohal e-riigi arengus . Vaata täpsemalt : <hyperlink> RIIGI IT KOOSVÕIME RAAMISTIKKU UUENDATI Majandus- ja Kommunikatsiooniministeeriumi initsiatiivil on valminud “ Riigi IT koosvõime raamistik ” ja sellest tulenevad dokumendid , mis kirjeldavad , kuidas liita avaliku sektori infosüsteemid ühtseks elanikkonda ja organisatsioone teenindavaks loogiliseks tervikuks . Riigi infosüsteemide osakonnas ( RISO ) koostatud dokumendid annavad ülevaate sellest , kuidas avaliku sektori infosüsteemid koos erasektori infosüsteemidega toetavad riigi ümberkorraldamist infoühiskonna tingimustes , ning need on kättesaadavad Interneti-aadressil <hyperlink> Riigi IT koosvõime raamistik on e-riigi raames kehtestatud standardite ja juhendite kogum , mis tagab riigiasutuste , eraettevõtete ja kodanike teenindamise nii Eesti riigi kui ka üleeuroopalises kontekstis . Samas on see raamistik ja sellest lähtuvad dokumendid kohustuslikud riigi ja kohalike omavalitsuste asutuste infosüsteemide omavahelisel suhtlemisel , kuigi neid ei saa vaadelda õigusaktidena . Kõnealune raamistik eeldab riigi kodanikukesksust ja infosüsteemide teenusepõhisust . Kuigi riigi infosüsteemidega püütakse saavutada erasektorile omast ratsionaalsust , pole vastavate teenuste müük eesmärk omaette . Pigem on taotlus teenuste otstarbekas hulk , mille korral oleks infosüsteemide abil lähitulevikus võimalik sooritada mitmeid toiminguid korraga ühest kohast , et teenuse tarbija ei peaks otsima taga erinevaid ametnikke ja veebilehti . Riigi IT koostöövõime raamistiku eesmärk on muuta Eesti avaliku sektori toimimine efektiivsemaks , parandades Eesti ja Euroopa Liidu elanikele ning ärisektorile pakutavaid teenuseid . Selle raamistiku rakendamise eesmärk on muuhulgas aidata kaasa sellele , et kõik isikud saaksid oma asjaajamised avaliku sektoriga korda ilma selle hierarhilist struktuuri ja rollide jaotust tundmata . Antud raamistikus on välja toodud riigi infosüsteemi komponendid , üleriigiliste süsteemide lühiiseloomustus ja organisatsioonilise koosvõime aspektid . Raamistik koosneb kolmest dokumendist : “ Riigi IT koosvõime raamistik ” , “ Riigi IT arhitektuur ” ja “ Semantilise koosvõime strateegia ” . E-HÄÄLETUS ÕNNESTUS , KUIGI OSALEMINE OLI OODATULT TAGASIHOIDLIK Valimiste keskkomisjoni andmeil kasutas e-hääletamist ligikaudu <arv> inimest . E-hääletuse pilootprojektina jaanuaris toimunud Tallinna rahvaküsitlusel hääletas uuel moel <arv> inimest . Arvestades , et varem on digitaalallkirja võimalust kasutanud umbes <arv> <arv> inimest , siis võib tulemust rahuldavaks pidada . e-hääletajate osakaal jääb alla <arv>% kõigist valijatest . Seega ei mõjuta e-valimised seekord oluliselt valimistulemust . ZONE MEDIA ON AMETLIK EUROOPA LIIDU ÜLEMDOMEENI EU REGISTRIPIDAJA Esimese Eesti ettevõttena sai Zone Media <arv>. septembril ametliku ülemdomeeni EU registripidaja staatuse . Akrediteeritud registripidajana on Zone Medial õigus registreerida oma klientide kasutusse Euroopa Liidu tunnusega domeene . EU ülemdomeeni eesmärk on Internetis identifitseerida Euroopa Liidus tegutsevaid ettevõtteid , organisatsioone , riigiasutusi ja füüsilisi isikuid . EU ülemdomeeni haldajaks on EURid ( European Registry for Internet Domains - <hyperlink> ) . EU domeeninimede registreerimine ei ole veel alanud . EURid'i esialgse kava kohaselt algab see käesoleva aasta neljandas kvartalis . Domeeninimesid on võimalik registreerida vaid akrediteeri- tud registripidaja vahendusel . Zone Media avas ühtlasi EU domeeniga seotud teabelehekülje , mille aadressiks on <hyperlink> Leheküljel on võimalik tutvuda esialgse informatsiooniga EU ülemdomeeni kohta ning registreeruda vastavateemalise uudiskirja saajaks . TALLINN KUTSUB INTELI T PILOTEERIMA SIIN WIMAXIT Koostöö Tallinna ja Inteli vahel sai alguse tänavu augustis , kui Tallinna külastas Inteli tegevjuht Euroopa Liidus Jeff Clark . Ühiste kavatsuste protokollis väljendab Tallinna linn rahulolu Inteli kava üle käivitada pilootprojektina Tallinnas WiMaxi traadita Interneti-ühendus . Koostöös hakatakse välja töötama programmi ajakohaseima kommunikatsioonitehnoloogia rakenda- miseks Interneti-teenuste kiiremaks , efektiivsemaks ja hõlpsamaks levitamiseks ning võimalike uudsete teenuste pakkumiseks . WiMax on traadita Interneti-ühenduse uus tehnoloogia , mis WiFi mõnekümne meetri suuruse leviala asemel võimaldab traadita Interneti-ühendust saada tugijaamast kümnete kilomeetrite kauguselt ning on ühtlasi WiFist kiirem ja stabiilsema side- kvaliteediga . WiMax võimaldab pakkuda ka Interneti-telefoni ja digitaaltelevisiooni teenuseid . WiMaxi Interneti-ühendust on testitud paljudes USA suurlinnades , aga ka Tokyos , Dubais , Monacos , Hiina linnades Dalianis ja Chengdus . WiMaxi kasutab ka Rootsi linn Skellefteå . Intel soovib uut tehnoloogiat testida ka Tallinnas . Tallinn on seadnud eesmärgiks viia kolme aastaga Interneti-ühendus iga leibkonnani ning luua igale leibkonnale võimalus hankida nn baaskonfiguratsiooniga arvuti . Lõpptulemusena loodab Tallinn mõne aastaga muutuda nn digitaalseks linnaks . EESTI LÖÖB KAASA ÜLEEUROOPALISES INFOSÜSTEEMIS RISER Eelmisel kuul kirjutati alla lepingule üleeuroopalise infosüsteemi RISER ( Registry Information Service on European Residents ) laienemiseks Eestisse . Lepingu alusel finantseeritakse infosüsteemi arenduse ja piloteerimisega seotud töid . Eestis korraldab vastavaid töid aktsiaselts Andmevara . RISERi teenuse eesmärgiks on võimaldada erafirmadele ja eraisikutele õigustatud huvi korral teostada päringuid isikute aadressandmete saamiseks erinevatest Euroopa Liidu riikidest . Päringu sooritamiseks on vajalik teada otsitava isiku tuvastamiseks piisavaid andmeid ning riiki , kuhu päring saata . Isikuandmete kaitse tagamiseks arvestatakse teenuse laienemisel liituva riigi andmekaitse seadustega . Samuti toimub teenuse avamine ainult vastava riigi rahvastikuregistrit haldava riigiasutuse loal . Teenusega ei looda ühist aadressandmete registrit , kõik päringud edastatakse vastava riigi avalikku andmekogusse . Teenus on loodud , arvestades ELi soovitusi e-teenuste arengus - avaliku sektori info kasutamine erasektori teenindamisel . Teenuse osutamiseks kasutatavad infotehnoloogilised vahendid on välja arendatud , arvestades vajaliku tasemega turvastandardeid . Projekti finantseeritakse algstaadiumis Euroopa Liidu fondist eTen ja osalisfirmade investeeringutest . Teenuse laienedes toimub finantseerimine juba päringutasude arvelt ehk projekt muutub isetasuvaks . Projekti veebileht : <hyperlink> VABAVARALINE E-OMAVALITSUS Eesti Tehnoloogia Arengu MTÜ alustas Euroliidu toel projektiga “ Vabavaraline e-omavalitsus ” , mis on suunatud vabatarkvaraliste lahenduste kasutamise võimaluste analüüsimisele ja toimivate lahenduste väljatöötamisele omavalitsuste jaoks . Projekti raames kaardistatakse ja analüüsitakse Eesti omavalitsuste IT-olukorda . Tegu on Phare piireületava koostööprogrammi raames sõlmitud toetuslepinguga , mille käigus EL rahastab projekti kuni <arv> <arv> euroga . Projekti kogumaksumus on <arv> <arv> eurot . Projektis kasutatakse Rootsi kogemusi vabatarkvara lahenduste rakendamisel kohalikes omavalitsustes . Analüüsi tulemusi ja loodud lahendusi tutvustatakse seminaridel ning tehakse kättesaadavaks kõigile huvitatud osalistele . E- T OIMIK Valitsus kiitis heaks õiguskaitse valdkonna infotehnoloogilise suuna analüüsi lõppraporti , mille üks ettepanek on integreeritud menetlusinfosüsteemi e-Toimik loomine . e-Toimik koondab ühtsesse andmebaasi käimasolevate ja lõpetatud kriminaal- , tsiviil- , haldus- ja väärteo- menetluste toimikud . See annab menetlejatele võimaluse saada kriminaal- , väärteo- , tsiviil- ja haldusasjade efektiivseks menetlemiseks operatiivset teavet teiste menetlejate toimingute kohta , mis kindlustab pideva ülevaate menetlustest ja aitab tõhustada järelevalvet menetluste üle , tõstes ühtlasi menetluste ja menetlusandmete kvaliteeti . e-Toimiku süsteemi rakendamiseks moodustatakse ministrite komisjon , mille esimees on majandus- ja kommunikatsiooniminister ning liikmed siseminister , rahandusminister ja justiitsminister . Neil ministeeriumidel tuleb planeerida igal aastal ministeeriumi eelarvetaotlusesse sihtotstarbelised vahendid e-Toimiku jaoks . Lõppraporti kohaselt jäävad projekti arenduskulud nelja ja kümne miljoni krooni vahele . SAKSA BUNDESTAGI INFOSÜSTEEMID JA KASUTAJAKESKKONNAD ON NÜÜD VABAVARALISED Otsus üleminekuks vabavarale tehti <arv>. aastal . Projekt käivitati <arv>. Nüüdseks on kõik rohkem kui <arv> serverit üle viidud Linuxi , Samba ja OpenLdapi keskkonda . Vaata : <hyperlink> ja <hyperlink> Saksamaa jätkab aktiivset tegevust üleminekuks avatud standardite kasutamisele . Riigis on loodud avaliku sektori vabavarale ülemineku toetamiseks spetsiaalne kompetentsikeskus : <hyperlink> UNUSTAGE JUHILOAD <arv>. oktoobril Nevadas Mojabe kõrbes toimunud <arv>-miilise ( umbes <arv> km ) robotautode võiduajamise , nn DARPA Grand Challenge'i ralli võitis robot Volkswagen Stanley ajaga <arv> tundi <arv> minutit , mis teeb keskmiseks kiiruseks pisut enam kui <arv> km tunnis . Tulemuse teeb tähelepanuväärseks fakt , et väljakutsega õnnestus toime tulla ralli teisel toimumisaastal ja seda viiel osalejal <arv>-st starti asunust . Võrdluseks - möödunud aasta parima autonoomse roboti laeks jäi <arv> miili ... Võitja tiim Stanfordi Ülikooli tehisintellekti laborist viis koju peaauhinna <arv> miljonit dollarit . Darpa ralli tingimuste kohaselt peab sõiduk olema täiesti autonoomne , kasutades finiði kursil püsimiseks satelliitnavigeerimist ( GPS ) ja oma lokaalsete sensorite võrku . Julgustatuna seni ainult inimesele jõukohaseks peetud ülesande lahendamisest , kavandavad autofirmade insenerid ja teadurid intellektseid autojuhi assistente , mis aitavad võõras kohas navigeerida ning hoiatada sõidurajalt kõrvalekaldumise eest . Ainuüksi nendele turvaülesannetele keskendumine võib säästa kümneid tuhandeid elusid aastas . <hyperlink> <hyperlink>