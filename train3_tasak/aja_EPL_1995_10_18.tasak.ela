kirjak	aja_EPL_1995_10_18.tasak.ela	Tanel Tammet Firma firma järel muretseb endale Interneti-ühenduse , seades esmaeesmärgiks end uues meedias edukamalt reklaamida . Multimeedia-lehekülgede disain on muutunud omaette tööstusharuks . Interneti ja iseäranis tema uusima komponendi World Wide Web-i ( WWW ) plahvatuslik kasv on juba suutnud tekitada võrgu-turul osalevate tarbijate ning ettevõttete kriitilise massi . Interneti heakskiit kommerts-meediakanalina on innustanud ettevõtteid uurima ja kasutama uuenduslikke , võrgu jaoks loodud reklaamimeetodeid . Internetti ei saa enam käsitleda lihtsalt kommunikatsioonivahendina : tegemist on terve uue turuga . Mida passiivsemat tüüpi on võrgumeedia-kanal ( nagu näiteks WWW ) , seda enam sobib ta võrgukirjastamiseks ja -reklaamiks ning vastupidi : endakirjutatud pikkade mõlgutuste või kinnimakstud sigaretireklaami postitamine tuhandete inimeste isiklikesse postkastidesse toob kiiresti kaasa vihaleaetud adressaatide raevuka vastureaktsiooni . Reklaamitehnoloogia võrgus rajaneb võrgukasutaja ehk adressaadi enda aktiivsusele . Lugejale tuleb anda võimalus ise valida , mida täpselt ja kui palju ta lugeda-vaadata soovib . Võrgureklaamis ei saa kasutada telereklaami-tüüpi otsest vaatamissundust , kus vaatama kutsuv saade kinni keeratakse ja ühemõtteliselt pesupulbriga asendatakse . Terrorism ehk spammimine Spammimine on Interneti uudissõna , mis tähistab võrgu kuritarvitamist : väga suure arvu võrgukasutajate üleujutamist neile üldse mitte korda mineva teatega , mis on reeglina teadagi reklaam . Roosat töödeldud sealiha tähistav spam-sõna pärineb legendaarsest Monty Pythoni sketshist . üks esimesi suuri spammimisüritusi toimus <arv>. aasta aprillis : kümned tuhanded kitsastele teemadele pühendatud Interneti diskussioonigrupid ujutati korduvalt üle USA elamisloa Green Card-loterii avalduse täitmise teeneid pakkuva advokaadifirma Canter &amp; Siegel reklaamiga . Spam ja tema järelkajad levisid võrkupidi nagu vähkkasvaja . Võrguühiskonna päästis spammijate küüsist spetsiaalselt nimetatud juhuks kirjutatud programm Cancel-bot , mis automaatselt blokeeris kõigi nimetatud spammijate aadressilt saadetud teadete levi Interneti uudisgruppe pidi . Kogu protsess tekitas aga võrgus tervikuna märkimisväärset kahju ning raiskas kümnete tuhandete inimeste aega . Võrguterrorism ja spammimise üritused korduvad nagu pommiplahvatused taas ja taas . Nüüd on loodud koguni mitu firmat , mis pakuvad raha eest võrguterrorismi ja spammimise-teenust ! Järgnevad kolm lõiku pärinevad aadressilt <hyperlink> septembrikuu jooksul miljonite inimesteni jõudnud reklaamiteatest , kus kutsutakse üles tegema nimelt sedasama , mida tegi oma teatega Canter &amp; Spiegel ning mida tegelikult mitte kunagi teha ei või : postitada oma teadet valimatult kõikidesse Interneti uudisgruppidesse ja listidesse , kustkaudu see teade tõepoolest miljonite inimesteni jõuab . SPAMKING alustab oma kuulutust : " Tähelepanuks kõigile firmaomanikele , reklaami- ja müügiagentidele ! Massiline E-postitamine enam kui <arv> <arv> <arv> ( viiele miljonile ) Interneti kasutajale ! Missugune teine meedia võimaldaks sul pöörduda korraga miljonite võrgukasutajate poole ? Ja sul pole selleks isegi mitte arvutit tarvis ! " SPAMKING jätkab tehnoloogia tutvustamisega : " Käesoleva aasta jooksul olen ma elektroonilist turustamist kasutades saavutanud tohutut edu . Kuidas ma seda siis tegin ? Saatsin oma teateid korraga KõIGILE avalikele e-posti nimekirjadele ja <arv> <arv> Interneti-uudisgrupile . " Ja kaebab samas julgustaval toonil : " Ole valmis selleks , et nii sulle kui sinu võrguühendust ülevalhoidva firma e-postkastidesse hakkavad saabuma sõimukirjad ja e-posti pommid . Viimased on ülisuured failid , mille saatmise ainsaks eesmärgiks on sinu e-posti ühendus umbe ajada . Olen siiski täheldanud , et nn hääli võrgust ei tasu ülemäära karta . Enamik inimesi ei pööra ebahuvitavale materjalile suuremat tähelepanu , ning kustutavad selle ühe klahvivajutusega ( muide , minu meetod on palju keskkonnasõbralikum kui prügimägede täitmine äravisatud reklaambroshüüridega ) . Paraku reageerib taolistele e-pommidele sind võrguühendusega varustav firma . Nad muutuvad PISUT KURJAKS ! õnneks pole ka see nii hull , kui asi algul paista võiks ! Võrgufirma põhimureks on väike grupp pahatahtlikke reklaamivaenulikke inimesi , kes püüavad kõigiti takistada uut põnevat turustamismeetodit Internetis . " Lõpetuseks pakuvad SPAMKING ja selle esindaja mr Jeff Slaton abi massipostitamise-ürituse läbiviimiseks : maksta tuleb <arv> USD ning kliendil ei pruugi isegi arvutit olla ! Kommentaarid on vist liigsed . Kujutame ette , mis juhtub , kui kasvõi ainult paar tuhat ettevõtet üritavad regulaarselt iga nädal saata oma e-reklaame kõigi Interneti kasutajate privaat-postkastidesse või temaatilistesse uudisgruppidesse . Olulisi teateid ei suudaks keegi reklaamimüra seest enam välja filtreerida ja Internet olekski omadega läbi . Nagu SPAMKING on vastumeelselt sunnitud tunnistama , ei ole spammimine ohutu tegevus . Võrguühiskond armastab spammijaid karistuseks lintshida , blokeerides ja ujutades solgiga üle kõik spammija kommunikatsioonikanalid : mitte ainult e-posti , vaid ka telefoni , telefaksi ja hariliku paberist posti . Reklaam WWW-s ja Eesti Päevaleht Kui me juba selle alatu ja kuritarvitusliku reklaami-ilma oma hammaste vahele oleme võtnud , ei saa mööda ka sestsamast Eesti Päevalehest , mis ilmub nüüdsest tervikuna ja iga päev Internetis Uue meedia tormilise sünni juures ei taha klassikalised ajalehed kõrvale jäetud saada , vaid vastupidi : laieneda ja kohaneda . Toon siinkohal mõned näited sadadest oma võrguväljaannet juba publitseerivatest ajalehtedest : Wall Street Journal ( <hyperlink> ) , Die Welt ( <hyperlink> ) , The Guardian ( <hyperlink> ) New York Times ( <hyperlink> ) , Eesti Ekspress ( <hyperlink> ) , Svenska Dagbladet ( <hyperlink> ) , Jerusalem Post ( <hyperlink> ) . Erinevalt nn spammijatest ei suru WWW-väljaanded ( nagu Eesti Päevaleht ) end kellelegi peale . Eesti Päevaleht ilmub hüpertekstina plahvatuslikult kasvavas Interneti World Wide Web-meedias , ning tema Just WWW kaudu reklaamivad end legaalselt ja efektiivselt paljud ettevõtteid , mis turustamisel Internetti kasutavad . Kuna WWW-leheküljed ei kuku iseenesest kellegi e-postkasti , siis saab WWW-multimeediat reklaami otstarbel kasutada ainult juhul , kui suur hulk inimesi on valmis neid reklaamnuppe vabatahtlikult vaatama . Ulatusliku auditooriumini jõudmiseks ei ole muud kindlat vahendit , kui riputada oma reklaam massiliselt ja pidevalt loetava võrgu-ajalehe külge -- täpselt nagu klassikalise paberist ajakirjanduse puhul . Suure lugejaskonna saavutamine ja paljuloetava reklaamipinna pakkumine ongi Eesti Päevalehe võrguväljaande esmane eesmärk . Juba üks nädal pärast väljaande käivitamist ületab lugejaskond poolt tuhandet päevas . See arv kasvab kiiresti ja pidevalt . Võrguväljaande lugejaskond on mõistagi väga erinev paberist väljaande tavalugejast : kuigi võrguväljaanne on tasuta , nõuab tema lugemine ju arvuti ja korraliku Interneti-ühenduse olemasolu . Seetõttu töötab enamik võrgulehe lugejaid heal järjel ettevõtetes ning nad ise on küllaltki maksujõulised . Märgatava osa lugejaskonnast moodustavad väliseestlased ja pikemalt Eestist eemal viibivad kodueestlased , kellele võrguväljaanne pea ainuke korralik ning operatiivne vahend end Eestis toimuvaga kursis hoida : see jõuab sekundi murdosa jooksul ühtmoodi nii Tallinna , Tartu , Stockholmi kui ka New Yorgi lugejani . üks olulisi erinevusi paberil trükitud reklaami ja võrguväljaandes ilmuva reklaami vahel on viimase interaktiivne iseloom . Paberist ajalehes ilmuv pisike reklaaminupp ütleb korraga kõik selle vähese , mis tal öelda on -- süveneda ei ole võimalik . Võrguväljaandes on reklaaminupuga reeglina seotud suured eraldiseisvad materjalid , mille juurde pääsemiseks on nupu vaatajal tarvis vaid korra hiireklahvile vajutada . üksainus väike reklaaminupp võrguväljaandes võib endas sisaldada tervet broshüüride kogu . Uurimused näitavad , et ostmiseelistuse juures muutub seeläbi määravaks pigem toote tajutav kvaliteet kui hind . Lugeja köitmiseks on seega ülioluline just intrigeeriva ning köitva reklaammaterjali valmistamine , mis võib põhimõtteliselt olla kuitahes mahukas : on juba lugeja enda asi , kui paljust ta huvitatud on ning tegelikult lugeda viitsib . Lugeja kaasahaaramiseks tuleb talle tingimata anda võimalus siin-seal klahvile vajutada ja ühtteist ise teha ning valida . Füüsilisel , paberist ajalehel on kahtlemata olemas oma võlu , mida ükski virtuaalne võrguväljaanne asendada ei suuda ega püüagi . Võrguväljaanne võimaldab omakorda asju , mille peale paberväljaande lugeja kohe ei tulekski , näiteks täieliku Eesti Päevalehe arhiivi kättesaadavuse alates kõige esimesest võrgulehe numbrist , temaatilised pidevalt täiendatavad kokkuvõtted ja palju muud . Praegu sisaldab Eesti Päevalehe võrguväljaanne eraldi ülevaadet lindiskandaalist ja valitsuskriisist . Sellest saab lugeda iga kriisiteemalist Eesti Päevalehe artiklit lindikriisi esimestest päevadest peale . Lähemal ajal käivitub spetsiaalne arhiivis tuhnimise programm , mis leiab Eesti Päevalehe arhiivist sekundi jooksul kõik soovitud teemad , nime või võtmesõna puudutavad ehk sisaldavad artiklid . Eesti-huviliste välislugejateni jõudmiseks planeerib Eesti Päevaleht hakata oma võrguväljandes iga päev ilmutama ingliskeelset lisa . Eesti Päevalehe võrguväljaanne ilmub iga päev ja reeglina varem kui paberist leht trükki jõuab ! Võrguväljaanne sisaldab enam-vähem kõik paberi-Päevalehe artiklid ja lähiajal kavatseme hakata avaldama ka pildimaterjali . Reklaamipinna üürimiseks võrguväljaandes palun kirjutada aadressil <hyperlink> või võtta ühendust lehe reklaamiosakonnaga . Epl Riigikogus teisele lugemisele tulev mootorikütuseaktsiisi seaduse muutmise seaduseelnõu näeb ette aktsiisimaksu suurenemist uuest aastast keskmiselt <arv> protsenti . Nagu vanal heal ajal , mil hind tõusis ikka kohe kaks või kolm korda korraga . Rahandusminister lohutab , et ega see hinnatõus nii hull olegi . Bensiinihinna tõus põhjustaks tema väitel tarbijahinnahindeksi kasvu vaid <arv>,<arv> protsendi võrra . õliliidu esindajad olevat samuti asjaga päri . Küsimusele , mida see tähendaks Eesti põllumehele ja mil määral põhjustaks sõidukulude suurenemine valitsemiskulude kasvu , ei osanud Opmann paraku Riigikogus rahuldavat vastust anda . On selge , et nii bensiini- kui ka alkoholiaktsiis suureneb igal juhul , kuid peab see kasv siis just nii järsk olema . Ehk tuleks kõne alla ka aktsiiside etapiviisiline korrigeerimine . Parempoolsete esindaja Jüri Adams nimetas seda tüüpiliselt pahempoolseks lähenemiseks . Umbmäärane lubadus , et kütuseaktsiisist laekuv raha läheb tulumaksuvaba miinimumi tõstmisest tekkiva eelarvepuudujäägi katmise kõrval ka teede korrashoiuks , ei lohuta autosõitjaid kuigivõrd . Maamehi puudutab see aga veelgi vähem , sest nende sõidud kulgevad põhiliselt ilma erilise katteta põlluvaheteedel . Rahandusministeeriumi tehtud arvutuste kohaselt ei mõjuta kütusehinna tõus kuigivõrd ka kaupade ja teenuste hinda - põllumajandustooted ei kallineks seeläbi üle ühe protsendi . Tegelik elu näitab aga , et sellise elutähtsa kauba hinna tõstmine nagu autobensiin ja diislikütus ju on , käivitub ettearvamatute tagajärgedega ahelreaktsioon . Igasugused kompensatsioonimehhanismid on kohmakad , kulukad ja sageli ka küsitava tulemusega . Praegu on salakaubana sissetoodud mootorikütuse osakaal turul ligikaudu <arv> protsendi ringis ega ole viimasel ajal eriti suurenenud . Aktsiisimaksu väga järsul tõusul on oodata salabensiini juurdevoolu suurenemist , mis peaks tegema murelikuks nii autokütuse müüjaid kui ka ostjaid . Analüütik Villu Zirnask Eelmise nädala lõpul " vapustas " Eesti väärtpaberiturgu aktsiaindeksi <arv>-protsendine langus , millele uue nädala alguses järgnes sama suur tõus . Kui paarikümne protsendi võrra oleks langenud Dow Jonesi aktsiaindeks , võinuks rääkida krahhist maailma finantsturgudel . Eesti aktsiaindeksite nii suurde langusse aga võib esialgu täiesti rahulikult suhtuda . Kuulub ju nii EVK kui äripäeva indeksisse vähe aktsiaid ning neistki on konkurentsitult suurima kaaluga Hansapanga aktsia . See tähendab , et ühe aktsia ( eriti Hansapanga aktsia ) suur hinnamuutus mõjutab oluliselt kogu indeksit . Indeksi äsjase languse põhjuseks oligi üks Hansapanga aktsiatega toimunud tehing , mis toimus tavapärasest madalama hinnaga -- <arv> krooni asemel <arv>,<arv> krooniga . Antud juhul oli tegemist aktsiate müügiga tagasiostulepingu raames ehk repo-tehinguga , st sisuliselt oli väärtpaberite ostja müüjalt Hansapanga aktsiate tagatisel laenu võtnud . Tagasiostuleping ehk repo kujutab endast väärtpaberite müüki tingimusel , et müüja need kokkulepitud ajal ja hinnaga tagasi ostab . Tagasiostulepinguna vormistatud laenult maksab laenuvõtja intressi väärtpaberite ostu- ja müügihinna vahena : ta ostab need tagasi kallimalt kui müüs . Enamasti sõlmitakse repo-tehinguid riigi võlakirjadega , kuid põhimõtteliselt saab neid teha ka ettevõtete võlakirjade ja aktsiatega . Viimasel juhul on tehing mõnevõrra riskantsem -- kui laenuvõtja oma tagasiostukohustust ei täida , jäävad võlausaldaja kätte väärtpaberid , mille hind võib vahepeal oluliselt langenud olla . Sarnaselt repo-tehingutele võivad aktsiaindeksit kõigutada ka sellised tehingud , kus aktsiate müük registreeritakse tulumaksu vältimiseks esialgsele ostuhinnale lähedase hinnaga . Tegelikult pääseb tulumaksu maksmisest sel moel vaid aktsiate müüja , kes veeretab probleemi aktsiate uue omaniku õlule . Põhimõtteliselt ei tohiks turuhinnast erineva hinnaga tehinguid aktsiaindeksi arvutamisel arvesse võtta . Paraku teavad enamasti üksnes asjaosalised , kas tehingu hind peegeldab aktsia kohta käivat uut informatsiooni või on tegemist mingite kõrvaliste teguritega . üks võimalus turuhinda eiravate tehingute mõju vähendamiseks oleks mingi hinnapiiri kehtestamine : näiteks võiks indeksi arvutamisel arvestada vaid neid tehinguid , mille hind ei erine eelmise päeva turuhinnast üle <arv> protsendi . Samas oleks sellise piiri kehtestamine küllaltki meelevaldne , sest uutel aktsiaturgudel on vähemtuntud ettevõtete paarikümneprotsendised hinnamuutused täiesti tavalised . Turuhinda eiravate tehingute mõju peaks edaspidi vähendama aktsiaturu käibe kasv , mille tulemusel üksikute tehingute mõju aktsia hinnale ja aktsiaindeksile ei oleks nii suur . Urmo Kohv Oktoobri alguses alustas AS Põltsamaa FELIX uute konservandivabade mahlade tootmist , millega soovitakse kindlustada senist turuosa Eestis . Käesoleval aastal plaanib ettevõte realiseerida kokku <arv> miljonit pakki mahla . Põltsamaa FELIX-i müügijuhi Anti Orava sõnul valitseb konservantide koha pealt Eesti tarbijate seas segadus . " Mahlade konservandisisaldus on eeskätt tehnoloogia küsimus . Eesti turul kasutatakse momendil mahlade pakendamisel kaht tehnoloogiat , millest sõltub ka konservantide lisamise vajadus . " Nn pure-pakk , mida kasutatakse piima ja muude kiiresti tarvitatavate toodete puhul , ei võimalda pakendamisel ära hoida õhu juurdepääsu . Vastav protsess tingib ka säilitusainete lisamise tootele . Aseptilise " tetra-brik " pakendi saab aga sulgeda õhukindlalt ning selle materjal isoleerib ka hilisema väliskeskkonna mõju . ühtlasi tagab vastav tehnoloogia , et pärast villimissüsteemi suunamist steriliseeritud mahl enam õhuga kokku ei puutu . Eesti mahlaturul on Orava sõnul momendil kujunenud situatsioon , mis tingib mõnetise hinnanihutamise ka Põltsamaa FELIX-i poolt . Olukorda võib tema sõnul seletada asjaoluga , et paljud mahlatootjad orienteeruvad tegelikult Vene turule . " Selleks kasutatakse tootmises odavat Iisraeli kontsentraati , lisatakse odav pakend ja püütakse vastavat toodet ka Eestis müüa . " Kohates poes üheksa krooni eest müüdavat apelsinimahla , võib Orava arvates tugevalt kahelda , kas tegemist on ikka sajaprotsendilise mahlaga . " Vastava tooraine tootmise piirkondi ei ole maailmas väga palju . Kui Brasiilias toodetakse väga kvaliteetset toorainet , siis näiteks Iisraelis mitte . " õunajoogi kontsentraat Euroopasse Põltsamaal valmistatava õunajoogi jaoks vajalik kontsentraat valmistatakse Orava sõnul kohapeal . " Kuna Eesti õunad on enamuses hapud , on kontsentraadi happesisaldus kõrge ja annab joogile omapärase maitse . Seetõttu on mõnisada tonni kontsentraati õnnestunud müüa ka Hollandisse . " Euroopasse eksportida õnnestus Orava sõnul ka seetõttu , et sealsetes suurimates õunamahlapiirkondades ( nt. Austrias ) oli tänavu võrdlemisi kehv õunasaak . " Sellest tulenevalt oleme sealtpoolt saanud võrdlemisi palju ostusoove ning praegu kaalume edaspidiseid müügivõimalusi . Et ikaldus kestab , on praegu targem mitte müüa ja oodata , kuni hind veel tõuseb . Eksport sõltub ühtlasi siinsest õunasaagist , kuna arvestada tuleb kohalike tarbijate vajadustega . " Oma toorainet kasutatakse Põltsamaal ka kurkide tootmisel , kuna Orava sõnul on Eesti põllumeestelt kvaliteetset kurki võimatu saada . " Suhteliselt raske on Eestis leida ka kvaliteetset maasikat . " Tänaseks on Põltsamaal oma seemne ja tehnoloogia baasil asutud kasvatama isetolmlevat kurgisorti , milleks on välja valitud mõned piirkonnad , kes ettevõtet allhankena varustavad . Momendil kuulub <arv> prontsenti Põltsamaa Felixi aktsiatest Felix AB-le , kes omakorda kuulub kontserni Procordia Food . Viimase omanik Volvo müüs seoses põhitootmisharu mahu suurendamisega selle aasta alguses Procordia Foodi , ABBA Seafoodi ja pooled Pripps Gruppeni aktsiatest Norra suurkontsernile ORKLA . Tarmo Müürsepp Aprillist alates osaliselt eraettevõttena tegutsev Tallinna Lihatööstuse AS jätkab erastamisest hoolimata liha kokkuostu ja tootmist , kuid toondangumaht on firma hiilgeaegadega võrreldes neli korda vähenenud . Tallinna Lihatööstuse aktsiatest <arv> protsenti on alates käesoleva aasta <arv>. märtsist ettevõtte peadirektorile ja tema viiele asetäitjale kuuluva aktsiaseltsi Kroonikuld valduses , <arv> protsendi aktsiate omanik on riik . " Uued omanikud said enda kätte küllaltki raskes seisus ettevõtte . üheks põhjuseks oli väga pikk erastamisprotsess , mille tõttu firma maine isegi mõnevõrra kannatas , " rääkis Tallinna Lihatööstuse AS-i peadirektor Urmas Sannik . " Erastamisprotsessi liiga aeglase käigu tõttu kaotasime nii meid toorainega varustanud partnereid kui ka osa turust . " Tallinna Lihatööstuse AS-i juhatuse esimees ja haldusdirektor Lembit Kivisild ütles , et Tallinna Lihatööstuse olukord on viimase paari aasta jooksul otsustavalt muutunud . Erastamisest rohkem on tema hinnangul mõju avaldanud üldise olukorra muutumine põllumajanduses ja lihatoodete turul . Veel viie aasta eest monopolistaatuses töötanud ettevõte peab turumajanduslikus konkurentsis püsima jäämiseks tegema suuri jõupingutusi . " Lihatööstuses annab tu gevasti tunda ka ebaaus konkurents -- väga suur osa lihast , mida inimesed iga päev tarbivad , liigub nii , et müüjad ega tootjad ei maksa mingeid makse , " ütles Kivisild . " Ausalt makse tasuvatel suurematel tootjatel on selliste kaubapakkujatega seepärast väga raske võistelda . " Firma peadirektor prognoosis , et Euroopa ühisturu kaitsemehhanismide tõttu jääb Lääne-Euroopa turg Tallinna Lihatööstuse valmistoodetele veel pikaks ajaks suletuks . Eelmise aasta kolme esimese kuuga müüs ettevõte <arv> protsenti vorstitoodangust Peterburis ja mujal Venemaal . Kuna Venemaa on Eesti toodangule kehtestanud kõrged tollitariifid , on eksport Venemaale peaaegu täiesti katkenud ning Tallinna Lihatööstus müüb suurema osa toodangust Eestis . Ettevõte on kahjumis Tallinna Lihatööstuse kahjum <arv>. aastal oli <arv>,<arv> miljonit krooni ja tänavu esimesel poolaastal <arv>,<arv> miljonit krooni . Nii firma omakapitali tootlikkus kui kapitali tootlikkus on käesoleva aasta esimesel poolel negatiivsed , moodustades vastavalt -<arv>,<arv> ja -<arv>,<arv> protsenti . Venemaa turu ahenemine ja konkurentsi suurenemine Eestis vähendas Tallinna Lihatööstuse realiseerimise netokäivet <arv>. aastal eelnenud aastaga võrreldes enam kui kaks korda . Aktsiate avaliku müügi käigus ootab uut omanikku <arv> <arv> riigile kuuluvat aktsiat , mis moodustavad viiendiku Tallinna Lihatööstuse AS-i aktsiakapitalist . Epl Rahandusministeerium tuletab kõigile RKO arvestuskaartide omanikele meelde , et nende kasutamise tähtaeg eluruumide erastamiseks lõpeb <arv>. detsembril ja EVP-arvete avamiseks <arv>. detsembril . Isikutel , kes ei ole seni jõudnud RKO arvestuskaardi alusel EVP-arvet avada või eluruumi erastada ja soovivad oma tööaastaid pärast <arv>. detsembrit kasutada , tuleb EVP-arve avamiseks pöörduda kohalikku omavalitsusorganisse . Kaasa tuleb võtta isikuttõendav dokument , RKO arvestuskaart ja EVP-arve avamise tasu maksmist tõendav pangakviitung . Kohalikus omavalitsusorganis täidetakse vastavasisuline avaldus ja esitatakse mainitud dokumendid . RKO arvestuskaart kuulub säilitamisele kohalikus omavalitsusorganis , isikuttõendav dokument ja pangakviitung tagastatakse isikule koos meelespeaga , milles on kirjas selle panga rekvisiidid , kus asub EVP-arve . EVP-arve avaneb kuu aja jooksul pärast kõikide vajalike andmete edastamist kohalikku omavalitsusorganisse . Ann Indla Tallinna Pedagoogikaülikooli raamatukogu alustas elektronkataloogi loomist . See on Eesti teadusraamatukogude koondkataloogi koostamise esimene aste . Kataloog peaks olema kogu maailmale avatud . Eesti Teadusfondi abiga muretses Pedagoogikaülikool möödunud aastal serveriks IBM arvuti RS/<arv> POWER SERVER mudel <arv>S . Kaartkataloogiga võrreldes on see süsteem põhjalikum , sest info paigutub erinevatele väljadele ja alamväljadele . Raamatukogusüsteem KIRI lihtsustab tunduvalt teaviku leidmist elektronkataloogist , sest vajalikku teost saab otsida nii autori ( ka kaasautori ) , pealkirja , pealkirja sõna ( otsisõna ) , liigi , märksõna , seeriapealkirja kui ISBN numbri järgi . Lihtsamaks on muutunud teavikute arvelevõtmine ja dubletsuse kontroll . Teaviku leiab kergesti raamatukogu eri osakondadest . Edaspidi on tahetakse elektronkataloog teha kättesaadavaks lugejale ning seejärel automatiseerida laenutamine . Raepress Rohu tänav suletud Tänasest alustab Eesti Raudtee Rohu tänava viadukti remonti , mille vältel autod viadukti alt läbi ei saa . Esialgsete plaanide kohaselt kestavad tööd umbes kaks kuud . Toestamist vajavad viadukti kandekonstruktsioonid , kõrged autod on kraapinud lahti betoonitükke ning kohati on nähtaval armatuur , mis on roostetanud . Transpordiamet soovitab kasutada ümbersõiduks Paldiski maanteed , mille ühissõidukite rada saavad remonditööde ajal kasutada kõik sõidukid . Ettevaatlik peab olema Ristiku bussipeatuses , kus möödasõit on keelatud . Raudteeliiklust Rohu tänava viadukti remonditööd ei sega . Linn otsib ametite juhatajaid Linnavalitsus kuulutab välja konkursi linnavaraameti juhataja ning sotsiaal- ja tervishoiuameti juhataja ametikoha täitmiseks . Kandidaatidelt eeldatakse kõrgharidust ning juhtimistöö kogemust . Linnavaraameti juhataja ametikohale kandideerimiseks on avaldusi koos isikuandmetega ja senise teenistuskäigu kirjeldusega võimalik tuua kuni täna lõunani . Sotsiaal- ja tervishoiuameti juhataja ametikohale saab kandideerida järgmise viie päeva jooksul . Sooviavaldused tuleb tuua linnakantselei personaliosakonda Vabaduse väljak <arv> , tuba <arv>. Helsingi-Tallinna info avas uued ruumid Helsingi ülemlinnapea Kari Rahkamo avas eile Tallinnas Vana-Posti <arv> IV korrusel Helsingi-Tallinna info uued ruumid . Piduliku sündmuse juures viibisid lisaks Helsingi ülemlinnapeale veel Soome Vabariigi suursaadik Eestis Jaako Kaurinkoski , Tallinna linnapea Jaak Tamm , mitmed Tallinna linnavalitsuse liikmed ja teised . Infopunkt loodi Tallinna juba <arv>. aasta <arv>. oktoobril eesmärgiga anda teavet Helsingi ja Tallinna kohta . Informatsiooni antakse kõigile soovijaile , eriti oodatakse linnavalitsuste töötajaid , organisatsioonide ja asutuste esindajaid , kes on huvitatud kahe linna koostööst . Valmis Kristiine keskuse eskiisprojekt Kristiine Keskuse AS valmistas ette eskiisprojekti Tulika tänav <arv> asuva krundi rekonstrueerimiseks , teatas Kristiine Keskuse AS . Projekt näeb ette muuta endine Tallinna Taksopargi maa-ala ja hooned büroo- ja kaubanduspinnaks , et pakkuda tulevikus sobivaid teenuseid kõigile linnaelanikele . äsja valminud eskiisprojekti autor on arhitekt Ilmar Klammer arhitektibüroost Reng . Kristiine Keskuse AS-ile kuulub Tulika ja Endla tänava nurgal maa , mille suurus on <arv>,<arv> hektarit . Eskiisprojekt hõlmab hoonete rekonstrueerimist kogupindalal <arv> <arv> ruutmeetrit . Vastavalt projektile , tahetakse loodavasse keskusesse luua parkla kuni <arv> autole . Praegu on projekt analüüsimisel ning alanud on ka läbirääkimised võimalike investeerijatega . Tõnismäe pargiala haljastustööd jätkuvad Jätkuvad Tõnismäe pargiala haljastustööd , mille käigus paigaldatakse parki uued plaadid ja pingid ning konteinerpuud . Viimased saabuvad Tallinna Helsingist .