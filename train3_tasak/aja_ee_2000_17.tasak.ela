kirjak	aja_ee_2000_17.tasak.ela	Riigivanema Jaan Tõnissoni koduõuel kasvatavad agronoomiatudengid vilja ja loomakasvatajad lehmi . Birgit Püve <email> Põllumajandusüliõpilaste õppelauda taga asuv maalapp Eerikal , Tartu külje all , näeb välja nagu prügimägi . Ühele ripakil ja roostes plekitükile on kellegi käsi kirjutanud kaks rida : " TERE TULEMAST KOJU ! " Seesama tükk , nagu ka ümberasuvad maad , peaksid kuuluma <arv>aastasele väliseestlasele Heldur Tõnissonile ja tema kahele sugulasele . Kuid isakodu korrastama ja kunagisse õunaaeda teadusparki rajama pole riigivanema ja Postimehe väljaandja Jaan Tõnissoni poeg ega teised pärijad saanud . Riik on Ameerikas elava miljonärist vanahärra Helduri Tartu-äärsest magusast maatükist hoopis ilma jätnud . Põhjus koju tulemiseks on taas kadunud . Riik petab pärijaid <arv>. aastast kestnud vaidlusele tõmbas lõpuks kriipsu peale eelmise valitsuse põllumajandusminister Andres Varik . Tema otsustas maa , millel agronoomiaüliõpilased seemnevilja aretavad ja tulevased loomakasvatajad lehmi toidavad , riigi kätte jätta . Sama meelt on ka praegune minister Ivari Padar . Vastuseks kolmest pärijast ühe , Hilja Valgu järelepärimisele kinnitas ta möödunud aasta mais , et maad kasutatakse " põllumajandushariduse andmiseks " ning seega " üldistes huvides " . Sama käib ka riigile kuuluva ettevõtte AS Tartu Agro kasutatava põllumaa kohta , mida on Tõnissonide maast umbes <arv> hektarit . Asjaosalised usuvad aga , et maa , millest nemad praegu ilma jäävad , ei jää igavesti riigile . Varem või hiljem praegune riigiettevõte Tartu Agro erastatakse ja maa müüakse edasi . Tahavad linna äärde teadusparki teha Kokku <arv> hektarist Tähtvere ja Ülenurme valda jäävast ja umbes kaks miljonit krooni maksvast maalapist võivad endised omanikud tagasi saada vaid pisikese osa ent mitte seda , mida kasutab põllumajandusülikool või Tartu Agro . Heldur Tõnissoni advokaat Indrek Koolmeister on pessimistlik . Tema arvates on Tõnissonid magusast maast peaaegu ilma jäänud . Lootust maad saada on neil veel vaid Ülenurme vallas . Pärijad selle järele jäänud soise maatükiga nõus ei ole . Hilja Valk , kes ainukesena kolmest Eestis elab , ei kaota lootust . Ta räägib õhinal oma mõttest rajada linna ääres asuvatele maadele vendade Tõnissonide keskus ja iluaed . Valgu lubab , et ülikooli teadustöö ei jääks tegemata ka siis , kui maal oleks uued omanikud . Mida täpsemalt mõtleks maaga pihta hakata Heldur Tõnisson , Hilja Valk ei tea . Küll aga loobuks ta maast Helduri kasuks juhul , kui temal on sellega kindel plaan . Helduri endise esindaja Peeter Schneider sõnul on mehe soov kõigepealt talle kuuluv maa tagasi saada . Juba aastaid veninud vaidlus Schneideri sõnul pole Heldur Tõnisson venitamisest niivõrd pettunud , kuivõrd imestunud ega saa asjade käigust ja asjaajamisest aru . " Mul on juba piinlik temaga neil teemadel rääkida , " ütleb ta . Lisab , et kui Tartu Agro ja EPMÜ tahtsid Eerikale hooneid juurde ehitada , tulnuks oodata seni , kuni maad nendele kuuluvad . Praegu on uued hooned ikkagi peal . Kolmas pärija , Rootsis elav Mari-Ann Lagle Põlde pole Eesti ametnike üle mere läkitatud kirjadele vastanud . Valgu sõnul loobuks Põlde oma osast Helduri kasuks . Tähtvere vallavalitsuse maanõunik Vilmar Kraak peabki pika maavaidluse üheks põhjuseks seda , et pärijate omavaheline koostöö pole kunagi kiita olnud . " Igaüks ajab oma rida ega ole püüdnudki milleski kokku leppida . " Pärijaid püüti mõjutada Samal ajal aga , kui pärijad Jaan Tõnissoni ja tema vendade maad tagasi taotlema hakkasid , said nad ka juba pooleldi täidetud avalduse EVP-arve avamiseks pangas . Sellega püüdis Tähtvere vallavalitsus mõjutada pärijaid maa eest vastu võtma kompensatsiooni EVPdes . Maanõunik Kraak kinnitab , et vallavalitsus täidab vaid seadusi . " Kätteväänamispoliitikat pole meie kellelegi teinud . " Saadetud kirjad räägivad aga teist keelt . Kui varasematele kirjadele Rootsist vastust ei tulnud , küsis maanõunik Kraak viimases kirjas otse : " Proua Põlde ! Mulle jääb täiesti arusaamatuks teie käitumine ! Mis kurja olen küll mina või Tähtvere vallavalitsus või praegune Eesti Vabariik Teile teinud , et Teie ei pea vajalikuks meiega suhelda , meie kirjadele vastata , asju lahendada nii nagu näeb ette Eesti vabariigi seadus ? Kas tõesti suure aatemehe Jaan Tõnissoni tütar on otsustanud vastuollu minna vaba Eesti Riigiga ? Võin kinnitada , et Eerika maaküsimust ei õnnestu Teil mitte kunagi lahendada ilma kohaliku omavalitsuse osavõtuta ja nõusolekuta . ( Olen veendunud , et Teie ei hakka iialgi Eerikal talu pidama , maad harima . Selleks puuduvad ju igasugused eeldused . Eerika maa ei lähe kellelegi teisele kui Eesti Vabariigile põllumajandusteaduse , praktika ning tuleviku suundumuste edendamiseks . ) Teile makstakse soliidne kompensatsioon . Ma ei näe siinkohal teisi mõistlikke alternatiive . Proua Põlde ! Palun Teid ! Kirjutage alla kompensatsiooni avaldusele , mille Teile olen saatnud . Saatke avaldus tollele kenale prouale ( vallavalitsuses ajas vahepeal Põlde asju tema tuttav , kellel polnud jällegi volitust - toim. ) - tema ajab kõik asjad korda ja kannab raha üle rootsi kroonides Teie pangaarvele Rootsis . " Ei taha raha , vaid maad Hilja Valk tunnistab , et neid ei huvita raha , vaid soov teha sinna , kus elas Jaan Tõnisson , tema auks mälestuspark . Sellest hoolimata on Heldur Tõnissoni ja proua Põlde tollasele esindajale Margus Heekile oma pöördumise saatnud ka Tähtvere vallavanem Toivo Talangu . Kirjas püüab vallavanem veenda , et " õigustatud subjektidel endil tuleb teha valikud ja otsused seadusega määratud piirides " . Tema arvates ei teki väliseestlastel mingeid juriidilisi probleeme , mida tuleks lahendada advokaadiga . Samas kirjas püüab ta Heeki veenda sõnadega : " Tähtvere vallavalitsus jääb seisukohale , et teeksite oma volitajatele parima ja võibolla ka majanduslikult kõige kasulikuma teene siis , kui suudate Tõnissoni-Põldet-Valki veenda kogu maa eest kompensatsiooni võtma . Ühe hektari maa maksumus Tähtvere vallas on <arv> krooni ( EVP ) , Ülenurme vallas <arv> <arv> krooni ( EVP ) . Maa jäetakse riigi - Eesti Põllumajandusülikool ja OECD seemneviljakasvatuse süsteemi kuuluva riigi põllumajandusettevõtete ( riigimajand ) kasutusse . Seega jääb maa teaduse ja seemneviljakasvatuse huvides riigi omandisse , millest sõltub otseselt kogu Eesti Põllumajanduse areng . Usume , et suur aate- ja riigimees Jaan Tõnisson oleks sellega kindlasti nõustunud . " Valk ja advokaadid ei mõista , miks ei oleks Tartu Agro saanud loobuda <arv> hektarist maast , kui kokku on tal seda <arv> ringis ( sellestki on osa müügis ) . Nagu ei saa nad aru venitamisest . Kardavad , et lõpuks müüakse maa ikkagi edasi ning Helduri ja Valgu maamõtted jäävadki vaid mõteteks . RIIGIVANEMA MAA PRAEGU : Riigi omandusse jäetud Jaan Tõnissoni maal laiuvad prahihunnikud . SURVEAVALDUS PÄRIJATELE : Tähtvere vald püüdis üht pärijat sundida nõustuma EVP kompensatsiooniga . KODUS : Jaan Tõnisson oma õunaaias Eerikal <arv>. aastal . Jaan Tõnisson pidas Eerikal õunaaeda Tõnissonidest ostis esimesena Tartu külje alla maalapi Jaan , seejärel ka vennad Jüri ja Hans . Samal ajal oli Jaanil maja ka linnas . Hilja Valgu sõnul oli maa vendadele elatusallikaks , mida nad ka enam-vähem koos majandasid . Jaan Tõnisson pidas Eerikal umbes <arv> puuga õunaaeda , Hans aga tolle aja kohta väga korralikku lauta , mis on alles enam-vähem sellisena ka tänaseni . Hansule kuulus samuti telliskivitehas . Jüri Tõnissoni maa peal , millest tema poeg Viktor on loobunud , oli aiand , kus parimail päevil töötas korraga <arv> naist . Tartu raekojaplatsis vendade Tõnissonide aiaäris müüsid nad aga Eerikal kasvatatud saadusi . Valgu sõnul on vahepael Jaani majadest kaks ära lõhutud ja üks asemele ehitatud . Teised hooned , mis kunagi Tõnissonidele kuulusid , seisavad Eerikal praeguseni . Eesti Ekspress ootab avaldamiseks nädala parimaid fotosid kuumadest sündmustest , inimestest ja olukordadest . Avaldatud foto honorar <arv> krooni puhtalt ! Pildid saata aadressil Tallinn , Narva mnt <arv>e või <email> HULLUD LÕUNANAABRID : Läti ekstreemsportlased proovisid nädalavahetusel oma võimeid kevadisel Jägala joal . <arv>meetrisest järsakust tuli vee vähesuse tõttu alla küll vaid üks sportlane , kuid järgmisel kevadel lubasid teised ka proovida . Täpselt samalt positsioonilt on amatöörfotograafid varemgi flash'e tabanud . Alles mõne kuu eest avaldas Ekspress pildi sellest , kuidas kodanikud joa veerel oma maastureid katsetasid . Aprillis murdsid kurjategijad sisse kauplustesse Jõhvis ja Kohtla-Järvel , kust viisid paari minuti jooksul ära uskumatult suures koguses kaupa , kirjutas ajaleht Põhjarannik . Kohtla-Järvel lõid vargad katki kaupluse Zaur akna , ESSi patrull jõudis kohale <arv>,<arv> minutiga . Turvamehed jäid siiski hiljaks , selle ajaga jõudsid pätid kaasa võtta kaks jalgratast , kummipaadi , kaminakomplekti , kaheksa värvipurki , kaks triikimislauda , seinakella , tassid-potid-teekannud ja <arv>kilose sangpommi . ESSi Kohtla-Järve esinduse juhataja Jevgeni Maljuta kinnitas Põhjarannikule , et turvafirmal on siiski juba enam-vähem teada , kuidas üle mõistuse kiire vargus tegelikult toimus . Samalaadne vargus leidis aset ka Jõhvi kaubakeskuses , kuhu vargad tungisid pärast ukseluku purustamist ja metallukse lahtimurdmist . ESSi patrull jõudis kohale kaks minutit pärast signaali saamist , kuid poest olid lisaks kurjategijatele juba kadunud <arv> kõige kallimat jalgratast , kuus mootorsaagi , rattapumbad , kummid ning loteriipiletid . Loteriipiletid olid kaasa viidud mitte koos alusega , vaid korralikult aluselt ükshaaval kaasa nopitud . ESS ei osanud teist kiirvargust ajalehele veel kommenteerida . Müügile jõudis vendade Voitkade järgi nime saanud süütevedelik Kiviõli Keemiakombinaat lasi müügile süütevedeliku nimega Voitkad . Plastikpudeli etiketil ilutseb siluettkujutis kahest sonimütsiga meesterahvast , kes lõkketule ääres vorstikesi küpsetavad . Pudeli kaela ümber on paberist lipakas , millel kirjas , et iga müüdud pudeli pealt läheb <arv> senti Voitkade Fondi . " Kord tuli vennal lõkke ääres istudes tukk peale . Õnneks sai teine vend kohe kiiresti jalule ja viskas tuki tulle tagasi . Kui Teilgi teinekord praksuva tule ääres istudes midagi peale tuleb ja midagi võib-olla ka pisut üle on , siis võiksite selle ju neile anda , kellel seda hädasti vaja läheb , " on kirjas pudelikaela ümber oleval sildil . Süütevedeliku pudel kutsub tegema annetusi Voitkade Fondi Aivar Voitka arveldusarvele . Nimetatud arvele ei saa aga raha kanda , kuna Hansapanga klienditoe andmetel on arvel teatud tõkend . Sularahas sissemaksmine on siiski võimalik . PRESIDENT ON VALMIS ! EE ajakirjaniku Madis Jürgeni idee tellida Eesti Vabariigi aastapäevaks Mare Mikoffilt , eesti ühelt juhtivalt skulptorilt Lennart Meri portree ja viia kunstnik kokku metseeni , ärimees Rein Kilgiga , on jõudnud õnnelikku lõppfaasi . <arv>. aprillil avati Kunstihoones kevadnäitus , kus uhiuus portreeskulptuur seisab kõrvuti <arv>ndatest pärit Mikoffi loodud Gustav Naani portreega . Kunstnik juhib tähelepanu asjaolule , et ta on Lennarti prillidele klaasidki ette pannud . Pildil poseerivad skulptor Mare , ärimees Rein ja president Lennart . Linn kisub ostu käest Tallinna linna poolt Tiskresse väikeelamute rajamiseks ostetava maatüki uus omanik ei ole linna sekkumisega rahul , sest tahtis enda väitel ise noortele inimestele küla ehitada . " Ma olen ka hästi isamaalembeline ärimees ja tahan inimeste eest hoolitseda , " ütles Mart Maastik , kelle firma Kamm Ettevõtmiste OÜ ostis maatüki Kristiine Kinnisvaralt <arv>,<arv> miljoni krooni eest <arv>. märtsil . <arv>,<arv> hektarile plaanis Maastik ehitada <arv> eramaja . Tallinn tahab aga kasutada territooriumi suhtes eelisostuõigust , mida saab teha kuni kaks kuud pärast eelmist tehingut . Peaministri büroo arutas , mis saab Mart Laarile <arv>. sünnipäeva puhul kingitud asjadest , sest korruptsioonivastane seadus keelab ametiisikutel vastu võtta kingitusi , mis võivad mõjutada töökohustuste erapooletut täitmist . Sama probleem tekkis kunagi ka Tiit Vähil . Tema sünnipäevaks saadud kingitused võttis arvele Riigikantselei spetsiaalne kolmeliikmeline komisjon . Kui Vähi midagi endale tahtis jätta , pidi ta asja turuhinna alusel kantseleist uuesti ostma . Suurem osa kingitustest rändas aga laoruumi , kus Vähi neid tasuta vaatamas sai käia . Tänaseks on Vähi ajal kehtinud korruptsioonivastane seadus tühistatud , mistõttu ei tule peaministrile tehtud sünnipäevakinkidesse nii tõsiselt suhtuda . Valitsuse pressinõuniku Priit Põikliku sõnul on selge , et keegi ei jäta ju ainuüksi sel põhjusel Mart Laarile rõõmu tegemata ja ühte head raamatut kinkimata , et ta on parasjagu peaminister . " Võib ju küsida , kas Laari vanade sõprade tehtud kingitusi saab üldse käsitleda puhtalt ametiisikutele tehtud kingitustena , " nentis Põiklik . Jüri Mõis kaalub nüüd <arv> kilogrammi Tallinna linnapea Jüri Mõis võttis kahenädalase dieediga kaalust maha viis kilogrammi . Dieeti alustades soovis <arv>kilone Mõis vabaneda kuni kümnest kilost , et suvistel rattavõistlustel heas vormis olla . Ajakirjanik Marek Kallin on üks eestlastest , kes istub päevast päeva infotehnoloogiabörsil Nasdaq , mida viimastel nädalatel on tabanud suur kukkumine . Priit Vare <email> Noorteajakirja X kaastöölise Marek Kallini töökoht sarnaneb kosmoselendude juhtimiskeskusele . Suurema osa lauast haaravad enda alla kaks hiiglaslikku <arv>tollist arvutimonitori , nende kõrval häälitseb televiisor . Mingi ime läbi mahub lauanurgale veel üks ekraan , see on tavaline arvuti nagu paljude inimeste töölaudadel . Kallin ise kõige selle tagant peaaegu välja ei paista . Kogu kremplit pole <arv>aastasel noormehel vaja ajakirjale plaadiarvustuste kirjutamiseks . Kallin istub hoopis börsil . Ja kolmelt ekraanilt ei jälgi ta mitte Talse käekäiku , vaid elab kaasa hetkel maailma õnnetuimale börsile - Nasdaqile . Arvutigigante ja teisi infotehnoloogiafirmasid koondav aktsiaturg kukkus kahe nädalaga kolmandiku võrra . Kallinit kaos ei heiduta . " Mängida saab ju ka languse peale , " tõdeb ta . " Pealegi ei hoia ma aktsiaid reeglina enda käes üle öö , püüan teenida päevasiseste muutuste pealt . Lisaks on isegi septembriga võrreldes börsi hetkeseis kolmandiku võrra kõrgem . " Ajakirjaniku sõnul tegutseb ta väikeste summadega ning on hetkel omadega nulli jõudnud . Nasdaq pole tema sissetulekuallikas , vaid hobi . Kuid tulevikus tahab Kallin asjasse põhjalikumalt süveneda . Nasdaqi vastu hakkas ta huvi tundma pärast eelmise aasta USAs käiku . Möödunud suvel alustas " kuiva trenniga " , nüüd süveneb oma arvutimäe taha iga päev paariks tunniks . Investeerimispisikut süstis Kallinisse ka Mart Veskimägi , Preatoni Panga investeerimispankur . " Tänase seisuga tean ma ainult kolme inimest , kes Eestis Nasdaq'iga nii intensiivselt tegelevad kui Marek , " ütleb Veskimägi . " Ma proovisin isegi , kuid see nõudis nii suurt pühendumist , et isiklik elu hakkas kannatama . " Nasdaqil mängimine ongi Kallinit muutnud . Suunas , kuhu ta nii väga ei tahakski : börsil numbrijadade vahtimine teeb kinnisemaks . Tõsi , kolleegid ei saa enam ammu aru , mida noormees seal monitoride taga tegelikult teeb . " Vahel lähevad tuttavad pidutsema , aga minul tekib hoopis mingi teooria turuliikumiste kohta ja torman seda kontrollima , " räägib Kallin oma hobi mõjust . Kui kauplemine on täies hoos , valitseb Kallini töölaua taga ärev meeleolu . Hiiglaslikel arvutimonitoridel jooksevad segamini numbrid ja graafikud , millest tavaline inimene mitte mõhkugi ei taipaks . Televiisoriekraanil kõnelevad maaklerid . " Kogu protsess käib tegelikult äärmiselt lihtsalt , Tallinna börsil on väikeinvestoril isegi ebamugavam mängida kui Nasdaqil , sest siin on näiteks vahendustasud iga tehingu pealt kõrgemad , " võrdleb Kallin . Stardipauk Nasdaqil antakse Eesti aja järgi kell pool neli pärastlõunal , siis on kohe ka kõige aktiivsem kauplemisperiood . Teine suurem tehingute aeg jõuab kätte enne kella kümmet , kui börs kinni pannakse . Osta ja müüa võib idee järgi ka eel- ning järelturul . " Kokku võiks mängida kella kahest päeval kuni kaheni öösel , aga see oleks juba liig , " räägib börsimängur ise . Kaks aastat kestnud Nasdaqi kuldaeg , mil aktsiad tõusid keskmiselt <arv> protsenti , on esialgu läbi . Kallin lubab suvel sõita Ameerikasse ja oma hobi tulevikuvõimalusi rohkem uurida . " Mõned aktsiad liiguvad endiselt päeva jooksul mitukümmend protsenti , see on Mareki-suguste kiirete muutuste peale investeerijate jaoks kullaauk , " lausub Mart Veskimägi . " Tema pühendumine on nii võimas , et tasub kindlasti jätkata . " Viis fakti Marek Kallinist - Lasteaias oli Marek Kallin esimene , kes õppis ära lugemise . Siis ei pidanud ta lõuna ajal magama , vaid võis raamatut lugeda . - Kallin on õppinud Kardioru Keskkoolis , hetkel haldusjuhtimistudeng Pedas . Tänavu loodab kõrgharidusega ühele poole saada . - Noorteajakirjale X kirjutab Kallin peamiselt muusikast . Tema plaadiarvustused ilmuvad ka Areenis ja TV Nädalas . Kallin on olnud ka X-i eelkäija Xpressi peatoimetaja . - Tänaval võib Kallini ära tunda kõrvaklappide järgi peas . - Kallini esimene kuulsus tuli skandaalse ETA uudisega Nirvana laulja Kurt Cobaini surmast . Praktikant Kallin oli üks teate autoritest , mis lõppes tekstiga : " ETA hinnangul oleks popmuusika tasemele tunduvalt kasulikumad olnud Haddaway , DJ Bobo , Pearu Pauluse , Axl Rose'i , Heldur Jõgioja , Bryan Adamsi jne enesetapud . " ETA lasi praktikandid lahti ning ja maksis Paulusele ja Jõgiojale <arv> <arv> krooni solvamise eest . Aavo Kokk peatoimetaja Vello Vensel ütles teisipäeval , et ei taha enam Eesti Panga presidendiks . Tervislikel põhjustel . Uudis jõudis infoagentuuridesse kella kaheksa paiku õhtul ja järgmise kahe tunni jooksul helistasid mulle paljud inimesed , küsimusega , et mis on tegelik põhjus . Helistati Eestist ja välismaalt , ajalehtedest , pankadest , riigiasutustest ja ettevõtetest . Need inimesed ei uskunud ametlikku teadet , et tervislikel põhjustel . Ja ega minagi uskunud . Kolmapäevastest lehtedest võisime lugeda peaministri ütlust , et tegelikku tõde teavad vaid kolm inimest - Vello Vensel ise , president Lennart Meri ja peaminister Mart Laar . Teavad , aga ei ütle . Järelikult oligi põhjust kahtlustada , et tervislikel põhjustel pole õige seletus . No mis sunniks mind siis edaspidi uskuma seda , mida peaminister või president või mõni muu riigiametnik ütleb ? Järsku on jälle mingi soga ? Teine selle nädala jututeema on Tallinna keskhaiglas halvasti tehtud abordi tõttu surnud noor naine ja selle järgnenud meditsiiniskandaal . Ja ka seal on esiplaanile nihkunud mätsimine . Väidetavalt tegid arstid vea ja tavaliselt peaks sellisel juhul inimeste pahameel pöörduma vea teinud arsti või arstide vastu . Tegelikult pole täna lugu enam kaugeltki nii . Ametist vabastatud Ariel Levinile tunnevad kaasa teised arstid ja paljud kodanikud . Kui paljud , ei oska täna muidugi keegi öelda , kuid piisavalt siiski , et oma arvamusega mõjule pääseda . Põlguse alla on sattunud hoopis keskhaigla juhid . Vigasid mõistetakse ja mõnikord andestatakse , kuid nende varjamist ei unustata ega andestata . Mätsijad on vastikud . <email> Stadom durakov Jüri Mõisa ütelus Mart Laarile " Nädala ajaga ei ole tehtud mitte munnigi ! " on muutunud paari nädalaga osaks tänapäevasest eesti linnafolkloorist . Ajaleht Nedelja Vesti püüab linnapea kõnepruuki ka venelastele tutvustada . Tõlkija esimene katsetus on näha juuresolevalt <arv>. aprilli ajaleherebendilt . Asjad muutuvad , mitte ei kao EE nr <arv> Professorite kadumine Nõustun Kolga väitega , et mõiste " professor " ei pruugi tähendada enam seda mis varem . Omistaksin aga institutsioonide kohanemisele ümbritseva eluga pigem positiivse väärtuse . Nagu artiklis öeldud , elame suurte narratiivideta postmodernses ühiskonnas , kus ei ole suurmehi ainult omaenese suurte ideedega , mida nende jüngrid võiksid andunult järgida . Eelmisel sajandil võis noor joovastuda õpetaja vaimuvalgusest , kes luges loenguid tema ülikoolis . Tõenäoliselt ei olnud tollane suurmees ka siis ainuke maailmas , teiste ideedest üliõpilane lihtsalt nii täpselt ei kuulnud . Praeguses ühiskonnas on intellektuaalne tegevus kättesaadav hoopis suuremale osale inimestest , palju lihtsam on ka teiste kontseptsioonidega tutvuda . Vähem on aga neid , kes täidaksid oma elu täielikult ühe unikaalse süsteemi väljaarendamisega . See ei tähenda , et inimesel ei oleks ühtegi oma mõtet . Mõtted on ju ka uued seosed , mida nähakse ja esile tuuakse . Kas originaalkursus peaks olema midagi , mis on ühe inimese loodud teiste ideid kasutamata ? Minu arvates on originaalkursus professori nägemus käsitletavast ainesest . Selliseid loengukursusi on küll . Et professor peale loengute andmise ka projekte kirjutab , neid läbi viib ja aeg-ajalt konverentsidel teiste tööde ja tegijatega tutvub , ei kahanda tema väärtust minu silmis . Võrreldes Kantiga on tal võibolla vähem aega ainult omaenese mõtetega tegeleda , see eest aga suuremad võimalused teistega ideid vahetada . AIRI-ALINA ALLASTE RASI teadur Lapsprofessorite jõuline pealekasv Kolleeg Kolga lugu professorite kadumisest on jumala tõsi või jõhker vale - olenevalt sellest , mis tähenduse omistame mõistetele professor ja kadumine . Will Durant nentis oma raamatus " Lood filosoofia ajaloost " , et juba Kanti ja Schopenhaueri ajajärgul oli isemõtlev professor Saksamaal suureks harulduseks . Teisest küljest võib tänapäeval iga usin Internetis surfaja saada mingi kitsa ala kohta kähku selliseid teadmiskilde , mis eluaeg vastavat ainet lugenud õppejõulegi harivaks osutuvad . Psühholoog Eric Berne kirjeldab oma transaktsionaalse analüüsi teoorias suhtlemismängu nimega Väike professor , milles ninatark peategelane tavatseb lähikondlasi oma varaküpse tarkusega hämmeldada . Tundub , et viimase viiekümne aastaga on selle mängu harrastajate arv mõõtmatult kasvanud . Hiljuti lasin idamaade psühholoogia kursuse kuulajail kirjutada lühiessee teemal " Mina ja zen " . Olen zeni enda lõbuks uurinud <arv> aastat , ent kümmekond esseed esitas Bodhidharma elu , hiina võitluskunstide , soto ja rinzai sektide eripära jm zenisse puutuva kohta mulle täiesti uudseid tõiku ja tõlgendusi . Kui varasemail aegadel käsitati teadmist millegi elitaarse , peaaegu sakraalsena , siis tänapäeval on teadmisest saamas harilik ostukaup . Oleme tunnistajaks uuele nähtusele , mida võiks nimetada lapsprofessorite pealekasvuks . Teadmistega manipuleerimise ja eputamise trend vaatab vastu igast päevalehest ja klantsajakirjast . Ei-tea-kust laenatud ja korraks kasutusele võetud tõdemused ja tõlgendused ning kuudepikkuse mõtiskluse ja isikliku kogemuse alusel tekkinud arusaamad ja teadmised on väliselt äravahetamiseni sarnased . ANTI KIDRON Akadeemia Nord psühholoogiaprofessor Rockkontsert elab EE nr <arv> Rock(kontsert) on surnud Ei ta ole surnud ühti , liigutagu vaid õigetes kohtades õigetel aegadel . Õige koht oli Pärnus Waldhof Music Factory ja aeg <arv>. aprill <arv>. Esineja : Cannibal Corpse . Fännid , kes kohal olid , tõestasid , et surmast kui sellisest on asi kaugel . Liigutati nii , et küllalt sai . Arvan , et Green Stagel näiliselt surnud olnud kontsert oli surnud seetõttu , et rahvast oli nii suure pinna täitmiseks vähe ja selle põhjus oli <arv>% tõenäosusega liigkallis pilet ja ülejäänud tõenäosuse võib ajada Makarovi maine ja Tähtede puudumise kaela . AKSEL SCLEROSE bändist Ignorabimus Hea uus sõna EE nr <arv> Mõtle , mida tahad ! Eesti Ekspress on jälle toreda sõnaga välja tulnud - " poolülikoolid " . Väga tabav nimetus " kõrgkoolideks " ülendatud endiste tehnikumide ja nagu seenevihmast tekkinud uute " ülikoolide " kohta ! Poolülikoole on Eestis liiga palju , nad produtseerivad poolharitlasi ja sealt saadud tunnistus välismaal ei maksa . Mõne aasta pärast ei maksa enam siingi ! Teine õnnestunud sõnaleid on juba varem käibele lastud " pintsaklipslane " . Paraku arvavad ajakirjanikud , et pintsaklipslased kui nähtus on viimase kümnendi sünnitis . Ei ole ! Läbi aegade on noored edasipüüdlikud ametnikud kogu maailma büroodes ja kontorites ülikonda , kaelasidet ja korralikku soengut kandnud , üksnes tegumood on muutunud . Umbes <arv>-<arv> aastat tagasi lasti aga kord lõdvemaks , hipide eeskujul hakkasid teenistujad kampsunite ja teksaspükstega käima , kandsid habet ja pikki sorakil juukseid , jalas olid spordikingad . Komsomoli- või julgeolekukomitee tegelased jäid " pintsaklipslasteks " edasi , nemad tundusid tolleaegsetele noortele vanamoelistena ja torkasid seetõttu igasugustel üritustel silma . GEORG KOKK Tallinn RAPORT NR <arv> <arv>. aprillil olid pommid lehekülgedel A<arv> ja A<arv> . Koidu Kook ja Jarmo Siim saavad toimetuse sekretäri käest ordeni ja medali . . OLARI TAAL ekspankur Asi on täpselt nii keeruline , et selle võtmeks saavad olla vaid riigisaladuse seadusest tulenevad protseduurid . ERKKI RAASUKE Hansapanga finantsdirektor Usun , et ühelt poolt võib see olla seotud mõne minevikuseiga või tegevusega , mis nüüd välja toodi , ja teisalt avaldab selline asjaolude areng kindlasti survet ka tervisele . See võib olla sügavalt härra Venseli isiklik asi . HÄRMO VÄRK Optiva Panga juht Võibolla tekkis tal näiteks psühholoogiline tõrge või ilmnesid mingid asjaolud , et ta sellele kohale asuda ei saanud . Haigushoog ei põhjenda veel töökohast loobumist . Krafti suhtes kukkus asi ka näotult välja . JANEK MÄGGI Ühispankur Ühtki vettpidavat versiooni veel pole . Tervisega saab alati põhjendada , samas mõni võib ka jalapealt ära surra . Lõõbiti ka siis , kui Kaarepere äkksurmavastaseid tablette võttis . KADRIN RUUBEL TTÜ majandusmatemaatika õppetooli lektor , Venseli kauaaegne kolleeg Meie siin usume kõik seda ametlikku teadet . Tal võisid küll terviseprobleemid olla . CAMILLE viiuldaja Peaksin teda isiklikult tundma , et midagi öelda . Variante on erinevaid , alates tervisest ja lõpetades kes-teab-millega ... Jüri Allik TÜ professor Eestis pole kunagi olnud intellekztuaalset eliiti . Vaimu kultuurkiht on sedavõrd õhuke , et õpetlased on hõivatud oma põhitööga , uurimise ja õpetamisega , suutmata moodustada kuigi märkimisväärset ühiskondlikku jõudu . Võimu ja vaimu paratamatus vastasseisus on alati tugevamaks pooleks võimukandjate istmik , mille toetamiseks vajalik tool on kolm korda kallim kui see töö , mida ülikool peaks riigi arvates kulutama aasta jooksul ühe üliõpilase harimiseks . Kuigi ihalus kasumit tootva imemasina ( " Eesti Nokia " ) järele on suur , puudub tunnetus , et investeering haridusse ja teadusesse võikski olla samm soovitud suunas . On üsna ilmne , et haridus ja teadus pole Eestis tarbekaup . Enamik igapäevaseid asju , alates kütusest ja telefonikõne minutihinnast , maksab meil ligikaudu sama palju kui mujal maailmas . Muidugi on asju , mis endiselt palju odavamad . Nende hulka kuuluvad kindlasti haridus ja teadus . Viimasel ajal levib meedias sõnum , et meie haridus peabki olema odavam , kuna see pole oma kvaliteedilt võrreldav kümneid kordi kallima ookeanitaguse haridusega , mida pakuvad luuderohtu kasvanud punakivitellisest ülikoolid . Sama mõttelaad näib valdavat riigieelarve koostajaid Toompeal , kui nad järgmise aasta eelarves teaduse reani jõuavad . Majanduse seisu hinnatakse mitmesuguste indeksite ( näiteks Dow Jones ) alusel . Kuna ka maailma teadus on suur ettevõte , siis tuleb tema seisu samuti hinnata kokkuleppeliste näitajate alusel . Kuigi igal indeksil on oma puudused ja vead , on kõige usaldusväärsemaks ISI ( Institute for Scientific Information ) tsiteerimisindeksid , mis peavad arvet selle kohta , milliseid artikleid teadusajakirjades avaldatakse ja millistele neist viidatakse teiste autorite töödes . Sellest andmebaasist näiteks selgub , et viimastel aastatel avaldavad Eestis töötavad teadlased igal aastal rahvusvahelistes ajakirjades ligikaudu <arv> artiklit . Kas see arv on suur või väike ? Kui seada nõudeks , et iga vähegi korralik teadlane peaks aastas vähemalt ühe artikli avaldama , siis tuleks Eestis teadlaste arvu kohe mitu korda vähendada . Tõepoolest , rahvusvahelistes ajakirjades artiklite avaldamise osas on meie teadlane palju laisem kui näiteks tema kolleeg Soomes või Rootsis . Samal ajal rõõmustas Talis Bachmann <arv>. märtsi EPLis analüüsiga , millest selgub , et meil on <arv> teadlast , keda on tsiteeritud üle <arv> , ja <arv> teadlast , keda on tsiteeritud üle <arv> korra . Kui palju läheb riigile maksma üks tsitaat , mis on lisaks tehtud töö tunnustamisele ka pisike reklaam kaubamärgile " Eesti " ? Minu teada pole keegi kokku lugenud , kui palju ühe aasta jooksul viidatakse Eesti teadlaste töödele . Eeldades , et Eesti teaduse tase pole palju allpool maailma keskmist , võiks ennustada , et selliste viidete hulk ei ole vähem kui <arv> tsitaati aastas . Eesti riik kulutab teadus- ja arendustegevusele ( R &amp; D ) <arv>,<arv>% sisemajanduse koguproduktist , mis teeb ühe tsitaadi " hinnaks " umbes <arv> <arv> krooni . Ka kõige tagasihoidlikumate arvestuste kohaselt on see mitu korda odavam , kui läheb maksma iga viide näiteks Saksa ja Inglismaa maksumaksjale . Saksamaa kulutab iga tsitaadi saamiseks ligikaudu <arv> korda rohkem kui Eesti - <arv> <arv> Eesti krooni ( vt R. M. May , The scientific wealth of nations . Science , <arv> , <arv> , <arv>-<arv> ) . Ühe lausega : Eesti teadlaste toodang on kasin , kuid selle tootmine mitu korda odavam kui enamikus arenenud teadusriikides . Ei tahaks jätta muljet , et teaduse hinna võib niisama lihtsalt välja rehkendada . Michael Porter näitas üsna veenvalt ( The competitive advantages of nations . London : Collier Mcmillan , <arv> ) , et riigi majandusedu sõltub suuresti teguritest , mida võib nimetada kultuurilisteks . Näiteks sellest , kuidas iga järgmine põlvkond reageerib olemasolevale tehnoloogilisele , sotsiaalsele ja kultuurilisele keskkonnale . Kõige arukamad ja taibukamad reageerivad sellele keskkonnale nii , et suudavad luua uusi ideid , mida hea ettevõtlikkusega õnnestub hiljem muuta kapitaliks . Teadus pole mitte ainult uurimine ja uurimistulemuste avaldamine , vaid ka õpetamine . Ülikool on juba oma määratluse ko haselt koht , kus õpetatakse uut teadmist , mida saab anda vaid see inimene , kes ise uurib ja suudab avastada midagi uut . Seega on head teadust vaja kasvõi juba selleks , et kasinad investeeringud ülikooli haridusse ei osutuks majanduslikult mõttetuks . Jaak Aaviksoo ennustas hiljuti ( <arv>. märtsi EPL ) , et sarnaselt pankadele ei suuda eesti rahvas isegi ühte ülikooli ülal pidada . Annaks Jumal meile mõistust , et see ennustus väga ruttu tõeks ei osutuks . Peeter ( <arv> ) ootab uut neeru juba üle aasta ja käib samal ajal neli korda nädalas verd puhastamas . " Kõige hullem on , et sellele kulub nii palju aega , " lausub Peeter . PIDUR PEAL Pärast skandaale meditsiinis on neerusiirdamine doonorite puudusel Eestis praktiliselt lakanud . Teisipäeval sooritati tänavu alles neljas operatsioon . Mihkel Kärmas <email> Tänavu on tehtud neli operatsiooni üldse ! " hüüatab Tallinna Pelgulinna haigla tehisneeru osakonna juhataja Merike Luman . " Kolm siirdamist olid sugulastelt . Ühe surnud neeru saime - aga sellegi Lätist ! " Paarikümneaastase staazhiga Luman juhib Eesti suurima haigete arvuga neeruosakonda ja patsientide saba tema ukse taga kasvab . Üleriigilisel ootelehel on selle nädala seisuga kirjas juba <arv> nime , kellele tuleks panna uus neer esimesel võimalusel . Dr. Lumani sõnul kingiti ajusurnud patsiendi neer haigele Eestis viimati möödunud detsembris . Eluvedeliku pumbajaam Väljas on selle sajandi kõige palavam aprillipäev - <arv>kraadine leitsak . Pelgulinna haigla meeldivalt jaheda neeruosakonna voodid on täis nagu välihospidal pärast rasket lahingut . Kuus päeva nädalas töötavad siin kahes vahetuses mehhaanilised tehisneerud , et puhastada haigete verd . Õhku täidab pumpade tasane plõksumine , mis suunavad haige " musta " vere läbi masina filtrite , eemaldades mürkained ja liigse vee ning lisades vajalikul hulgal aineid , mida neerud ise toota ei suuda . Selle aasta alguse seisuga on Eestis registreeritud <arv> lõppjärgus neerupuudulikkusega haiget . Patsiendid Pelgulinna haiglas moodustavad läbilõike ühiskonnast : noormees nurgavoodis on tõstnud käe silmade ette , kuid ei maga ; hallipäine pensionäriproua lamab vagusi , kõrval kodust kaasa võetud seltskonnaajakiri ja patareiraadio ; habemes vene töömees nosib võileiba ja rüüpab klaasist morssi peale . Igaühel neist jookseb veenist peenike voolik vilkuvate lambikestega aparaati . Täielik verepuhastus kestab neli tundi ja sõltuvalt haige seisukorrast tuleb dialüüsi korrata kolm-neli korda nädalas . Vastasel korral ähvardab haiget surm mürgitusse . " Neerud tulevad öösel " Regulaarne verepuhastamine pole ainus ebameeldivus . Neeruhaige mõõdab igat lonksu ja suutäit mitu korda . " See on hullem kui kaalujälgija dieet - mida rohkem vett võtad , seda raskem on protseduur , " tähendab <arv>aastane Milvi Pelgulinna . Null-veregrupiga proua ootab uut neeru juba neli aastat . Üks tema saatusekaaslastest on <arv>aastane ehitusmees Peeter , kelle neerupuudulikkus avastati juba põhikoolis . Suvi on neeruhaigele eriti piinav aeg . " Kõige hullem on , et värsket ei tohi süüa . Juua võid <arv> grammi päevas . Suvel niisutan jäätükiga suud , sealt tuleb vähe vedelikku . Kui nii mõelda , siis on isegi tablettide neelamise vesi raisatud lonksud , " kirjeldab Peeter oma argipäeva . Veel hiljuti suutis Peeter elada normaalset elu , osales kaks aastat tagasi isegi Raplamaa rammumehe võistlustel . Kuid viimase aasta on ta pidanud iga nädal neli korda ( ! ) Pelgulinnas tehisneeru all käima . Peetril on käsil protseduuri viimane , kõige väsitavam tund . Igaühel avaldub see erinevalt - vererõhk langeb , tekib iiveldus , mõnikord krambid . " Dialüüs võtab nii läbi nagu kümne kilomeetri jooks . Kuid pärast seda tuleb end siit püsti ajada ning inimene olla ja tööd teha , " jutustab tõmmu mees . Füüsilisest tööst on pidanud mees siiski loobuma . Nii Milvi kui ka Peeter on ootelehel . Milvil on pidevalt komps pakitud , et Tartusse operatsioonile sõita . Peeter hoiab mobiiltelefoni ööpäevaringselt sees . " Tavaliselt tulevad neerud öösel , " teab Peeter . " Siis on avariisid rohkem . " Veri on paksem kui vesi Igavesti dialüüsi teha ei saa . Pelgulinna neeruosakonna hingekirjas on praegu <arv> haiget , kellest pooled vajaksid kohe uut neeru . Selle nädala teisipäeval siirdas doktor Aleksander Lõhmus Tartu Maarjamõisa kliinikus <arv>aastasele naisterahvale uue neeru , mille loovutas patsiendi isa . Kaks lõikust kestsid kokku üle nelja tunni . Lõhmus on hetkel Eestis tegelikult ainus arst , kes neerusiirdamisi sooritab , ja see oli tal tänavu alles neljas selline operatsioon . Hoolimata sotsiaalministeeriumi ja neeruhaigete seltsi doonorkaardi-kampaaniast on neerusiirdamised Eestis viimase aasta jooksul praktiliselt lakanud . Kui kaks aastat tagasi sooritati <arv> siirdamisoperatsiooni , siis möödunud aastal kõigest <arv>. Korra on neer toodud isegi Soomest ja see elund viibis inimvereringest väljas rekordilised <arv> tundi , enne kui see <arv>ndates eluaastates eesti mehele siirati . Siirdamine on ainus tõhus neerupuudulikkuse ravi . Enne haigesutmist õpetajana töötanud Neeruhaigete Seltsi esinaine Laire Liikane ( <arv> ) on üks õnnelikest . Kuus aastat tagasi loovutas tema isa talle ühe oma neerudest . " See oli nagu teine sünnipäev , ma saan varsti kuueaastaseks , " naeratab elurõõmus daam . Siiani neelab ta kuus <arv>- <arv> krooni eest ravimeid , et tema organism uut neeru ei hülgaks , kuid juba suudab ta osalise koormusega töötada . " Kaheksa tundi päevas koormust ei kannata , aga süüa võid kõike , " kirjeldab Liikane elu uue neeruga . " Elukvaliteedi muutus on tohutu , enam ei pea käima kolm korda nädalas protseduuril . " Uue neeru siirdamine on kokkuvõttes ka odavam kui haige hoidmine masina all . Aastas kulub iga patsiendi dialüüsile <arv> <arv>- <arv> <arv> krooni . Siiratud neeruga inimese ravi tuleb poole odavam . Härra " X-i " oodates Neil , kellel doonoriks sobivaid sugulasi ei leidu , jääb loota ainult ajusurnuks tunnistatud haigete omaste lahkusele . " Need , kes neeru ootavad , ei oota absoluutselt kellegi surma , kuid tegelikult on see kellegi teise surmaga seotud , " sõnastab Laire Liikane karmi tõe . Kes on annetaja , seda ei saa neeru saaja kunagi teada . Dokumentides on doonori nime asemel kirjas " X " . Pikaajaline vegetatiivne seisund ( näiteks Ruslan Kirillov ) ja ajusurm on arstide sõnul kaks täiesti eri asja . Ajusurnul pole mingit ajutegevust ning teda hoiab elus masin . " Seda on kliiniliselt hinnata suhteliselt lihtne . Selleks on kümmekond testi ja eksimise võimalust pole , " on Mustamäe haigla intensiivraviosakonna juhataja Ülo Kivistik kindel . Kõige sagedamini satuvad inimesed sellisesse seisundisse liiklusõnnetuste tagajärjel . Neeru eemaldamine tähendab talle aparatuuri lõplikku väljalülitamist . Tallinna Mustamäe haiglas " T koostatakse Eestis kõige rohkem ajusurma protokolle , keskmiselt <arv>-<arv> tükki aastas . Ülo Kivistiku sõnul on tänavu omastelt neeru loovutamist palutud neli korda . " Kolmel korral oli vastus eitav , ühel langes protseduur muudel põhjustel ära , " loeb Kivistik nukrat statistikat . Viimane loovutamisakt koostati möödunud aasta jõulupühade ajal. Statistika : tänavu sureb kuus Kivistiku sõnul on põhjus inimeste kasvanud umbusk arstide ja meditsiini suhtes . " Kohtab väga negatiivset suhtumist . Inimesed kahtlustavad koguni , et me eemaldame elundeid ilma loata , " kurdab intensiivraviosakonna juhataja . Arstid süüdistavad doonorluse surmas meditsiini ümbritsevaid skandaale . " Oleme isekeskis arutanud , et viimasel ajal on press valgustanud meditsiini küllaltki negatiivselt . Võibolla on see mõjutanud rahva arvamust , " oletab Aleksander Lõhmus . Elundiloovutamist pärsib ka hägune seadus , mis kohustab sugulastelt luba küsima . " Inimesel on tavaliselt hulk sugulasi . Üks ütleb " jah " , teine " ei " . Nii jääbki asi katki , " jutustab Mustamäe intensiivraviosakonna juhataja . " Teinekord jälle pole võimalik sugulasi leida ja seetõttu jääb allkiri saamata . " Optimaalsetes tingimustes võib pärast dialüüsiravi algust uut neeru oodata kaks aastat ilma mingite raskemate tagajärgedeta . Aga kõik ootelehel neeruhaiged ei jõua uut neeru ära oodata . Halastamatu statistika järgi sureb Eesti nimekirjast ka tänavu kümme protsenti ehk kuus inimest , kelle uus neer võiks päästa . MURES : " Inimesed ei usalda enam meditsiini , " oletab Merike Luman neerudoonorluse lakkamise põhjusi . Järjekord , aga mitte päris Arstid nimetavad seda ooteleheks . Tegelikult on see fail ühes Tartu Maarjamõisa haigla arvutis uut neeru vajavate inimeste nimede ja andmetega , kes on rühmitatud veregruppide kaupa . Aprilli lõpu seisuga oli selles nimekirjas <arv> inimest üle Eesti . Kõige kauem on uut neeru oodatud viis aastat . Tegemist ei ole järjekorraga ehk teisisõnu - ootamise tulemuslikkus ei sõltu ootamise ajast . Uus neer siiratakse haigele , kellele see vere- ja koeproovi järgi kõige paremini sobib . Kui veel kümmekond aastat tagasi sai neeruülekande teha vaid paari tunni jooksul pärast selle omaniku surma , lubab kaasaegne meditsiinitehnoloogia inimneeru säilitada ja edukalt siirata kuni <arv> tundi pärast peremehe surma . Keskhaigla osakonnajuhataja Ariel Levini vallandamise otsus sarnaneb kehvale seisule malemängus : ohvriks langeb vigur , mille äraandmine võib päästa mängu . Helen Urbanik <email> " Punapeade esinemise sagedus elanike seas on üks tuhande kohta . Ehk tõenäosus on <arv>,<arv> protsenti . Aga selle ühe punapea jaoks on tõenäosus <arv> protsenti . Nii ka selle juhtumi puhul . " Sellist juttu räägib Ariel Levin teisipäeva hommikul pool üheksa Keskhaigla esimesel korrusel intensiivravi osakonnas . Täna oli ta tööl juba enne kaheksat , võtmas üle öist valvet . Nagu <arv>. sajandi lõpu renessansiinimene , kasutab Levin ümbritseva maailma selgitamiseks tihtipeale võrdlusi filosoofiast ja matemaatikast . Ta on õppinud Tallinna Reaalkoolis ja on lapsest peale suur kirjandushuviline . Vallandati , järelikult süüdi Doktor Ariel Levin on <arv> aastat vana ja üks paremaid anestesiolooge ehk narkoosiarste Eestis . Eelmise nädalani ei tundnud keegi seda matemaatikalembest tohtrit . Sarnase perekonnanime pärast pidasid mõned teda advokaat Simon Levini , teised lastearst Adik Levini pojaks . Tegelikult oli Levini isa hoopis majandusteadlane , kes suri siis , kui poeg oli alles aastane . Sellel nädalal saab sellest vibalikust kangeid miinusklaasidega prille kandvast mehest halva ja pahatahtliku arsti sümbol . Inimesed arvavad , et tema on süüdi noore naise õnnetus surmas , sest Keskhaigla juhtkond lõpetas sotsiaalministeeriumi soovitusel just Levini töölepingu . Tema ja veel nelja juhtumiga seotud arsti professionaalseid oskusi kontrollitakse mais . Mees vallandati , järelikult on ta süüdi , mõtlevad paljud . Kuid , nagu ütleb Eesti Arstide Liidu president Andres Lehtmets : lõplikku tõde ei ole olemas , eriti meditsiinis . Komisjon tõestas , et suudab olla karm Küsimusele , miks just see juhtum nii karmi lahenduse leidis , ei anna keegi lihtsat ja selget vastust . Võibolla läks nii sellepärast , et surma sai tütarlaps , kes tahtis saada ämmaemandaks . Ent mida oleks räägitud siis , kui patsient olnuks südamehaige vanaproua ? Sotsiaalministeeriumi arstiabi kvaliteedi komisjon , mida juhib Magdaleena haigla peaarst Peeter Mardna , on käinud koos kuus aastat . Juhtumeid on järjest rohkem - eelmisel aastal näiteks <arv>. Nende hulgas on olnud väga raskeid , kolmandiku puhul leidis komisjon vigu arsti töös . Ebaõnnestunud abordi juhtum on esimene kord , kus viidatakse mitte üksiku arsti , vaid terve haigla või isegi haiglate töö halvale korraldusele . Reklaamiinimesed ütleksid , et Tallinna Keskhaigla imago on halb . Uudistesse ei satu see mitte esimese maksasiirdamise operatsiooniga nagu Maarjamõisa . Keskhaigla kohta loeme ainult negatiivset : neeruskandaal , koomasse langenud pimesoolelõikuse patsient ning lõpuks ebaõnnestunud abordi tagajärjel surnud noor naine . Seni on vallandamise kirves Keskhaigla arstide peade kohalt mööda libisenud . Eelmisel neljapäeval sai mõõt täis . Kas vallandamised piirduvad Leviniga ? Ariel Levini juhitav intensiivravi ja anestesioloogia osakond on väike , aga tähtis . Voodeid on ainult üheksa . Kui sisehaiguste kliinik võiks olla haigla kõht või radioloogiakliinik haigla pea , siis Levini osakond on selle süda . Levin ja tema <arv> alluvat teevad aastas umbes <arv> <arv> narkoosi ehk päevas umbes <arv>. Eestis on sarnase koormusega intensiivraviosakondi ainult kolm . Levini " ülakorruse kolleegid " ehk haigla peaarst Andrus Mäesalu ja viie kliiniku juhatajaid pidasid nädala esimestel päevadel järgemööda koosolekuid ja andsid intervjuusid . Haigla ravinõukogu arutas esmaspäeval kaks tundi ebaõnnestunud abordi juhtumit . Avalikkuse surve oli tugev , sest ministeeriumi komisjon soovitas selge sõnaga kedagi vallandada . Ettepaneku vabastada ametist väikese osakonna juhataja Levin tegi tema otsene ülemus , kirurgiakliiniku juhataja Leonhard Kukk . Kuid patuoinaks oleks võinud valida ka kellegi teise . Raviarst Helmi Loopmanni , naistekliiniku juhataja Lee Tammemäe , Kuke enda või ka peaarst Mäesalu . Teisipäeval räägib Kukk sellest , kui absurdne on Tallinna abilinnapea Ants Leemetsa jutt " süüdlaste käsuliini pidi väljaselgitamisest " . Linnavalitsuses ja ministeeriumis tegeleb asjaga praegu koguni neli komisjoni . Kui töökorraldus Keskhaiglas on tõesti nii halb , nagu ministeerium kahtlustab , vastutab selle eest kaudselt ka Tallinna sotsiaal- ja tervishoiuameti juhataja Vahur Keldrima . Lõpuks ka sotsiaalminister Eiki Nestor . Pea vastu , Arka ! Traadita telefon Levini käes heliseb iga kolme minuti tagant . Kord on otsas mõni sõber , kes palub Arkal tugev olla . Siis jälle mõni kolleeg - Levin korraldab parasjagu ühe haigusloo kolleegiumi kokkukutsumist . Levin on Keskhaiglas töötanud <arv> aastat . See on tema teine kodu . Ta ei taha siit lahkuda . VALLANDATI , JÄRELIKULT SÜÜDI : Haigla juhtkond valis patuoinaks intensiivravi osakonna juhataja Ariel Levini . Mis juhtus aborti tegema tulnud naisega ? <arv>aastane patsient tuli Tallinna Kesklinna naistekliinikusse <arv>. novembril . Talle tehti abort . See ebaõnnestus - loode jäi naise emakasse , arstid seda ei märganud . <arv>. novembril oli patsient haiglas tagasi . Uus abort algas õhtul kell <arv>.<arv>. Emakas sai operatsiooni käigus viga . Lõpuks tuli see eemaldada . Naine oli operatsioonilaual kokku <arv>,<arv> tundi . <arv>. novembri varahommikul viidi naine intensiivravi osakonda . Tema kägiveeni ( suur soon inimese kaelal , mis suundub südamesse ) pandi kanüül ( ehk süstlanõelaga ühendatud toru ) . Selle kaudu voolas operatsioonis palju verd kaotanud organismi uus vedelik . Kell <arv> päeval märkas radioloog , et kanüüli asend oli vale . Sellest ei teinud keegi välja . Vedelik ei suundunud mitte vereringesse , vaid patsiendi rindkereõõnde . Keskööks oli seda seal juba <arv>,<arv> liitrit . Haige kops vajus kokku , ta ei saanud hingata , aju ei saanud hapnikku . Lõpuks seiskus ligi <arv> minutiks süda . Tekkis ajusurm ja patsient langes koomasse . Teadvusele naine ei tulnudki . Ta suri <arv> kuu pärast , <arv>. aprillil . Hoolimata sugulaste süüdistustest politsei end Kalmer K surmas süüdi ei tunnista . SEGANE LÕPP Politsei sisejuurdlus ei selgita , miks suri arestimajja viidud mees . Meelis Hiiob <email> " Kalmeri surnukeha oli siniseid laike täis ja ta neerudes oli vesi - lahkaja rääkis , " meenutab abikaasa . " Ta oli ägeda iseloomuga ja eks ta ilmselt politseis midagi ütles ja seepärast talle kätte maksti , " arvab isa . Hirmus lugu . Külmal detsembripäeval viidi Kohtla-Järve politseijaoskonnast kohalikku haiglasse verine mees . Kolme tunni pärast Kalmer K. ( <arv> ) suri . Kui EE sellest kirjutas ( <arv>. <arv>. <arv> " Politsei peksis mu poja surnuks " ) algatati politsei peadirektori käskkirjaga distsiplinaarjuurdlus . Juurdlus tuvastas , et politseil pole K. surmaga vähimatki pistmist . Politseijaoskond pole just tavaline suremise koht Kuidas asjad <arv>. detsembril arenesid , on juurdluse kokkuvõttes minuti pealt kirjas . Siinkohal konspekt : <arv>.<arv> võeti K.K. Jõhvi politseijaoskonda vastu ja koostati kainenemisele paigutamise akt . Mees oli kinnipidamisel kontaktivõimetu . <arv>.<arv> kaebas K.K. , et tal on südamega halb ja valud . <arv>.<arv> saabus kiirabibrigaad ja diagnoosis alkohoolse joobe . <arv>.<arv> teatas korrapidaja uuesti kiirabile , et K.K-l on halb . Arst keeldus välja sõitmast juba pandud diagnoosi tõttu . <arv>.<arv> koostas nooremkonstaabel K.K. kinnipidamisakti , sest K.K. oli vaja üle kuulata . Vahemärkus : Esimese artikli kirjutamise ajal jäi selgusetuks , miks K.K. üldse Jõhvist Kohtla-Järvele toimetati . Selgub , et K.K. kohta oli juba mitu nädalat varem antud välja tunnistaja sundtoomise määrus . Meest taheti üle kuulata , kuna ta varjas ühe firma poolt talle hoiule antud vara . <arv>.<arv> toimetati K.K. Kohtla-Järvel asuvasse Ida-Viru politseiprefektuuri arestimajja . K.K. oli ikka veel purupurjus . <arv>.<arv> paigutati K.K. kambrisse nr <arv>. Saabumisel ta kaebusi ei esitanud . <arv> paiku ütles K.K. , et tal on vaja saada koju , kuna ta põeb kroonilist pankreatiiti . <arv> paiku teatas K.K. , et tal hakkasid külmavärinad , ja palus <arv> g viina . <arv>.<arv> paiku istus K.K. naril ning järsku oksendas , seejärel hakkasid tal krambid , kuid pärast enese selili keeramist läksid need <arv>-<arv> minuti pärast üle . Seejärel püüdis K.K. minna kambri nurka WC-poti juurde , kuid kukkus näoga vastu kivist astet . <arv>.<arv> paiku hakkasid kambris nr <arv> kinnipeetavad vastu kambriust taguma ning hüüdsid , et üks kinnipeetav lamab põrandal ning tal on krambid . <arv>.<arv> saabus velsker . <arv>.<arv> kutsuti välja kiirabi . Velsker tegi K.K-le süsti . K.K. tuli korraks teadvusele . <arv>.<arv> viisid kiirabitöötajad K.K. traumapunkti . <arv>.<arv> K.K. suri . Seitse küsimust politseile Kuna juurdluskokkuvõtte läbilugemisel tekkis rida küsimusi , palus EE Politseiametil üht-teist täpsustada . Vastused saabusid Politseiameti pressiesindajalt Indrek Raudjalalt kirjalikult ja nende sõnastust pole toimetus muutnud . Miks paneb politsei tagaotsitava inimese halduskambrisse enne , kui see on lõplikult kainenenud ? Sisuliselt oli tegu end ära joonud inimesega , kes tunnistajate ütluste kohaselt oli joonud u nädalase tsükliga . Tema puhul oli täiesti tõenäoline , et nelja tunni jooksul muutus seisund selliseks , et teda võis edasi toimetada . Kuidas tagatakse politseis olukord , et alkoholijoobes isik endale ise vigastusi ei tekitaks ? Kinnipeetavate üle teostatakse pidevat jälgimist . Seda nõuab näiteks arestikambri sisekord ja muud õigusaktid . Kas juurdluse käigus väljaselgitatud asjaoludega välistatakse võimalus , et näopiirkonna vigastused on saadud muul viisil kui kukkumisest , kui jah , siis milliste tõenditega ? K.K-d algselt teenindanud kiirabibrigaadi , politseiametnike ja kambrikaaslaste seletustega , ekspertiisiaktiga . Samas , näovigastused ei omanud seost surmaga . Juurdluse kokkuvõttest ei nähtu , et selle läbiviimise käigus oleks vesteldud Kohtla-Järve arstide ning K.K. omastega , kes verest nõretavad riided haiglast kätte said . Juurdluse käigus on võetud seletused kõigilt kiirabibrigaadi liikmetelt . Ditsiplinaarjuurdluse tulemustest ei nähtu ohtra vere päritolu . Millega on see seletatav ? Peahaavast teatavasti jookseb ka tühise kriimustuse korral ohtrasti verd . Ida-Viru politseinikud viitasid sellele , et Kalmeri kinnipidamise aktis puudusid kohustuslikud märkmed tema tervisliku seisundi kohta . Oleks meeldiv , kui Meelis Hiiob avalikustaks oma allikad , kes võivad kaljukindlalt väita , et sissekandeid muudeti . See aitaks paremini reageerida sissekannete osas . Seniks ei ole alust kahelda politseiametnike kirjapandus . Vahemärkus : Juurdluskokkuvõte väidab , et K.K. rindkerel olnud verevalum oli sinna tekkinud <arv>-<arv> päeva enne surma saabumist . Kas Politseiamet välistab võimaluse , et tühjaks jäänud lahtrid ( eriti kinnipeetava tervisliku seisundi kohta ) täideti alles pärast artikli ilmumist ? Distsiplinaarjuurdlus pole kriminaalmenetlus ning ekspertiise läbi ei viida . Sissekanded on visuaalselt kahtluseta . Distsiplinaarjuurdlusega leiti täiesti kindlalt , et politseil ei olnud pistmist K.K. surmaga . Politsei on mundriau eest väljas Distsiplinaarjuurdluse kokkuvõttes seisab , et <arv>. jaanuari EE artiklis esitatud väited ei pea paika . Et politseinikud pole midagi valesti teinud . Samas tehakse abiprefektile ülesandeks viia läbi haldusdokumentide täitmist käsitlev õppepäev . Miks ometi , kui asjad kõik korras olid ? Monika Mägi , vandeadvokaat : " Olen puutunud kokku paljude politseis toimunud peksmistega ja julgen väita , et nende uurimisega ei tohi politseinikud tegeleda , sest objektiivsusest on asi kaugel . Uurimine ei ole objektiivne ka siis , kui seda teostab " sõltumatu " prokuratuur . Politseisiseseid kuritarvitusi peaks uurima sõltumatu komisjon . " Koit Pikaro , ekspolitseinik : " Mitmed selles kokkuvõttes kasutatud politseinike ütlused tunduvad paljasõnalised ja väheusutavad . " P.S. Vaevalt , et selles loos kunagi täit tõde teada saadakse . Kalmeri isale öeldi Ida-Viru prokuratuuris : " Kui teate , kes on peksmises süüdi , siis algatage tema vastu kriminaalasi . Kui see tõendamist ei leia , siis algatame kriminaalasja teie enese vastu . " Suurimad looduse reostajad Eestis . HEIKI KRANICH : Eesti saastemaksud on naeruväärselt madalad ! GUNNAR OKK : Tahame jätkuvalt toota Euroopa odavaimat elektrit ! IDA-VIRUMAA SAATUS KAALUKAUSIL Eesti Energia juhataja arvates kavatseb keskkonnaminister saastemaksude tõstmisega kohalikul elektritootmisel kaela kahekorra keerata . Sulev Vedler <email> Narva kaks elektrijaama paiskavad iga päev õhku <arv> <arv> tonni süsihappegaasi ja <arv> tonni vääveldioksiidi . Mõlemad on värvitud ja mürgised gaasid . Nende katlad toodavad <arv> <arv> tonni tuhka päevas . <arv> aastaga on suurema jaama kõrvale kerkinud kümnekorruselise maja kõrgune tuhamägi . Selle alla mahuks tosin jalgpalliväljakut . Vahetult jaamade kõrval ei ela ühtegi inimest . Seal valitsevad võsa ja kivikõrb . Narva elektrijaamad on Eesti suurimad saastajad . Ühtlasi kõige kõvemad keskkonnamaksude tasujad . Mullu maksis Eesti Energia saastamise ja veevõtu eest riigile <arv> miljonit krooni . Tänavu kasvab summa ligi poolteist korda , <arv> miljonini . Kange mees Kranich Kuu aega tagasi selgus ootamatult , et varem kokku lepitud maksutõusust on veel vähe . Keskkonnaminister Heiki Kranich teatas saastemaksude kasvust . Järgmisel nädalal arutab tema kava valitsus . Kranich käitub makse tõstes sirgeseljaliselt ja kõigile arusaadavalt . Iga eestlane peaks teda toetama , sest keegi ei taha reostamist näha . Pealegi on Eestis saastemaksud väga madalad . " Need on kuni <arv> korda väiksemad kui teistes riikides , " ütleb Kranich . Ta otsib oma jutu kinnitamiseks välja tabeli , mis näitab , et Lätis maksab näiteks SO õhku paiskamine seitse korda rohkem kui Eestis . Tšehhiga on vahe <arv>kordne ja Leeduga koguni <arv>kordne ! Need andmed pärinevad aastast <arv>. Pärast seda on siinsed maksud tõusnud , kuid vahe on jäänud ikka<arv>-<arv> korda Eesti kahjuks . " Kui meil Euroopa Liiduga mingi jama tuleb , siis saastemaksud on kindlasti see koht . Meile öeldakse kohe , et soosime säästmise asemel saastamist , " kinnitab Kranich veendunult . " Pealegi käsitletakse Euroopa Liidus selliseid madalaid makse riigiabina . " Kranich pakkus välja kaks maksutõusu kava . Aeglase , kus maksud kasvavad <arv> protsendi kaupa aastas , ja äkilise , kus tasud tõusevad järgmisel aastal järsult ning külmutatakse siis kümneks aastaks . Kranichile meeldib äkiline plaan rohkem . " Olen nõus olema see mees , kes ütleb rahvale , et elekter läheb kallimaks ! " Narva ostab elektrit Leedust Eesti Energia tippjuhtkond tõlgendab Kranichi lihtsakoelist plaani elu ja surma küsimusena . Äkiline maksutõus lööks uppi firma plaani investeerida katelde väljavahetamisse ligi neli miljardit krooni . Selle summa kulutamine ei tasu end ära , sest Eesti elekter kaotab maksulisa tõttu konkurentsivõime . " Me peaksime iga aasta üle <arv> miljoni krooni rohkem maksma , " nendib firma keskkonnajuht Einari Kisel . <arv> aastaga teeb see üle kolme miljardi krooni . Siit algab hinnatõusu ahel . Maksude kasv sunnib Eesti Energiat elektri hinda tõstma . Suurtarbijatele müüdava kilovatt-tunni keskmine hind kasvab viie sendi võrra . Suurtarbijad hakkavad omakorda uurima , kust saab elektrit odavamalt . Ameeriklastele kuuluv Narva elektrivõrk soetab juba praegu elektrit mitte oma linna jaamadest , vaid mitmesaja kilomeetri kauguselt Ignalina tuumajaamast . Nii tuleb odavam . Ehk nii absurdne kui see ka pole , pirnid Narva jaamade peakontoris põlevad Leedu elektriga . Mis saab aga siis , kui kõik suurkliendid Eesti Energiast ära ütlevad ? " Eesti valik on väga lihtne : meil kas on oma elektritootmine või ei ole , " ütleb Eesti Energia juhataja Gunnar Okk . Maksutõusuga tehakse just seda valikut . Must stsenaarium näeb ette , et põlevkivitööstus ja elektrijaamad pannakse kinni . Üle <arv> <arv> inimese kaotab töö . Kuid nende toita on mitu korda rohkem suid . Energeetikakompleksist sõltub ligi <arv> <arv> ida-virumaalase sissetulek . Eesti hakkab elektrit importima ja niigi suur väliskaubandusdefitsiit kasvab veel . Need ei ole ainult ühe ettevõtte , vaid kogu riigi probleemid . Samas mõistab Okk , et maksutõus on paratamatu . Kuid see peaks pehmemalt toimuma . Samuti tahab ta saastemaksude sisu reformida . Need peaksid muutuma elektriaktsiisiks , mida maksab tootja asemel tarbija . Tarbijale ei tähenda ümberkorraldus midagi , sest talle on elekter ühtviisi kallis . Tootja võidab aga kena kopika , sest elektri eksportimisel aktsiisi ei lisandu . " Põlevkivielektrist saab tulevikus nišikaup . Ainult meie suudame Põhja-Euroopas garanteerida pikaajalise ja ühtlase hinna . Tema omahind ei sõltu dollari kursi kõikumisest ning nafta ja maagaasi maailmaturu hindadest , " ennustab Okk . " Meil on jumala kingitus põlevkivi ja kasutagem see ära ! " Majandusminister Eesti Energia poolel Minister Kranich ei taha elektriaktsiisist midagi kuulda . " Kui maksab tarbija , ei ole tootjal mingit motiivi keskkonda säästa ! " Valitsuses tekitavad uued maksumäärad eeldavalt kõvasti pinget , sest majandusminister Mihkel Pärnoja asub Eesti Energia poolel . " Möönan saastemaksude kasvu vajalikkust , kuna võrreldes arenenud riikidega on need väga madalad . Aga kasvutempo võiks olla madalam , " ütleb Pärnoja . Pärnoja teab , et poliitiliselt võib tal palju võita . Sõdides nagunii küttele käibemaksu lisamise vastu , saab ta end ka odava elektri kaitsjana esitleda . Kas vanaproua leiab kohtus õiglust või peab ta leppima paratamatusega ? Aet Süvari <email> B runhild-Dorothea Tiesenhausen i maja uus omanik , OÜ Pankranniku esimees Tiit Kurvits ei nõustu sellega , et vanaproua lõi Ekspressis temast pildi kui gängsteripealikust . " Kui proua siin käis ja teatas , et maja on tema oma , lõi see mind täiesti tummaks . Aga ma tundsin , et ma ei pea vastama tema küsimustele , kui kallilt ma selle maja ostsin ja kust ma raha sain . " Nii põhjendab Kurvits seda , et ta vanaproua mure suhtes alguses just väga vastutulelik ei näinud . Ta ei mõista , miks vanaproua teda süüdistab . " Alustama peaks igal juhul sellest Mati Kullamäest . Ma pole midagi paha teinud . Mingist relvaga ähvardamisest ei saa juttugi olla . Mul ei ole üldse püstolitki . " Kurvits ei eita , et lõi OÜ Pankranniku just selle maja ostuks ja haldamiseks . " Lugesin lehest kuulutust , et selline maja on müüa . Ma ei kõhelnud hetkegi - olin just laenu võtnud ja mul oli parasjagu see summa olemas . " Ostusumma suurust ei soovi Kurvits avaldada , mainib vaid , et see oli suurem kui viis miljonit krooni , millega Kullamäe vale-Tiesenhausenilt maja väidetavalt ostis , kuid väiksem kui Tiesenhausenile maja eest pakutud <arv> miljonit . Kurvits väidab kaljukindlalt , et oli tõepoolest heauskne ostja . Ta ei osanud müüjaid kahtlustada , sest paberi peal paistis asi korras . Lisaks väidab ta , et majas tegutsenud kohvik oli tühi , kui ta kohal käis , nii ei saanud ka sealt omaniku kohta infot . Aga lahti murtud uksed-aknad - kas need annavad siis tunnistust heausksest omanikust ? " Helistasin müüjale mitu korda , aga vaatamata lubadustele ta võtmeid ei toonud . Siis mõtle singi , et murran sisse - maja on ju minu oma , " selgitab Kurvits . Nüüd on Kurvitsal jama kui palju . Laenuandja nõuab raha tagasi , ärisuhted on sassi läinud , majas ei saa remonti teha ega midagi . " Plaanisin maja korda teha ja müüki panna , nüüd on need plaanid pea peale löödud , " ütleb Kurvits ja laiutab käsi . " Aga mina ka ei taha oma rahast ilma jääda ! " ÕIGE MAJA JA VALE OMANIK : Niisuguse passiga müüs vale-Tiesenhausen Toompeal asuva maja ( ülal ) . Tegelikkuses näeb Brunhild-Dorothea Tiesenhausen hoopis teistsugune välja . Proua Tiesenhausen ei ole ainuke , kellelt maja on varastatud . Valeri Viira on tema saatusekaaslane . Tema teadis , et talle kuulub pooleliolev <arv>,<arv> miljoniline ridaelamuboks Meriväljal . " Kui tahtsin seda pangas laenu tagatisena vormistada , selgus äkki , et maja ei kuulu enam mulle , " kirjeldab Viira . See juhtus umbes viis aastat tagasi . Sellest ajast saadik käib Valeri Viira oma ridaelamuboksi hõivajatega kohut . " See on mulle väga palju maksma läinud - ma ei räägi <arv> <arv> kroonist , mis hagiavalduseks tuli maksta , ega ka mitte advokaatide tasust . Aga viis aastat minu elust on ära lörtsitud , " ütleb ta . Kummaline on see , et kohtus ei ole nende viie aasta jooksul kordagi ridaelamuboksi hõivajalt küsitud , kuidas ta selle omanikuks sai - kas , kellelt ja millise summa eest ta selle ostis . Nii ei ole Viiral erinevalt Tiesenhausenist aimugi , kuidas see juhtus . " Võin ainult oletada , et mingeid dokumente on võltsitud , aga kuidas , kus ja millal - seda ma ei tea . " Maja hõivanud mehe käest läks maja omakorda edasi - nüüd juba inimestele , kellel ei olnud see sugugi esimene kord võõraste majadega jahmerdada . Nimelt müüs selle uue " omaniku " poeg <arv>. aastal võileivahinna eest vanalinnas salaja maha ühele vanaprouale kuulunud neljast majast koosneva kompleksi . Kummaline tundub ka , et kuigi kohtuniku määrusega on maja aresti all , on ta vahepeal veel kaks korda omanikku vahetanud . Ja kohtuasi venib . " Mul on juba psühholoogiliselt vastik sinna minna - mind on jooksutatud ja ignoreeritud , koguni ähvardatud , " ütleb Viira . " Aga ma ei ole veel lootust kaotanud . " AET SüVARI DELFI KOMMENTAARID : Aitaks tõhusam eelkontroll Indrek Raudjalg Politseiameti pressibüroo juhataja kt Üldiselt toimub Eestis kinnisvara ümber hulk asju , mis pakuvad politseile huvi . Pole ka imestada , sest nõukogude okupatsioon tekitas omanike seas segaduse ja kurjategijad kasutavad seda ära . Kinnisvaraga sooritatud mahhinatsioone on väga erinevaid : alates kõige lihtsamatest korteri väljapetmistest ja lõpetades keeruliste juriidiliste skeemidega . Mida siis teha ? Tiesenhauseni juhtumi põhjal näib , et tuleks välja töötada mingisugune tihedam kontroll , et taolised tehingud ei saaks seaduslikku kinnitust . Politsei tegeleb tagajärgedega , aga kasulikum on alati kuritegusid ennetada , näiteks viia võimalus kuriteo sooritamiseks minimaalseks . Tegu on paratamatusega Viktor Kaasik Vandeadvokaat On väga palju meetodeid varjata pahausksust ja näidata seda heausksusena ning see on paratamatus . Aga kui lehes öeldakse , et tegu on heauskse omanikuga , ei tähenda see veel , et ta seda on . Kui omand müüakse teisele , kolmandale või sajandale isikule , ei tähenda siiski , et ta on kindlasti heauskne . Kas tegu on heausksuse või edasikantimisega , otsustab kohus . Igas notaribüroos peaks sel juhul avama mingi labori , mis tõestaks kõikide dokumentide ehtsust , kui tahame <arv>% kindel olla . Selliste pettuste välistamiseks pole keegi sobivaid meetodeid leiutanud ja tõenäoliselt ei leiuta ka . Notarid eksivad nagu kõik teisedki Gunnar Savisaar Notarite Koja eestseisuse liige Põhimõtteliselt on kõik võimalik . Sajaprotsendiline kindlus oleks ainult süsteemi puhul , mis annaks identifitseerida notari juures käivat inimest nt näpujälje järgi , mida loetakse nagu poodides triipkoode , või digitaalsel kujul passis . Kodakondsus- ja migratsiooniameti juures on andmebaas , kust saab tehingute puhul passide kehtivust kontrollida ja meie büroo kontrollib ka <arv> protsenti , kuid see pole kõigile kohustuslik . Notar võib eksida nagu iga inimene . Ja oma eksimuste vastu on iga notar kindlustatud . Heauskse ostja mõiste on üldine tsiviilkäibe põhimõte - süsteem on ses mõttes mõistlik , et kui te olete kolmas ostja , ei taha te teada , kelle käest kätte see varem on käinud , te tahate kindel olla oma omandis . Ma ei tea , kas Eestis on selliseid pettusi ja kelmusi rohkem kui mujal maailmas , oleks vaja statistikat . Helsingi Forumi kaubamaja Bestselleri toodete müügisaal . " PLAGIAAT " : A &amp; G müügiruum De la Gardie kaubamajas koos autori Priit Põldmega . PLAGIAAT Taanlased süüdistavad Eesti sisearhitekti sisekujundusidee varastamises . Ene Läkk <email> Taani disainibüroo Mentzler nõuab Eesti rõivamüügifirmalt A &amp; G pool miljonit krooni . " Varastatud sisekujunduse idee eest , " põhjendavad nad nõuet . " See on suisa väljapressimine , " naeruvääristab sisearhitekt Priit Põldme tekkinud olukorda . Järatav kont taanlaste hammaste vahel on tema kujundatud A &amp; G müügisaal De la Gardie kaubamaja teisel korrusel . A &amp; G müüb kümne firma noorteriideid . Kokku ligi <arv> kaubamärki . Sealhulgas ka Taani firma Bestseller neli kaubamärki . Tavaliselt teeb iga suurem rõivatarnijafirma koostööd mõne disainibürooga , kes kujundab kaubamärkide müügiks ruumi sisustuse . Bestselleril on selline leping Mentzleriga . De la Gardie kaubamajas kujundas Bestselleri kauba müügisaali aga Põldme . " Nõuet kasutada Bestselleri kauba puhul ainult Mentzleri teenust meil polnud , " nendib A &amp; G omanik ja juhataja Olar Gofman . Nüüd ähvardab seesama Taani disainifirma , et kui eestlased poolt miljonit ei maksa , siis lõpetab Bestseller firmaga A &amp; G igasugused suhted . Disainibüroo Mentzler küsib pool summat saamatajäänud tulu eest . Teise poole rahast aga Helsingi Forumi kaubamaja Bestselleri toodete müüginiši sisekujunduse kopeerimise eest . Taanlased kirjutavad oma vihases faksis : " Autoriõigust on rikutud ja kopeeritud seinte , peeglite ja proovikabiinide konstruktsioone . " " Kui me kompromissi ei saavuta , siis tuleb võibolla tõesti leping rõivatarnijaga lõpetada , " räägib Gofman . Ehkki süüdistuse on esitanud disainifirma , mitte rõivaste tarnija . On siis kaks ruumikujundust omavahel sarnased ? " No selles asi ongi , et ei ole , " ütleb Põldme . " Taani disainifirma süüdistus on mittemidagiütlev ja laialivalguv . " Taani disainerid süüdistavad Põldmed , et ta on ruumis kasutanud hõbedavärvilisi metallkonstruktsioone , et riiulid on heledast puidust ja et rõivakabiini kardin ripub kahe konksu otsas . " Õige mul nüüd maailmarevolutsioon , " toriseb Põldme . " See on sama kui hakata otsima , kes on kandilise maja idee autor . " A &amp; G müügisaal on universaalne , nagu paljudes Euroopa noortekraami kaubamajades . Siin ei ole midagi erakordset . " Mina ei saa ka aru , mille kopeerimisest nad räägivad , " imestab Gofman . Siin on tõenäoliselt mängus ka Bestselleri esindaja Soomes , kes tegelikult puhuski selle probleemi üles . Tema soovis firmale A &amp; G müüa vana sisustust . " Klient ( A &amp; G ) arvas , et kuna seda pakutavat kraami on nende ruumi jaoks liiga vähe , siis paneme ühele poole vana ja teisele poole tellime uue . Soomes tehti paigutusplaan ära . Kui nad aga kuulsid , et me tellime poolde saali uue sisustuse , siis vist solvusid ja keeldusid üldse midagi müümast . Mina aga rõõmustasin , et saab kogu ruumi uue sisustuse projekteerida , " seletab Põldme . Selle peale Soome esindaja võttiski kiiresti ühendust Taani disainifirmaga . Ilmselt on tegu kadedusega . Kaitstakse kiivalt oma turgu . " Mingid Eesti nässid ehitavad maja , mis tuleb välja kuradi kena . " Ja lisaks teevad korraliku kaupluse kujunduse ligi kümme korda odavamalt kui taani vennad . " Süüdistused on nii üldised , et lõpuks hakkad üha enam ja enam mõtlema , ehk olen tõesti kopeerinud või mõne teise asja valesti teinud , " arutleb sisearhitekt . " Keegi ei tea Bestselleri ja disainifirma Mentzeli lepingu sisu . Ent see pole ka selline , mis oleks kirjutanud meie sisearhitektile mingid nõuded ette . Meile jäeti vabad käed , " räägib Gofman . " Kui nad annavad asja kohtusse , siis see on minule kindlasti hea lahendus . Ma olen kindel , et nemad kaotavad , " seletab Põldme veendunult . " Nad arvavad , et me oleme siin aborigeenid . Et meie käest võib ükskõik mida nõuda , " on sisearhitekt pahane , et peab tegelema sellise pseudoprobleemiga . Ta olevat Mentzleri disaineriga kokku puutunud vaid ühel korral . Taanlane haaranud tal käest kinni ja mangunud : " Vaata mulle silma ja ütle , et see on koopia ! " Kalev Rattus Eesti Autorite Ühingu tegevdirektor Väga raske on nii nappide andmete põhjal mingeid juriidilisi järeldusi teha . Siiski mõned märkused . Esiteks ei ole minu arvates õige kellegi esitatud süüdistusi a priori absurdseteks kuulutada . Ju on süüdistajatel ka mingi ratsionaalne iva ikka taga , sest sisuliselt kuriteos ( plagiaat on meie KrK § <arv> järgi kuritegu ) kedagi süüdistada ei ole niisama naljaasi . Ilmselt oleks vaja põhjalikumalt teada süüdistava poole argumente ja põhjendusi , et hinnata nende põhistatust või alusetust . Teiseks oleks vaja tõepoolest võrrelda mõlemaid sisekujundusi , et saada aru , kas taanlaste süüdistus teose varguses on põhjendatud . Kui asi läheb kohtuni , siis loomulikult on kohtul õigus nõuda ekspertiisi määramist , et saada eksperdiarvamust kahe teose sarnasuse kohta . Kuna taanlased väidavad , et kopeeritud on seinu , peegleid ja proovikabiine , siis tulekski neid asju kahe kaubamaja puhul võrrelda . Seejuures on oluline , et tegemist peab olema just nimelt teoste väliskuju sarnasusega . Kui tegemist on nö ideede sarnasusega , siis siin ei saa autoriõiguse kaudu midagi teha , sest autoriõigus ei kaitse ideid . Kui Priit Põldme on oma seisukoha juures kindel , et sisekujundused ei ole omavahel sarnased , siis jäägugi ta selle juurde kindlaks ja siis on juba teise poole asi tõendada , et nad on sarnased . Valentin Yudashkin lubab kaasa aidata ka vähetunnustatud Eesti moekunstnike laiemalt tuntuks saamisele . Mõnda aega tagasi abistas ta üht riiakat , kel läheb praegu juba väga hästi . MOEKEISER Vene moeguru jumaldab käsitööd ja ostis Tallinnas igalt Müürivahe mutilt ühe kampsuni . Annaleena Pihel <email> Nädalavahetusel Tallinna külastanud maailma noorim kõrgmoe disainer Valentin Yudashkin ( <arv> ) on tagasihoidlik mees , keda ei paneks tänaval tähelegi . Kus sa elad ? Elan Milanos , Pariisis ja Moskvas . Sellele on ka lihtne põhjendus : Moskvast olen pärit , Pariis on kõrgmoelinn , Milanos jällegi on võrratu söök ja hea tööd teha . Kas su naabrid teavad , kes sa oled ? Mulle nagu tundub , et ei tea . Ühed on ameeriklased , neil pole küll mingit aimu . Aga ega see ei tähenda , et saaksin rahus elada - fännid aimavad täpselt , kust mind otsida . Millega su pere tegeleb ? Naine , ema , sugulased - kõik on koos minuga moeäris sees . Kõike teeme koos , nad on mul igal pool kaasas . Ei oskakski ilma nende toetuseta olla . Kas vanemad on su üle uhked ? Ma arvan , et kõik vanemad peaksid oma laste üle õnnelikud olema . Minu omad tõesti armastavad mind . Aeg-ajalt tekib arusaamatusi , sest press kirjutab minust ka palju halba . Kirjelda esimest olulist õmblustööd . Mäletan seda väga hästi ! See oli <arv> , kui tegin kanganäituse . Siiamaani on kõik kangad täpipealt meeles ! Kas sind karusnaha kasutamise eest pole püütud lintšida ? Ei . Absoluutselt mitte . Kasutan seda vaid oma haute couture 'i ( kõrgmoe - pr.k ) kollektsiooni jaoks . Kõrgmoes on iseenesestmõistetav karus- ja väärisnahka kasutada - katsu sa teiste materjalidega ehtsat luksust saavutada ! Aga mu teised kollektsioonid , see tähendab prét-a-porter , on täiesti loomavabad . Tegelikult on ju haute couture 'i tegijaid nii vähe , et loodust nende töö küll ohustama ei peaks . Kaks aastat tagasi teatas iga teine moelooja , et läheb nüüd Indiasse inspiratsiooni järele . Mida sina siis tegid ? Tulen suurelt maalt , kus on rahvusvahelist kultuuri küllastumiseni . Vahel mõtlen ja imestan selle üle , kui palju kuulsaid kirjanikke ja kunstnikke Venemaalt tulnud on . Ja isegi ballett on meil parim . Ühesõnaga , saan oma inspiratsiooni kodust kätte . Kriisi pole olnud ? Reisin palju ringi , kohe tõesti palju . Tunnen end õnneks igal pool mugavalt ja oodatult . Seepärast ei saagi kunagi tüdimust peale tulla , kuna olen jõudnud enne ära sõita . Mida suurem edu , seda suurem oht läbipõlemiseks . Või on moes teisiti ? Tead , see oleneb kõik professionaalsusest . Moes on muidugi kõige tähtsam säilitada täiesti oma , eriline nägu . Mitte kellegagi segamini minna . Tuleb endale meelde tuletada , et mood on muutuv , stiil aga jääv . Kui moekunstnik hakkab kahe eri stiili vahel rabelema , võib ta läbi põleda küll . Hubert Givenchyd inspireeris Audrey Hepburn , Karl Lagerfeldi selja taga seisis Amanda Harlech . Kellele lood sina ? Need mehed alustasid <arv>ndatel-<arv>ndatel - kui moodi näidati veel pisikestes salongides vähestele valitud inimestele . Nüüd pole mood enam mingi luksus , ta on mõeldud kõigile . Ei ole enam vajalik vaid ühele naisele pühenduda . Tähtis on , et iga naine leiaks midagi , ilma et end mingi muusaga samastama peaks . Aga miks õmmeldakse rohkem just naistele ? Mina küll õmblen meelsasti ka meestele ! Naiskliente on muidugi rohkem . Praegu meeldib mulle tegelikult kõige enam mu uus <arv>-<arv>aastaste kollektsioon . Esitlesime seda hiljuti New Yorgis , see on täiesti teistmoodi kui rõivad , mis mul Tallinnas kaasas on . Palju inimesi su moemajas töötab ? Moskvas on neid <arv>. Aga Milanos ja Pariisis veelgi rohkem . Oleksin õnnega koos , kui leiaksin Eestist paar head käsitöölist - siin on lihtsalt niivõrd huvitavad mustrid . Räägi sellest , kuidas sa endale Tallinnast kampsuneid ostad . See oli <arv> , eelmine kord , kui show ' pärast siin olin . Ilm oli väga külm , mul sooje asju kaasas polnud . Kõndisin lõdisedes vanalinnas ringi ja nägin käsitöömüüjaid . Valisingi välja sooja ja ilusa etnokampsuni . Kannan seda siiamaani - suvilas . Aga , imelik lugu , täna sattusin jälle samale tänavale ( Müürivahe - toim. ) ja samad naised hüüdsid , kus ma nii kaua olen olnud ! Ostsin igaühe käest , et kedagi mitte solvata . Ma j u m a l d a n käsitööd - sellest on tohutult hingesoojust . Kas haute couture on surnud ? Igale impeeriumile tuleb lõpp . Mulle meeldib sellele läheneda ajalooliselt : oli Rooma impeerium - suur ja vägev - , aga sai otsa . Võimas Hiina monarhia - lõppes seegi . Vene impeerium - taas sama teed . Ja siis , palun väga , kõigile tuttav kommunism ... Kuid kui siiski moest rääkida ? Muidugi sureb haute couture välja ! Ükski süsteem ei saa ilma arenemata püsida - kõik muu ju liigub edasi . Vaadake tehnoloogiat ! Vaadake , milliseid kangaid on võimalik toota ja kuidas rõivatööstus muutub . Andmed lüüakse arvutisse ja kogu lugu . Haute couture on püsinud sedavõrd kaua vaid seetõttu , et prantslastel on komme vanadesse tavadesse takerduda . Nad pole lihtsalt lasknud uuel verel peale tulla . Kas on tõenäoline , et kümne aasta pärast saadavad kliendid sulle tellimisi interneti kaudu ja otsene suhtlemine kaob ? Muidugi ! See on ju nii mugav ! Ükskõik kus maailma otsas oled , pääsed interneti abil igale poole . Ma üldse ei imestaks , kui see juhtuks juba varem . Mõtle , <arv>-<arv> aastat tagasi ei tundnud me õieti faksigi !!! On see hea või halb , et kliente nii harva näeb ? Hea ja halb pole üldse meie otsustada . Meie töö on sellega lihtsalt leppida . Oleme sellise tempoga paratamatult ära harjutatud - kõike peab saama k i i r e s t i . Kes on sinu lemmikkliendid ? Ai , aga neid on ju nii palju ! Näiteks Araabia Ühendemiraatide printsess . Hongkongi suurim naftamagnaat . Romanovite viimane järeltulija . Näiteks Gina Lollobrigida käib minu juures . Ja Mickey Rourke . Veel paljud näitlejad . Loomulikult kõik Vene staarid . Nimeta mõni üldtuntud staar , kes peaks sinu arvates oma stiili muutma . Hehheehh ! ( pikk ja põhjalik naer ) See on liiga subjektiivne , et välja öelda ! Tegelikult võiks ju igale staarile uue stiili välja mõelda . Tunnen , et saan selliste asjadega väga hästi hakkama , niisiis tulgu aga kõik minu juurde ! Mis sa Katrin Kuldmast arvad ? Ma olen siiralt õnnelik , et saan koos temaga show'd teha . Ta on väga andekas ja vajab rohkem tunnustust , et teda mujalgi tähele pandaks . Nähes temasuguseid , meenub mulle alati , kuidas Pierre Cardin omal ajal mind aitas . Seetõttu püüangi alati omalt poolt kasulik olla . Mõnda aega tagasi abistasin üht riiakat , kel läheb praegu juba väga hästi . Mis sorti heategevusega kavatsed tegelda , kui oled vana ja pururikas ? Ausalt öeldes ma juba tegelengi . Ainult väga hea meelega seda ei reklaami . Mul on kaks lastekodu ja invaühing . Annan heategevuse korras moeajaloo kursust ka GITISes . Püüan kõigile võimalikult abivalmis olla . Millesse sinusugune õnnestuja inimene usub ? Usk on ülitähtis mitte ainult õnnestumiseks , vaid eluks üldse . Kes usku austavalt ei suhtu , sellel ei saa ka hästi minna . Arvan , et mingisugune usk on igas inimeses . Ise usun sügavalt Jumalasse ja arvan , et ilma temata mind polekski . Meie peres on erinevad usud küll segamini , aga see ei tähenda midagi - Jumal on ju üks . Pikemalt saab Valentin Yudashkini elust ja tegemistest lugeda ajakirja Anne juuninumbrist . Presidendi pressiesindaja sõnul tuli Vensel lahkumisjutuga siiski ise Lennart Meri manu . Ta sai esmaspäeval <arv> tundi järelemõtlemisaega . TULIKUUM MÕISTATUS Vello Venseli ootamatut haigestumist ei usu mitte keegi . Aavo Kokk Sulev Vedler <email> Kaitsepolitseil on kombeks iga riiklikult tähtsa ametissenimetamise korral koostada valitud tegelase taustauuring . See on rutiinne toiming , mille sooritamiseks kulub nädal , mõnikord paar . Nii katsutakse läbi kõik kohtunikud . Ka riigisaladusega töötajad . Tõenäoliselt võeti samamoodi üksipulgi lahti Eesti Panga presidendiks valitud Vello Venseli minevik ja olevik . Toodi välja mitte ainult faktid , vaid ka tema psühholoogiline portree , ohtude loetelu ja analüüs jne. Kuna Venseli pangapresidendiks saamine oli suurüllatus , algas töö tema taustaga arvatavasti alles pärast valimisi , mis toimusid märtsi lõpus . Oluline oli vaid see , et raport valmiks enne neljapäeva , kui lõpevad senise pangajuhi Vahur Krafti volitused ja president Lennart Meri Venseli ametisse nimetab . Sündmused Venseli ümber hakkasidki hargnema vahetult enne tema karjääri tipphetke . Esmaspäeval kell <arv> läks ta Kadriorgu Meriga kohtuma . Pärast seda ta Estonia puiesteele Eesti Panga majja enam ei naasnud . Küsimus on vaid selles , kas Meri teatas , et Venseli puhul on leitud mõni häbiväärne tõde ja ta ei sobi oma uude ametisse , või teatas Vensel ise Merile , et on langenud šantaazhi ohvriks ja peab tagasi astuma . Ametlikuks versiooniks sai aga " tervislikud põhjused " , mida ei usu keegi , sest Vensel pakatas tervisest . Kuna Vensel ja Meri ei kasutanud suhtlemisel vahemehi , ei lekkinud jutuajamise kohta mingit infot . Meri informeeris asjast vaid peaminister Mart Laari , kes teavitas uudisest ministreid teisipäeva õhtul . Eesti Pank sai peata jäämise teate samuti teisipäeval , kui tema nõukogu kogunes kell <arv>.<arv> korralisele istungile . Vensel ei saatnud kirja ise , vaid see tuli Kadrioru kaudu . Tulevase presidendi tagasiastumine sai kohe päevakorrapunktiks number üks . Poliitikutest ja teadlastest koosnev panga nõukogu kuulutas arutelu täiesti kinniseks . Istungile kutsutud ülejäänud <arv>-<arv> inimesel ( direktorid ja osakonnajuhatajad ) paluti ukse taga oodata . Kolmveerand tundi hiljem oli otsus küps : Venseli koha võtab ajutiselt üle praegune asepresident Peter Lõhmus . Uue presidendi otsimine on alanud . Kell <arv>.<arv> teatas BNS Venseli lahkumisest . Eesti Panga pressiteenistuse telefonid läksid kohe punaseks . Ei helistanud mitte ainult ajakirjanikud , vaid ka välismaa pangad ja suurte rahandusorganisatsioonide tegelased . Kõiki huvitas küsimus , miks Vensel lahkus . Vastust aga ei osatud anda . Pressiteenistus ei teadnud isegi kolmapäeval , kus Vensel asub . Väidetavalt mingis haiglas . Tema tütar ütles Äripäeva Online'ile vaid , et isal on kõrge vererõhk ja ta vajab puhkust . Suure pinge puhul tõuseb vererõhk alati . Lehe trükkimineku ajal ei olnud teada , mis täpselt toimus . Võimalik , et see jääbki saladuseks . Hüpoteesid meelemuutuse kohta <arv>. Võimalik seotus KGBga . <arv>. Vanad jamad Keila Pangast , mille nõukogusse Vensel kuulus . <arv>. Poliitiline manööver . <arv>. Eesti Panga senise presidendi Vahur Krafti kättemaks . <arv>. Joomatuurid , noorpõlvelollused või mõni häbiväärne kirg . <arv>. Ikkagi tervis , kuigi Vensel uskus , et kaelas rippuv amulett kaitseb teda . Samas ei teki kõrge vererõhk üleöö ega sunni inimest ametist loobuma . Allan Selin näitab paari nädala eest Öördi järvest püütud isendeid , kus need jää all talve üle elasid . Peeter Sauter räägib ärimehega , kes viidab Aafrikas aega paljalt putukaid püüdes . A llan Selin ( <arv> ) on välimuselt umbes nagu Frank Cannon vanast detektiiviseriaalist . Tublisti üle saja kilo , tugeva lõua ja ninaga . Aga ta ei ole detektiiv , vaid müüb kaminaid ja jahib putukaid . Missugune ta enda kamin Muuga majas on ? See on roosast marmorist . Sajatuhandene . Aga Selin müüb ka poolemiljonilisi . Putukakogu on tal soliidne . Eksemplare kokku pole kunagi lugenud , aga küllap neid mõnikümmend tuhat tuleb . Kabineti üks sein on eritellimusel tehtud putukakappe ja -karpe täis - stiilsed sitikapildid väärispuidust ustel . Teise seina kapid on ülespanemisel . Selin on ärimees ja putukakoguminegi on tal hästi organiseeritud . Ta angazheerib mehi , kes putukaid püüavad , ja asjatundjaid , kes neid prepareerivad . Sitikas on ju vaja korralikult nõelade vahel välja sirutada ja ära kirjeldada . Siin ongi konks , miks ülikoolis bioloogiastuudiumi pooleli jätnud Selin putukaid kogub . Tema unistuseks on leida selline , keda ei ole veel siiani kirjeldatud , ja anda talle oma nimi . Ühe sitasitikaga on Selinil väljavaated vooru saada . Lõhnab selle järele , et seda vennikest pole maailmas keegi veel kirjeldanud . Putuka enneolematus tuntakse ära suguelundi kuju järgi . Selin näitab : " Sa pigistad teda ja suguelund suskab tagant välja . See tuleb ära keeta ja siis kirjeldada . " " Mardika mmm ... seesamune asi võib ju väga pisike olla . Et see kopsikus keetes ka ära ei kao ? " " Võib olla väike küll , " naerab Selin . Ega ta ise seda kirjeldamistööd ka ei tee . Delegeerib . Selin on muhe eesti talupoja vurhvi mees , umbes nagu Oru Pearu . Ta on küll ärijuht , aga arvutit ei kasuta : " Ma korra proovisin , aga jätsin sinnapaika . Ütlesin , et kui arvuti hakkab minuga eesti keelt rääkima , siis hakkan mina teda kasutama . " Selin ei valda ühtki võõrkeelt peale vene , aga taibuka ärimehena tuleb ta poes ja restoranis ja äripartneritega toime <arv>-<arv>s maailma keeles . Enneolematut putukat leida on täiesti reaalne . Keegi ei tea , kui palju maailmas sitikaid on . Ja iga päev kirjeldatakse mitut uut liiki . Aga ega Eestist neid uusi ei leia . Tuleb minna ikka Aafrikasse , Austraaliasse ja Lõuna-Ameerikasse . Ja Selin lähebki . Võtab kaasa generaatori ja võimsa lambi ja voodilina lambi kohale kinnitamiseks . Paneb need öösel üles ja kui hästi läheb , roobitseb öö jooksul umbes kolm miljonit sitikat kokku . Kujutate ette , millise sitikanoosiga ta siis troopikast Eestisse tagasi tuleb . Aga mitte ainult troopikast . Surmutipurk kloroformiga on taskus ka siis , kui Selin koos perega suvalises maailma suurlinnas pruukosti võtab . Nii proual , härral kui ka kolmel lapsel . Selinile linnad ei meeldi . Ükskõik kas Sidney või Helsingi , kõik nad on ühesugused . Aga loodus on nauding . Ka siis , kui toekal mehel higi ojadena alla voolab . Keenias või Madagaskaril . Selin hindab eksootilist ja Kesk-Aafrikas paar tuhat kilti rendiautoga läbi sõites ei lähe sööma restoranidesse , mis on seal ka olemas ja hindadega nagu Eestis , aga ikka pärismaalaste lõkke äärde , kus must mees matšeetega hangunud mannapudru sarnast kakku lõikab . " Kokkuhoid ka , " ütleb Selin ja ma ei saa aru , kas ta viskab nalja . Suu on Selinil rääkides kogu aeg kõrvuni , nagu skorpionid , skarabeused ja tsikaadid oleks maailma lõbusaimad seltsilised ja parim ajaviide . Ta on koos pärismaalastega ka rohutirtse söönud - aga sellest ei saa ikka kõhtu korralikult täis ! " Olime ikka täitsa tsivilisatsioonikaugetes kohtades , " pajatab Selin mõnuga . " Neegrid võtsid hommikul telgiukse veerde järjekorda , et meid näha . Ma istusin ja sirutasin parajasti ilusat liblikat , kui üks julgem naisterahvas pistis telgi alt käe sisse ja katsus mind . Tahtis teada , et kas ma olen ikka päris . Aga Madagaskaril läksin külapoodi ja pisike poiss ehmatas limonaadipudeli suult ja jooksis mitusada meetrit mul järel ja kogu aeg naeris . Ta oli heleda nahaga sigu näinud küll . Aga et siga tuleb kahel tagajalal poodi , see oli talle kangesti naljakas . " Aafrikast tuli Selin tagasi malaariaga . Oli küll kõige vastu poogitud ja süstitud , aga ei midagi . Malaariaga on nii , et ta käib hooti ja siis tuleb vappekülm mitmeks tunniks , mis siis , et juulis oli Eestis ka soe ilm . Selin pidi oma prantsuse äripartnereid ringi vedama , aga kell neli teatas : " Vabandust , härrased , head aega tänaseks , mul hakkab poole tunni pärast palavik . " Sest malaaria algas täpselt pool viis . Selin sõitis koju ja keeras <arv>kraadise juulikuumusega oma autos soojenduse põhja ja ise vappus külmast . Äriasjad ei lubanud kohe haiglasse minna . Kui lõpuks läks , siis võeti põhjalikult uurimise alla , sedasorti malaariat polnud siinkandis ammu nähtud . Kindlustust pole Selin reisides võtnud ja suurt midagi pole juhtunud ka . Ainult viimati Venetsueelas kõrbes telkides tehti kõrvalolev auto öösel viimse pulgani tühjaks . Kõik peale putukate oli autos . Selinile jäid ainult püksid , mis ta pea alla padjaks oli keeranud . Muidu polnud aluspesugi , rääkimata passist ja krediitkaartidest . Selini vana tuttav Venetsueela eestlane Harry Männil aitas hädast välja . Andis pesu selga . Piirivalvur lõi kirjutusmasinaga sinisele paberile sinise kirjaga passi asendava paberi ja sellega lendas Selin Tallinnasse . Naine tuli lennujaama vastu ja ütles piirivalvele , et Allan Selin on Allan Selin . Piirivalve uskus ja Selin sai koju tagasi . Ise räägib ta seda , nagu oleks olnud maailma kõige lahedam seiklus . Väike nõuanne Selinilt neile , kes troopikasse sitikaid püüdma tahavad minna . Putukaid püüdma peab ilma riieteta , muidu on tüütu , kui sitikad särgi alla poevad . Väikesed hammustused ja nõelamised ei tee midagi . Aga kord Aafrikas lendas liblikas Selini kamraadile Toomas Armulikule kõrva sisse ja jäigi sinna . Selin lasi sõbra kõrva kloroformi , see tegi hirmsasti valu . Liblikas jäi veerandtunniks tukkuma ja siis lendas jälle Toomas Armuliku peas ringi . Ja nii mitu päeva . Ja alles nüüd , palju kuid hiljem , on aafrika liblikas osade kaupa kõrvast välja hakanud pudenema . HELIKOMIID : Selliseid tõi Selin Venetsueelast suure kotiga . Varastatud ekspeditsioonivarustust polnud siis enam vaja tassida . ORMITOPTERA : Troopiline Aafrika on sitikaid täis . Selin on neid seal välja urgitsenud ka elevandisõnniku seest , elavaid ja elevandi soolestiku läbinuid . KASSITAPUSURU : See Aafrika liblikas oli ise kuidagi Eestisse lennanud . Selini sõbra naine tõi koos kuivanud pesuga kogemata õuest tuppa ja ehmatas tõsiselt . Aga sõber pistis suru Selini jaoks sügavkülma . TSIKAAD : On aafriklasele natuke mahlasem suutäis kui rohutirts . Ja hääl on tal vali . Valitsus loobub välismaa töötajatele esitatavatest keelenõuetest . Tarmo Vahter <email> Valitsus valmistub Euroopa Liidu soovitusel kaotama keeleseaduse sätteid , mis nõuavad Eestis töötavatelt välismaa spetsialistidelt eesti keele oskamist . Brüsseli arvates võib keeleseadus takistada tööjõu vaba liikumist Euroopa Liidu riikide vahel . Praegu peab iga Eestis töötav välismaa spetsialist oskama eesti keelt keskastme tasemel . Ainsa erandi teeb seadus neile välismaalastele , kes töötavad Eestis kuni ühe aasta . Sel juhul kohustub tema töökoht tagama eestikeelse asjaajamise kõigile soovijatele . Sellest piirangust on soovitanud loobuda ka Tartu ülikooli rektor Jaak Aaviksoo . Alma materis töötab praegu <arv> välismaa õppejõudu . " Tegin selle ettepaneku akadeemilise vahetuse printsiipe silmas pidades , " põhjendab Aaviksoo . " Kui ülikool kutsub siia välismaa õppejõude ja teadlasi , siis neile on meie keelenõuded kahtlemata liiga keerukad . " Veel eelmisel aastal nimetas peaminister Mart Laar keeleseaduse seda osa hädavajalikuks . " Paljud soome ja rootsi ärimehed tulevad Eestisse ega oska keelt . Nad asutavad firmasid ega saa aru oma klientidest , " ütles Laar intervjuus The St. Petersburg Timesile . Keeleinspektsiooni peainspektori Leho Klaseri arvates " ei juhtu seaduse muutmisel midagi hullu . Välismaalased on seadusekuulekad . Näiteks tuleb eesti keelega toime Pärnu sanatooriumi hiinlasest massöör . " Riik on seni trahvinud üksikuid välismaa spetsialiste , kes ei oska eesti keelt . Enamasti karistavad keeleinspektorid <arv>-<arv>kroonise trahviga vene müüjaid ja teenistujaid . Kuid praegu valmistab valitsus ette uut määrust keelenõuete kohta erafirmades . Määruse eelnõu järgi peavad oskama algtasemel eesti keelt ainult need kaubandus- ja teenindustöötajad , kes klientidega kokku puutuvad . Näiteks poe transamehel pole vaja üldse eesti keelt osata . " See eelnõu on koostatud välismaa keeleoskuse põhimõttel , " tunnistab haridusministeeriumi nõunik Jüri Valge . " Probleem on selles , et Euroopa Liidu asjatundjad ei soovi üldse erasektori keeleoskuse reguleerimist . " Haridusministeerium saadab eelnõu aruteluks laiali järgmisel nädalal . Valitsus peaks seda arutama mai keskel . Seejärel on kavas ka keeleseaduse muutmine . " Valitsuse määrus on kergemini muudetav kui seadus . Brüssel pelgab , et äkki mõni järgmine valitsus kehtestab rangemad nõuded , " seletab keeleinspektsiooni peadirektor Ilmar Tomusk . Eesti ja Brüsseli ametnikud arutasid keeleseaduse muutmise üksikasju juba eelmisel aastal . <arv>. märtsil <arv> Tallinna saadetud kirjas kiitis Euroopa Komisjoni õigusteenistus Eesti ettepanekud üldjoontes heaks . Keeleseaduse üks loojaid riigikogu liige Mart Nutt ( Isamaaliit ) on uuendustest kuulnud , kuid ülalmainitud kirja sisu on talle üllatus . " Kogu see problemaatika on mõnevõrra kunstlik . Ma ei võta vastu seadust , mis rikuks valijate huve . " CHRIS MCLEAN : Šotlasele ei tule pähegi siin elada ja töötada eesti keelt oskamata . Aet Süvari <email> Šotlane Chris McLean räägib eesti keelt küll aktsendiga , kuid soravalt . Ta elab Eestis kuuendat aastat ja töötab konsultatsioonifirma Balti Lüli direktorina . " Ma leian , et see on normaalne , et ma olen keele selgeks õppinud . Kellelgi ei tuleks pähe elada kuus aastat Prantsusmaal ja prantsuse keelt mitte õppida . Ma ei näe , et Eestis peaks see teisiti olema , kuigi riik on palju väiksem , " sõnab McLean . McLean sattus Eestisse nagu Šotlased ikka - käis <arv>. aastal jalgpallimängu vaatamas . Talle jäi Eesti meelde rohkete võimaluste maana . Aasta pärast jättis ta oma pressiesindajatöö Šotimaa kultuuriministeeriumis , kolis Eestisse ja lõi siin oma nõuandefirma . " Mul oli plaan ennast siin aegsasti sisse seada , kontakte luua . Kui Eesti Euroopa Liitu jõuab ja teiste riikide huvisfääri satub , on mul siin juba jalad all ja olukorrast selge ülevaade - siis saan ma oma kogemusi teistega jagada ja mu töö hakkab vilja kandma , " selgitab McLean . Siia tööle asudes oli tal esimesest päevast selge , et peab keele ära õppima . " Mulle ei tulnud pähegi , et saaks teisiti , " sõnab McLean . " Aga ma ei oska praegugi eesti keelt täiuslikult , selle õppimine võtab aega terve elu . Mul on vedanud , et mul on eestlasest abikaasa ja lapsed , kellega ma saan pidevalt eesti keelt harjutada . " Poole oma tööajast suhtleb McLean eesti keeles , kuigi möönab , et tegelikult on vähe kohti , kus ta ei saaks asju aetud ilma keeleoskuseta . " Eelmisel aastal olid mul koostööprojektid sotsiaalministeeriumi ja tööinspektsiooniga , kus ma aitasin eestikeelseid infomaterjale ette valmistada . Üks põhjus , miks mina selle töö sain , oligi keeleoskus . Ilma selleta oleks mul olnud kohutavalt raske , " möönab McLean , kes õppis selleks tööks selgeks suure hulga erialast sõnavara . Keelekursustel käis McLean Eestisse saabudes vaid paar kuud . " Välismaalastel ei ole siin praegugi lihtne keelt õppida , aga tollal oli veel raskem , sest sellelaadseid kursusi lihtsalt ei korraldatud - polnud turgu , " sõnab McLean . Ta tunnistab , et tal polnud aimugi , et tegelikult nõudis keeleseadus kõigilt Eestis töötavatelt välismaa spetsialistidelt vähemalt keskastme keelesokust . " Ma toetan küll seadust , mis paneb välismaalased eesti keelt õppima , aga see peab olema piisavalt paindlik , " märgib ta . " Uus seadus järgib reaalsust . " McLeani sõnul on temataolisi keeleoskajaid välismaalasi Eestis vähe . " Ma usun , et paljud neist tahaksid eesti keelt õppida , aga nad ei tee selle jaoks just eriti palju . " Mida peab John oskama ? Keelenõuded üle aasta Eestis töötavale välismaa spetsialistile Kesktase - eesti keele suuline ja piiratud kirjalik oskus . Isik tuleb toime mitmekesistes keelekasutusolukordades , saab aru normaalse tempoga kõnest , mõistab raskusteta igapäevaelu kajastavate tekstide sisu , suudab kirjutada oma tegevusvaldkonda puudutavaid tekste . Mida peab müüja oskama ? Neid keelenõudeid pole transamehel enam vaja täita Algtase - eesti keele piiratud suuline ja elementaarne kirjalik oskus . Isik tuleb toime tuttavates keelekasutusolukordades , saab aru selgest kõnest igapäevaelu puudutavatel teemadel , mõistab üldjoontes lihtsama teksti sisu ning oskab täita lihtsaid tüüpdokumente ja kirjutada lühikesi tarbetekste . Direktor ei pea oskama eesti keelt Euroopa Komisjon nõuab Eestilt kehtiva keeleseaduse muutmist Brüssel kiidab heaks Juhtivtöötajad vabastatakse eesti keele oskuse nõudest Brüssel soovib lisainfot Eraarstide ja -psühholoogide ja farmatseutide keelenõuete kohta Kas koolidirektorid ja nende asetäitjad peavad oskama eesti keelt kõrgtasemel ? Kas eelmainitud nõue kehtib ka mõne Euroopa Liidu riigi keelt õpetava keeltekooli direktori kohta ? Brüssel rõhutab Vaja on parandada Eesti keeleseadust , sest valitsuse määrusest ei piisa kõigi probleemide lahendamiseks Laena tanki , Vanemuine ! Esimese vabariigi ajal sõitsid Eesti kaitseväelased muuhulgas tankidega . Pildil roomab Esimese maailmasõja aegne inglise tank Uku üle silla Männiku polügoonil . Oli aasta <arv> ja auto-tankirügemendil pidustused . Inimese ajul on kaks poolkera nagu maakeral . Kummalgi poolel on oma funktsioon . Kreeka pähkli tuum sarnaneb üsnagi inimese ajuga . Pähkli mõtlemisvõimest on lõbusaid teooriaid . Nüüd värvib Raadio <arv> aju ( või siis pähkli ? ) siniseks . Mul hakkab peas imelik . Justkui oleks paha olla . Nagu püüaks keegi ajupoolkerasid lahku kiskuda . Jääme kokku , ütleb Raadio <arv> slogan . Ei jää ju , tundub mulle . Püüan seda pilti mitte enam vaadata . Ikka on kuidagi imelik . Huvitav , kuidas see reklaam tegelikult peaks töötama ja inimesi avalik-õigusliku kommertskanali juurde juhatama ? TÕNU KAALEP Eestis odava raha eest rindu suurendanud soomlannad on endast väljas , kirjutab Helsingin Sanomat . Üha rohkem soome naisi laseb liiga suureks tehtud rindu kodus tagasi väiksemaks lõigata . " Naistele on pandud isegi ühest liitrist suuremaid proteese , " räägib ilukirurg Matti Pakkanen , " mõned on isegi nii suured , et puutuvad rindade vahel kokku . " ÜLO JALAKAS Neli meest istuvad restoranis Primavera lauda . Tüdruk toob menüü . Neli meest avavad menüü ja loevad esimeselt leheküljelt pealkirja " Tervisekuu " . Selle all on " Röstitud pullipallid mango cuoscousi , paprika fettuccini ja tomati sabajoniga " . <arv> krooni . Neli meest vaatavad tüdruku otsa . " Mis pallid need on ? " " Need on härja munad , " tuleb üle tüdruku huulte . Neli meest vahetavad pilke . " Need on mõnes riigis delikatess , " julgustab tüdruk . Neli meest liigutavad ennast ebalevalt : " A mis neil tervisega pistmist on ? " Tüdruk vaatab põrandale . Neli meest tellivad makarone . TARMO VAHTER Carmen Kass soovitab Kuidas valida uueks supelhooajaks õiged bikiinid ? Eestil on jälle maailmale sõnum ! Ameerika suure aluspesufirma Victoria's Secret internetipood õpetab jänkisid valima täiuslikke kehakatteid . Näe välja nagu Carmen Kass ! TARMO VAHTER <hyperlink> Ma ei taha tervet telekommunikatsioonilahendust , tahan tavalist telefoni . ÕNNELIKUD VÄLJAVALITUD : Neiud võivad oma eluga rahul olla , sest neile on nüüd eraldatud telefon . Priit Vare <email> <arv>ndate alguses kirjutasin avalduse . Palun paigaldada telefon . See avaldus on siiamaani rahuldamata , aga asjad arenevad ! Telefoni veel pole , kuid järjekorras seismine on tunduvalt mugavamaks läinud . Asi hakkas tegelikult arenema kohe pärast avalduse tegemist . Eesti Telefoni teenindussaalis tehti euroremont ja seal oli kohe päris meeldiv käia . Läksin kord aastas ühe tädi juurde leti taga ning küsisin , kuidas selle järjekorraga on . Tädi ütles , et veel ei tea midagi öelda , ehk järgmine aasta selgub . Häda selles , et tegemist on eramajade piirkonnaga . Areng jätkus ka järgmistel aastatel . Teenindussaalis tehti uus remont , uued kaardiautomaadid ja puha . Järjekorra kohta enam saalist infot ei saanud , seda tuli küsida nüüd spetsiaalselt tegelaselt , kes istus kuskil kontoriruumis . Tegelane ütles , et veel ei tea midagi öelda , ehk järgmine aasta selgub . Noh , ega see ootamine nüüd nii hull ka ei ole . Järgmisel aastal kirjutati lehes , et telefoni saamine maapiirkondades ei ole varsti enam kuigi suur probleem . Nii tore , asjad liiguvad aina paremuse poole , mõtlesin siis . Lõpuks ometi saan telefoni ka oma linnas asuvasse majja . Jooksin kohe Eesti Telefoni . Kahjuks nad ei teadnud veel midagi öelda , järgmine aasta pidi ehk selguma . Aasta hiljem lugesin lehest , et Viljandis pole enam telefoni saamiseks järjekorda . Äkki nüüd on õnn ka minu Pärnu õuel ? Kihutasin Eesti Telefoni ja uurisin asja . Aastaga oli olukord taas muutunud , ma polekski pidanud enam kohale tormama , võinuks helistada spetsiaalsel klienditeeninduse-järjekorrainfo numbril . Tõesti mugavam . Klienditeenindaja teatas , et uurib asja . Helistagu ma pooleteise tunni pärast . Pooleteise tunni pärast uuesti helistades uuris ta veel viis minutit asja ja siis oli selge , et kuigi elan linnas , on tegemist probleemse kandiga . Ehk järgmine aasta selgub . Eks ma siis helistasingi see aasta jälle . Asjad olid arenenud , klienditeenindaja ei pidanudki asja uurima , tal oli arvutist kohe võtta spetsiaalne andmebaas . Paraku ei toonud viis minutit klõbistamist vastust . Andmebaas oli nii ulatuslik , et minu maja sealt üles ei leitudki . Õnneks pakkus klienditeenindaja välja uue lahenduse , esitasin suuliselt uue avalduse ja nüüd lubati kahe nädala jooksul minuga uuesti ühendust võtta . Tõesti võimas tase . Eesti Telefonist helistatakse mulle ise ja teatatakse , kusmaal ma selles telefonijärjekorras olen . Olen põnevil , kuigi tean juba ette , et mingit lootust vähemalt sel aastal ei ole . Eks järgmine aasta selgub . Tegelikult teeb kogu see asi mind nukraks . Seitsme aasta jooksul ( või oli see kaheksa aastat , täpselt ei mäletagi ) on tehtud euroremondid , sisse seatud klienditeenindajad ja ehitatud andmebaasid . Asjad on läinud tohutult paremaks , aga telefoni mul ikka ei ole . Tänavanurkadel näen habetunud mehenägu , mis teatab , et sildi ET all saaks nüüd terve telekommunikatsioonilahenduse . Ma ei taha tervet telekommunikatsioonilahendust , tahan tavalist telefoni . Ma ei taha telefonijärjekorrast ülevaadet andvat andmebaasi , tahan tavalist telefoni . Seda , mille kodanik Bell leiutas aastal <arv>. Mu soov on tõenäoliselt liiga väike . Julian Ryall The Sunday Times Meeldigu see teile või mitte , kuid poeskäimine võib peagi minevikunähtuseks muutuda . Jaapani teadlased töötavad välja humanoidrobotit , mis liigub kaubamajas riiulite vahel ringi ning laob ostukorvi kõikvõimalikku kraami , alates kohvist ja lõpetades oakonservidega . " Praktiliselt võib robot teha kõike seda mis inimenegi , välja arvatud isiklikud otsustused , kas üht või teist asja osta või mitte , " ütleb teadlane Tetsu Ohmura , kes laskis möödunud nädalal oma varasemal inimesesarnasel seadeldisel kõik kunsttükid ette näidata . " Otsustama peab ostja , kes sisestab ostude nimekirja . " Esimene selline robot on pisut üle <arv> cm pikk ja kaalub ligi sada kilo . Tema liigutused on ikka veel nurgelised , kuid teadlaste hinnanguil liigub ta mõne aasta pärast sama hästi kui inimene . Robot lisab uue tahu elektroonilisele kaubandusele : kliendil on võimalik kauplusega ühendust võtta kas interneti või telefoni teel ning nimekiri vajalikest kaupadest sisestatakse roboti mällu . Seejärel liigub robot-ostja ettemääratud teed mööda riiulite vahel . Iga kord , kui ta jõuab mõne mällu talletatud kaubaartiklini , annab raadiosignaal riiulilt käsu vajalik toode välja valida . Kassas tasub robot ostude eest , kasutades kliendi krediitkaardi andmeid , mis on samuti talle mällu talletatud , pakib siis kaubad kottidesse ja viib koju . Ühe nägemuse kohaselt kasutavad kauplused ise eskaadrite viisi sääraseid roboteid , mis muutuvad tavaliseks nähtuseks linnatänavatel , kus nad kaupu koju kätte toimetavad . Ilmselt eelistavad ostufanaatikud siiski omaenda robotit ja sisestavad talle oma lemmikpoodide koordinaadid . Prototüüp suudab kõndida kiirusega ligi kaks kilomeetrit tunnis , tõsta kummagi käega kuni <arv>,<arv> kiloseid esemeid ning treppidest üles-alla käia , kui astmed pole kõrgemad kui <arv> cm . Tema küünistetaolised käed on tehtud nii , et haaravad kindlalt , kuid ei lõhu näiteks mune . Praegu juhib roboti tegevust kontrolör , kes kannab erinevate kehaosade külge kinnitatud varustust ning kõnnib , teeb pöördeid ja valib välja esemeid - robot matkib tema tegevust . Kuid Ohmura väidab , et täiesti iseseisva roboti valmimiseni jääb kõigest kolm aastat ja ilmselt jõuab see müügile veel sel aastakümnel . Eesti Ekspressi fotograaf Ingmar Muusikus vaatas ringi valitsuse liikmete töötubades ja otsis esemeid , mis loovad poliitikutele töötegemiseks hea tuju . Põllumajandusministri energiajook ja hiirepadi Ivari Padar : " Energiajoogi kinkis mulle üks heasoovija . Tarbin seda mõõdukalt pinge kulminatsioonihetkedel , et hoiduda seniilistumisest ja raugastumisest . Aitab tublisti , kuigi ma ei tea kumb - kas aitab eliksiir ise või usk eliksiiri jõusse . " " Hiirepadja kinkisid mulle endised töökaaslased Hansatee Hulgist , vihjates mu salakirele koguda kõike , mis on vana ja esmapilgul väheväärtuslik . Naissaare muuseumis <arv>. aastal ülesvõetud pildil on Hansatee laevade parfümeeria ostujuht Krista Ratnik ja jookide ostujuht Urve Marga . " Kultuuriministri kell ja maalid Signe Kivi kujundas oma kabineti ümber kohe pärast ametisse asumist . Kivi seintel on Jaan Elkeni maalid " Muld " ja " Õhk " . " Need maalid on kirglikud ja emotsionaalsed ja muudavad ministri seljataguse kindlaks . " Tarmo Luisu põrandakell on kontrast suurtele maalidele . Ehkki Signe Kivi ei kanna käekella , peab ta kella ruumis oluliseks . Siseministri jope Tarmo Loodus : " Viibisin talvel pikalt Ida-Virumaa piiril . Oli väga külm ja siis anti soojad joped selga . See ei ole minu jope ja nagis ripub sellepärast , et oleks meeles tagasi anda . " Kaitseministri relvamudelid ja seinavaip Jüri Luige kabinetis ripub Peeter Kuutma vaip " Külm maa " ( <arv> ) . Kunstimuuseumist laenatud vaip on seal juba Andrus Ööveli ministriajast . Ka õhutõrjeraketi Stinger ja tulirelvade mudelid on kabinetis eelmise ministri ajast . Keskkonnaministri kodinad Heiki Kranichi laua varjust leiab huviline terve ploki Camel Lightsi sigarette ja ehtsast nahast portfelli . Haridusministri puuslik ja pudel Tõnis Lukas : " Puusliku kinkis mulle noorkotkas M. Mänd <arv> kodutütarde ja noorkotkaste auks antud vastuvõtul Toompeal . Alla on kirjutatud : " Hüvasti mõistus . " " Seda veepudelit kasutan rohkem pilditoena . " Teede- ja sideministri istmepadi Toivo Jürgenson : " Masseeriv seljatugi tõstab töövõimet . " Sadama majandusnäitajad <arv> Äritulud <arv> miljonit krooni , kasum <arv> miljonit krooni Eesti Raudtee majandusnäitajad <arv> , esialgsed Äritulud <arv> miljonit krooni , kasum <arv> miljonit krooni ALTERNATIIV Tallinna Sadama juhtkond pakub Eesti Raudtee erastamisriskide välistamiseks välja kahe firma ühendamise . Paavo Kangur <email> " Tallinna Sadam ja Eesti Raudtee tuleb omavahel ühendada , " ütleb Tallinna Sadama juhatuse esimees Riho Rasmann . " Sadam ja raudtee on ühe keti lülid . On täiesti arusaamatu , miks müüakse Eesti Raudtee . Arusaamatu on ka see , mida üldse müüakse ehk mis on <arv> protsendi aktsiate sisu . Raudtee ja sadam tuleb ühendada kas otse või läbi holdingfirma ning seejärel võib müüa raudteeoperatsioonid , nagu seda on tehtud sadamas , aga infrastruktuur jätta riigi omandisse , " arvab Riho Rasmann . " Kui rääkisin sellest teede- ja sideminister Toivo Jürgensonile , ütles ta , et poliitiline otsus raudtee erastada on tehtud . " Tänaseks on Eesti Raudtee erastamine välja kuulutatud . Valitsuse tasemel selgitatakse , et raudtee vajab strateegilist investorit , kuna on vaja täiendavaid investeeringuid . " Riik ei taha olla Eesti Raudtee laenude garanteerija , " ütles majandusminister ja Erastamisnõukogu esimees Mihkel Pärnoja . " Kuid Tallinna Sadamasse voolab laenupakkujaid sisse uksest ja aknast . Laenu pakuvad maailma nimekaimad pangad , kuid hetkel me lihtsalt ei vaja lisavahendeid . Ja sellisele infrastruktuurifirmale nagu sadam pakutakse laenu ülisoodsatel tingimustel . Tallinna Sadamast võiks saada strateegiline investor Eesti Raudteele , " räägib Tallinna Sadama turundusdirektor Erik Sakkov . " Tänavu alustab Tallinna Sadam Muuga sadama idaosa väljaehitamist , kuhu investeeritakse omavahenditest kokku kaks miljardit krooni , " räägib Rasmann . " Täna on Eesti Raudtee läbilaskevõime piisav ning ületab sadama terminalide töötlemisvõime . Uusi raudtee infrastruktuuri tehtavaid investeeringuid on võimalik katta sadama või ühendatud firmade kassavoost , samuti ei valmista probleeme laenuraha kaasamine paari miljardi krooni ulatuses . Me suudame seda teha ise , oma jõududega . " Eesti Raudtee erastamine on äärmiselt ohtlik ja tekitab väga riskantse olukorra nii Tallinna Sadamale kui ka tervele Eesti transiidiärile . " Tulevase omaniku käitumine ja motiivid on ettearvamatud ja kontrollimatud . Nii finants- kui ka strateegilise investori huvi võib jääda lühiajaliseks , millele võib järgneda kiire edasimüük Eesti jaoks vaenulikule pakkujale , " selgitab Rasmann . " Miks eeldatakse , et välisinvestoril on pahatahtlikud kavatsused ? " küsib Mihkel Pärnoja . " Nad tulevad siia tegema pikaajalist äri . Siit saavad nad edasi minna järgmistele turgudele , " räägib Pärnoja , jättes naiivse teadlasest poliitiku mulje . Ilmselt ei ole ta kuulnud vana Ameerika äritarkust : kui keegi räägib pikaajalisest koostööst , siis oota kiiret naha üle kõrvade tõmbamist . " Eestil ei ole mõtet raudtee erastamisega kiirustada ega riske võtta . Tühise raha eest ei tohi loobuda kontrollist Eesti riigi ainukese äri üle , " räägib Rasmann . " Eriti ohtlik on raudtee erastamine aktsiate kontrollpaki müügi teel . " " Tõenäoliselt on Eesti Raudtee Lääne firmade jaoks tupik . Venemaal on hiidsuured lääne kompaniid suutnud osta kõigest <arv>-<arv>protsendiseid osalusi energia- ja naftafirmades ning strateegiliselt tähtsate firmade kontrollpakke välismaalastele ei müüda . Raudteed on mõtet osta ärile lisaks või jätkuks . Aga <arv> kilomeetri pikkune Eesti jupp eraldivõetuna pole kuigi atraktiivne , " räägib Sakkov . " Leedukad näiteks tegid naftatöötlemistehase erastamisega vea ja muutsid oma riigi venelaste ja ameerika investorite lahinguväljaks . Mazeikiai tehas viidi kaose äärele ning alles seejärel mõisteti , et nafta voolab Leedusse Venemaalt , mitte Ameerikast , ja hakati uuesti läbi rääkima . See läks väga kalliks . See on Vene riigi transiit , mida me teenindame . Kõige suuremat ohtu tuleb näha selles , kui venelaste hea ostupakkumine poliitilistel põhjustel tagasi lükatakse , " räägib Sakkov . " Siis on suhted rikutud ja täna edukalt töötav transiidiskeem kukub kokku . Kui Eesti Raudtee praegune omandivorm on Vene partnerite poolt aktsepteeritud , siis igasugune muutus selles vallas kannab endas riske . " EBRD ( Euroopa Rekonstruktsiooni- ja Arengupank ) korraldatud Eesti Raudtee erastamisnõustaja konkursi võitis <arv>. aastal Gibb Ltd. , millel ei ole raudtee erastamise kogemust . Tegemist on insenerfirmaga . " Nad ei jätnud head muljet , " ütleb Rasmann . " Nende esindaja kuulis minu kabinetis esmakordselt , et Eestist lõunasse jääb Läti ja seal on Riia ja Ventspilsi sadamad , ning et Lätist lõunasse jääb Leedu ja seal on suur Klaipeda sadam , ja et kõik need sadamad ja sadamateni viivad raudteed konkureerivad ühe ja sama idast tuleva transiidivoo pärast . Sai neile siis ruudulisele lehele joonistatud , kus on Läti ja kus on Leedu . Õudne , aga see ruuduline paber on nüüd abiks Eesti Raudtee erastamise nõustamisel , " seletab Rasmann . Tallinna Sadama eelis on see , et kui Ventspilsist ja Klaipedast on Vene piirini üle <arv> kilomeetri , siis Muuga sadamast on Vene piirini <arv> kilomeetrit . Leedu kanal sisaldab endas veel kaks piiriületust Valgevenes . Kui naftatoodete toimetamine Vene piirilt laeva maksab keskmiselt <arv>-<arv> dollarit tonn , siis läbi Eesti vedades on see kõigile osapooltele soodsaim . Läbi Tallinna Sadama voolab läände üle <arv> miljoni tonni naftatooteid aastas . Selles äris on kliente üle löödud nii soomlastelt kui ka lõunanaabritelt . Aasta esimesed kolm kuud näitasid <arv> protsendilist kasvu . " Tallinna Sadamal läheb nii kaua hästi , kui meie kliendil läheb hästi . Ja meie klient küsib , andku me neile ühtne hind piirist laevani . Miks peavad Tallinna Sadam ja Eesti Raudtee andma eraldi hinnad , kui tegemist on sisuliselt ühe ja sama asja - Eesti riigi teenusega ? " küsib Sakkov . Paavo Kangur <email> Kui Jeesus Kristus oli risti löödud , siis pealtvaatajad küsisid : " Miks see mees ei vabasta ennast ristilt , kui ta on jumalapoeg ? " Aga teised pealtvaatajad leidsid , et Jeesus Kristusel ei sobi oma jumalikku annet kasutada omakasupüüdlikel eesmärkidel ja tal ei sobi ristilt põgeneda . See lause meenus mulle , kui Eesti raudtee esindajad ütlesid , et nemad küll ei saa avalikult midagi öelda erastamise vastu , sest seda tõlgendatakse kohe isikliku huvina . Jah , muidugi on see isiklik huvi , kui inimene tahab tööd teha ja kõhu täis süüa . Kuid see on ka riigi ülesanne - võimaldada igal inimesel tööd teha ja oma kõht täis süüa . Ma võtsin majandusministrilt intervjuu teemal - miks on vaja müüa Eesti Raudtee . Ja tema vastas , et strateegiline välisinvestor toob paradiisi maa peale - loob meile töökohad ja toob meile investeeringud . Kuid Eesti Raudtee ei vaja lisainvesteeringuid sellisel määral , et oleks vaja välisinvestoreid . Enam ei ole <arv> , kui alustati erastamist . Enamik vajalikest investeeringutest on tehtud . Teil on kapi peal kanake , kes muneb kuldmune . Siis tuleb välisinvestor ja räägib Oxfordi inglise keeles : neto , bruto , strateegiline , pikaajaline , kogemused , Euroopa Liit , töökohad , NATO , pikaajaline , Oxford , investor , julgeolek , Eiffeli torn . Ja tolle inglase või ameeriklase inglise keel on suurepärane . Ja ta jätab oma ladusa jutuga väga targa mulje . Teil hakkab pea ringi käima ja müütegi <arv> protsenti kanast välisinvestorile . Välisinvestor teeb siis kanasse investeeringu , annab teile lõhnaseebi , et te saate kana puhtaks pesta . Nüüd kuulub <arv> protsenti kõigist munadest välisinvestorile , aga kuna teil on <arv> protsenti aktsiatest , siis loodate ka teie midagi saada . Kuid saate trääsa . Kogu kasum investeeritakse ja keegi ei saa aru , kuhu . Kuna te üritate sõna võtta , rääkida midagi lubadustest , siis teid koondatakse kui tüütu kärbes . Aasta peale hea välisinvestori saabumist olete töötu kerjus tänaval . On kaks võimalust : kas mõni riiklikest otsustajatest on ära ostetud või Eesti meeste pea on lihtsalt sassi aetud . Vihjatakse , et endise erastamisagentuuri direktori Väino Sarneti ja Balti Cresco vahel olid kummalised suhted . Läbi Eesti erastamise särava ajaloo on peaaegu alati poliitilised suhted määranud tulevase ostja . Poliitiline korruptsioon . Ma üritasin keemiateadlasest majandusministrile Mihkel Pärnojale selgitada erastamises peituvaid ohte , kuid ta nagu ei saanud aru . Ta usk võõrkeelsete investorite headusse oli piiritu . Rääkisin talle , et Eesti Merelaevanduse müümine ameeriklastele ei ole toonud oodatud edu . See <arv>ndate mõjuvõimsamaid firmasid on välisinvestori juhtimisel minemas hoogsalt mööda allakäigutreppi . Pärnoja väitis , et ajakirjandus tuhnib üksikjuhtumites . Aastatel <arv> kuni <arv> müüsid austatud riigimehed Sarnet , Pärnoja , Tiit Vähi , Toivo Jürgenson maha Eesti majanduse <arv>,<arv> miljardi krooni eest . See oli muidugi vajalik Eesti majandusarengu hoogustamiseks . Suur osa sellest rahast läks Hüvitusfondi , mis selle börsil maha mängis . Kuid täna on selge , et <arv>,<arv> miljardit krooni <arv> objekti eest oli peenraha . Meil ei ole mõtet majandust sentide eest laiali jagada ja kaotada sellega ka kontroll Eestis toimuva üle . Loe veel kord läbi lugu kuldkanast , kui ei saanud aru . Seetõttu tuleb edasine erastamine lõpetada . Suurtele erastamisjuhtidele tuleb anda orden , tänada neid tehtud töö eest ja erastamine peatada . Eesti vajab uut majanduspoliitikat . Iga päev ja aasta tõstab Eesti ettevõtete turuväärtust ja hinda . <arv>,<arv> miljardit krooni on Tallinna Sadama nelja aasta puhaskasum . <arv>,<arv> miljardit krooni on Eestis tegutsevate transiidifirmade aastane puhaskasum . <arv>,<arv> miljardit krooni on Hansapanga aasta kasum . Kopeiki , tovarištši . Kui riigil on raha vaja , siis müüge maha <arv> protsenti Eesti Telekomist , soovitavalt säilitage siiski mõni protsent osalust , et saaksite osa võtta aktsionäride koosolekust . Ühendage Eesti Raudtee ja Tallinna Sadam ja viige aktsiad börsile ning tehke , nagu meie kavalad põhjanaabrid tegid Nestega . Nad müüsid turul ainult kümme protsenti Neste aktsiatest . Langev joon näitab mitu protsenti moodustab pension keskmisest netopalgast <arv> protsendise sotsiaalmaksu juures . Tõusev joon näitab kui palju moodustab pension netopalgast kui riik kehtestaks <arv> protsendi suurusele sotsiaalmaksule lisaks <arv> protsendilise sundkindlustuse määra . SÄÄSTMINE Pensionisüsteemi elujõu alus . Endel Eero Majandusanalüütik Rajamisel olev pensionisüsteem koosneb kahest osast : riigieelarvesse laekuvatest tuludest ja säästude investeerimisest saadavatest tuludest . Esimesele vundamendiosale rajatav pensionisüsteem käivitus täies mahus alates käesoleva aasta <arv>. aprillist riikliku pensionikindlustuse seaduses sätestatud vormis . Teisele vundamendiosale , säästude investeerimisest saadavale tulule rajatav pensionisüsteem jaguneb omakorda kahte ossa : vabatahtliku säästu süsteemiks , mis rakendus pensionifondide seaduse jõustumisega <arv>. augustil <arv>. aastal , ja teiseks , sundsäästu ( kohustusliku kogumispensioni ) süsteemiks , mille põhimõtteid alles koostatakse . Sundsäästu ( kohustusliku kogumispensioni ) mõiste majanduslik sisu on <arv> <arv> palgasaajale ja kümnetele tuhandetele tööandjatele praktliselt teadvustamata . Probleemide pundar on jäänud toppama sõnapaari " teine pensionisammas " taha , mille majanduslikuks sisuks pakutakse mõistet maksukoormus . Säästmise ja säästude investeerimise probleemid , millele süsteem tulevikus rajaneb , on jäänud kahjuks tahaplaanile . Teine valus probleem on eesmärgi hägusus . Tulevased pensionärid ootavad vastust küsimusele , kas esimese ja teise pesionisamba koostoime eesmärgiks on ainult tagada <arv> protsendi suurune pensioni suhtarv keskmisesse palka selle saamise aastal , või on eesmärgiks siiski ka selle suhtarvu mõõdukas suurendamine sõltuvalt riigi majanduse arengu tasemest . Ettepanekuid teise samba kavandajatele Pöördugem näoga asjaosaliste poole ning leppigem kokku sundsäästu korraldamise põhimõtetes endile turvalise vanaduspõlve tagamise nimel . Unustagem maksukoormuse hirmud ja leppigem kokku säästusuutlikkuse määras . Reaalne sääst kroonides laekub pensionifondi ikkagi alles siis , kui kaup või teenus on turul realiseeritud . Säästmises osalevad kõik tarbijad sõltumata nende sissetuleku allikast . <arv> protsent brutopalgast moodustab tööandja palgakulude marginaalist ( brutopalk + sotiaalkindlustuse maksud ja sundkindlustuse maksed ) ainult <arv>,<arv> protsenti . Otsuse tegemine säästukoormuse nominaali jagamiseks töövõtja ja tööandja vahel tuleks delegeerida nende poolt volitatud esindajatele . Eelmisel aastal suurenes brutopalga kogusumma SKPs võrreldes <arv>. aastaga esialgsel hinnangul ~<arv> protsendi võrra . Isegi <arv> protsendi suuruse palgakasvu juures ei tohiks ühe protsendipunkti loovutmine oma turvalise vanduse kindlustamiseks olla üle jõu käiv ülesanne . Otsustav sõna turvalise vanaduspõlve tagamisel jääb paratamatult vabatahtliku pensionikindlustuse fondide kanda . Ilma nende osakaalu suurendamata me Euroopasse ei jõua . Eve Fink . Eve Fink on loonud koos mehe Margus Finkiga kinnisvarafirma EMF Invest . Aktsiad jagunevad abikaasade vahel pooleks , kuigi kogu raha pani sisse tema mees , ütleb Eve Fink . " Ma üritan . Võiks kodus istuda , tarbida ja nõuda , aga kas nüüd või mitte kunagi . Kui ma nüüd jään koduseks , siis on lihtsalt raskem uuesti alustada , " räägib endine Tallinna aselinnapea Fink . " Aktiivne , ettevõtlik , nahaalne , julge , riskivalmis , " loetleb ta ettevõtjale vajalikke iseloomuomadusi . " Proovin ka ennast reformida . Õpin rohkem kaela painutama . " Eve Fink ei räägi midagi konkreetsetest äriprojektidest . " Olen Lõuna-Eestis otsinud endale talu . Sellist maakividest vundamendiga palkmajakest järve ääres koos metsaga . Otsin ja olen muutunud täiesti Greenpeace'i aktivistiks . Mets on kohutavalt räsitud . Kui kellelegi kuulub <arv>,<arv> hektarit kaardi järgi metsa , siis tegelikult on sealt kõik suured puud välja raiutud ja järel on midagi ebamäärast ... See ei ole muidugi firma tegevus . " Pigem on plaanis üks büroohoone . Eve Finkil on kavas pühenduda eksklusiivprojektidele . Ta võtab tööle ka maaklerid , et olla kursis olukorraga turul . PAAVO KANGUR Kõik tahavad rikkaks saada . Irja Paurmann <email> Veel hiljuti usaldasid nii kodanikud kui ka majandus end riigi hoole alla , sest ettevõtted garanteerisid peaaegu eluaegse töökoha , riik hoolitses kõrgetasemelise sotsiaalhoolekande eest ja kindlustas vanaduspõlve . Raha paigutati riigi väärtpaberitesse , ehituse laenu-hoiuühistutesse ja pankadesse . Aktsiatega tegelesid justkui ainult spekulandid , kellele vaadati kõõrdi , uus tehnoloogia oli aga üldse vanakuradist endast . Kuna majanduskasv aeglustus , tekkis hirm inflatsiooni ees , töötute arv kasvas . Uus tehnoloogia hakkas Euroopasse tungima , otsiti uudseid väljapääsuteid oma tuleviku kindlustamiseks . Saksa majandust ootavad ees muutused : sotsiaalne turumajandus , nn Reini-kapitalism , on muutumas ameerikalikuks kapitalismiks , kus kõike otsustatakse selle järgi , kas aktsiaturul aktsiad tõusevad või langevad . Lõunalauas , baarides , klubides , televisoonis , raadios - kõikjal räägitakse Daxist ja tehnoloogiabörs Neuer Marktist . Tänaseks on Saksamaal üle viie miljoni aktsionäri , kes on <arv> miljardi marga eest oma raha paigutanud aktsiatesse . Ainuüksi Telekomi aktsiaid on <arv>,<arv> miljonil sakslasel ja <arv>,<arv> miljonil välismaalasel . Järgmine suur ostubuum toimus Siemensi tütarfirma Infineoni aktsiate müügi väljakuulutamisel . Sakslased , kes isegi tolmuimeja ostmisel lasevad end eelnevalt selle omadustest põhjalikult informeerida , käitusid täiesti ootamatult . Müncheni Linnahoiukassa finantskonsultant kirjeldas olukorda järgmiselt : inimesed tulevad kassa juurde ja küsivad " Infineoni - või mis nende nimi nüüd oligi - aktsiaid " . Veel hiljuti oleksid need inimesed " infineoni " pidanud kas peavalu- või köhatablettideks . Pärast <arv> <arv> marga eest korraldatud reklaamikampaaniat aga teatakse , et Infineon on Siemensi tütarfirma ja seal toodetakse pooljuhte . No ja Siemens kõlab tõsiselt ja pooljuhid viitavad tulevikule ! Sellest juba piisab aktsiate ostmiseks ! Sellele buumile aitavad muidugi kaasa ka paljud finants- ja majandusajakirjad , mis oma nõuannetega õhutavad inimesi raha aktsiatesse paigutama , et majandust elavdada - sakslased hoiustavad oma raha , vaatamata aktsiate ostubuumile , ikka veel neli korda rohkem kui ameeriklased . Kvaliteetajaleht Die Welt jõudis järeldusele : sakslasi on haaranud börsihullustus . Seda hullust toidetakse üha uute teadetega suurettevõtete ja pankade ühinemistest . Mida kõrgemale tõusevad kursid , seda rohkem võidakse uusi ettevõtteid üle võtta . Nii aitavad börsibuum ja firmade ühinemised vastastikku seda protsessi spiraalina üles kruvida . Börsieufooriat on aga põhjustanud eelkõige Ameerikast Euroopasse kandunud internetivaimustus : maailmas on juba rohkem kui <arv> miljonil inimesel internetiühendus , sealhulgas <arv> miljonil sakslasel . Digitaalne revolutsioon on ka üheks majanduse struktuurimuutuste põhjustajaks . Uute tehnoloogiafirmade börsiväärtused ületavad igasuguse mõistuspärasuse piirid : näiteks internetiportaal Yahoo turuväärtus oli mingil hetkel <arv> miljardit dollarit - see on rohkem kui Volkswagen , BASF , Metro ja Lufthansa kokku . Veel <arv>. aastatel , kui ameeriklaste majandus kuigi heal järjel ei olnud , kadestasid nad sakslaste finants-majandussüsteemi : firmade sõltuvus pankadest , mis andsid neile pikaajalist laenu , võimaldasid teha pikemaajalisi arenguplaane , ühtlasi ei pidanud Saksa firmad seetõttu nii palju muretsema aktsionäride käekäigu pärast . Nüüd , pärast USA üheksa-aastast järjestikust majandustõusu , järgitakse Euroopas suurfirmade ühinemisel ameeriklaste majandusmudelit , mis tähendab , et pangalaene võetakse vähem , firmade ühinemise finantseerimine toimub aktsiatega või börsil koteeritud laenudega . Loomulikult peavad firmad tegema kõik , et olla aktsionäridele usaldus- ja ihaldusväärsed . USA nimekas majandusteadlane Paul Krugman ütles : " Kui te kuulute nende inimeste hulka , kellel oli ikka veel illusioone finantsturgude mõistuspärasusest , siis ma usun , et nüüd olete te sellest illusioonist vaba . " Ometi ei ole põhjust minna ka teise äärmusse ja langeda musta masendusse , vaid maksab rahulikult jälgida ja analüüsida nii uue kui ka " vana " majanduse ettevõtteid ja vastavalt sellele toimida . Saksamaa üks kuulsamaid majandusajakirjanikke , kauaaegne majandusajakirja Capital kolumnist ja börsivirtuoos Andry Kostolany ( <arv>-<arv> ) , kellel ei läinud päevagi , ilma et ta ei oleks jälginud sündmusi börsil , on kirjutanud ühes oma raamatus temale omasel vaimukal viisil : " Enam ei räägita kunstist , poliitikast ja minugi poolest ka mitte naistest . Vestlused keerlevad ainult raha ümber . " Teisal kirjutab ta : " Finantsministriks ma ei sobi , pankuriks ma ei taha saada . Spekulant - see ma olen ja selleks ma jään ! " Artiklis on kasutatud ajakirjade Der Spiegel , Capital ja nädalalehe Die Zeit materjale . USA dollari kurss kerkis teisipäeval taas rekordtasemele Eesti krooni suhtes . Eesti Panga andmetel maksab dollar teisipäeval <arv>,<arv> krooni . Euroopa ühisraha kukkus teisipäevastel valuutaturgudel uue kõigi aegade madalaima tasemeni dollari suhtes . Võrreldes debüüdiga möödunud aasta alguses on euro nõrgenenud rohkem kui viiendiku võrra . Analüütikute sõnul on eurole mõjunud nõrgestavalt eelkõige keskpanga tegevusetus valuuta kursilanguse peatamisel . Ahvenamaa laevafirma Viking Line juhtkond kutsus teisipäeval välja ametiühingu usaldusmehed , et arutada kahe Turu-Stockholmi liinil sõitva aluse viimist Soome laevaregistrist mujale . Amorella ja Isabella lipu üle peetavad läbiräääkimised puudutavad kokku umbes <arv> töötajat . Viking ei plaani aluste viimist ei Küprose ega Kreeka lipu alla , vaid mõne Lääne- või Põhja-Euroopa lipu alla . Valitsus kiitis teisipäeval heaks kütuseaktsiisi seaduse muutmise seaduse eelnõu , millega maksustatakse Eestisse imporditavad ning kohapeal autokütuse valmistamiseks kasutatavad autokütuse komponendid ning millega peatatakse aktsiisitõus lähiaastatel . Imavere Saeveski käive tänavu esimeses kvartalis oli <arv> miljonit krooni , kasvades aastaga <arv> protsenti . Mullu esimeses kvartalis oli ettevõtte käive <arv> miljonit krooni . Ukraina keskpank hoiatas , et võib sulgeda likviidsusprobleemide ja maksejõuetuse tõttu enamiku praegu riikliku valve alla võetud <arv>st kommertspangast . " Järele jääb <arv>-<arv> panka , " ütles keskpanga aseesimees Jaroslav Soltis . Ametliku statistika järgi moodustavad põllumajanduse ja kalanduse lihtöölised vaid <arv>,<arv> protsenti kõigist palgasaajatest . MÕISTA-MÕISTA , KES SEE ON ? Kas Eesti levinuim amet on õmbleja , treial või hoopis " kontorirott " ? Vastust ei tea keegi . Sulev Vedler <email> Iga Eesti ettevõte peab vähemalt korra aastas , suuremad asutused isegi korra kvartalis , esitama statistikaametile andmed , missuguseid ametimehi ja kui palju neil parajasti tööl on . Mina näiteks lähen sellisesse aruandesse kirja kui " ajalehetoimetaja " , kood <arv>. Ekspressi peatoimetaja Aavo Kokaga tekivad väikesed raskused , sest ta on nii " ajalehe peatoimetaja " ( kood <arv> ) , kui ka juhatuse liige ehk klassist " direktorid ja juhatajad " , kood <arv>. Vastutava väljaandja Hans H. Luigega on see-eest lihtsam : tema ametinimetust ei tunnista ükski ametlik register ja seetõttu kantakse ta lahtrisse <arv> " mujal liigitamata põhitegevuse juhid " . Vastutav väljaandja on nimelt kõlav , kuid sisutühi ametinimetus . Pretensioonide korral vastutatavad kirjutajad ja lehte välja andev firma , mitte HHL . Need koodid pärinevad ametlikust ametite klassifikaatorist . Siniste kõvade kaantega raamatust , mille üllitas eelmisel aastal sotsiaalministeerium . Riigiasutused saavad selle tasuta , firmad ja eraisikud peavad tema eest maksma <arv> krooni . Klassifikaator on vahva ja asjalik teos , kuna sinna on kirja pandud pea kõik Eesti elukutsed aadressiraamatu valmistajast üürimajapidajani , üks naljakam kui teine . Sest kas teie näiteks teate , mida teeb regu ja mida teeb lahtija ? ( Väike vihje : regu kuulub klassi " ususpetsialistid " ja lahtija klassi " liha- ja kalatöötlejad " . ) Koodid käivad ametite juurde statistika eesmärgil . Et riik saaks näiteks iga kell öelda , palju mingeid ametimehi ettevõtluses puudu on . Kuid praegu valitseb siin suur tühimik . Täpsed andmed jõuavad küll statistikaametisse , kuid " haihtuvad " seal . Kui Ekspress asja vastu huvi tundis , juhatas üks osakond meid lahkelt teise , teine aga jälle esimesse tagasi . Amet annab välja küll üldist statistikat , kuid ametite kaupa andmeid , mida vajavad näiteks kutsekoolid oma töö planeerimiseks , sealt ei saa . Klassifikaatorikeskusest öeldi aga , et see asutus tegeleb vaid klassifikatsioonide väljatöötamise , mitte andmete töötlemisega . " Mul oleks endal ka hea meel teada saada , kas Eesti popim elukutse on oskus- ja käsitöölised või seadme- ja masinaoperaatoreid . Meil on ju liinitöölisi veel kui palju ! Aga neid andmeid ei tea kahjuks keegi . Loodame rahvaloenduse peale , sest seal küsiti ka elukutset , " tunnistas Ekspressile sotsiaalministeeriumi osakonnajuhataja Malle Kindel . Mitu regu ja lahtijat Eestis töötab , jääb veel saladuseks . Sotsiaalministeeriumi versioon <arv>-<arv>aastased palgatöötajad soo ja ametiala järgi , protsentides , <arv> Oskus- ja käsitöölised <arv>,<arv> Keskastme spetsialistid ja tehnikud <arv>,<arv> Seadme- ja masinaoperaatorid <arv>,<arv> Lihttöölised <arv>,<arv> Seadusandjad , kõrgemad ametnikud ja juhid <arv>,<arv> Tippspetsialistid <arv>,<arv> Teenindus- ja müügitöötajad <arv>,<arv> Ametnikud <arv>,<arv> Põllumajanduse ja kalanduse oskustöölised <arv>,<arv> Statistikaamet avab elukutseid veel ühe astme võrra . Selle kohaselt moodustavad kõige popima ametiala " mootorsõidukite ja liikurmasinate juhid " ( <arv>,<arv> protsenti kõigist palgatöötajatest ) . Ametinimetuste klassifikaator paigutab selle tegevusala sisse veduri- ja rongijuhid , mootorrattajuhid , sõidu- ja paketiauto juhid , bussi- ja trammijuhid , veoautojuhid , farmi- ja metsatööseadmete juhid , laeva tekimeeskonnad jne , jne. Eesti Ekspress tutvus firmade TOP <arv> veebikülgedega . Toomas Vabamäe <email> Kümnest tippfirmast nelja veebilehed on väga hõlpsalt leitavad . Juba mõõdukate kogemustega surfaja tuleb selle peale , et Eesti Mobiiltelefoni aadress võiks olla <hyperlink> Sama lihtne on leida Saku Õlletehase , Eesti Telefoni ja Merko Ehituse veebsaiti . Ülejäänud firmade leidmiseks tuli kasutada Neti otsingumootori abi . Artiklit ette valmistades selgus , et aadress <hyperlink> ei vasta . Neti otsingumootori abil õnnestus EETLi veebsaidist leida firma andmed . Sealgi oli mainitud sama aadressi , kuid pöördumine loomulikult ebaõnnestus . Neli päeva hiljem , käesoleva loo kirjutamise ajal , oli <hyperlink> juba tööle hakanud . Schenker-BTLi veebsaidi leidis Neti kohe , kuid aadressi järgi otsustades asub see Rootsis . Eriline uudis see pole - paljude rahvusvaheliste kontsernide IT-strateegia ei luba andmeturbe kaalutlustel hoida kodulehekülgi " arengumaade " serverites . Millegipärast ei tea Neti aga midagi aadressist <hyperlink> ( ka see viitab rootsi serverile ) . Balti Laevaremonditehase kodulehekülje aadress on Neti andmetel <hyperlink> Mis on BSR ? Baltic Ship Repairers , nagu selgub . Et tegemist Eesti firmaga , reedavad üksnes tähed " ee " veebiaadressi lõpus . Saidis vaataja võib valida inglise või venekeelse variandi vahel , ainsatki eestikeelset sõna leida ei õnnestunud . BSRi klientide loeteluga tutvumine selgitab ka põhjuse . Kolmes firmas infokiviaeg Sõna " Pakterminal " leidis Neti Eesti Suurettevõtjate Liidu liikmete hulgast . ESLi andmetel Pakterminalil kodulehekülge pole , küll aga on meiliaadress . Õliliidu veebsaidis leidusid ainult " tavalised " andmed : aadress , telefon ja muud . Täpselt sama tark on Õliliidu kodulehekülg ka EOSi osas . Neti aga leiab sõna " EOS " all hulgaliselt Canoni kaamerate kohta käivat infot . <arv>. viide on lõpuks paljutõotav - EOS Agency . See aga pakub - <arv> tundi ööpäevas - kauneid naisi Tallinnast , kes võivad aidata ka hotellis öömaja leida . Firma Combinent tegevusalaks on Äripäeva andmetel kinnisvara haldamine . Aga millise kinnisvara ? Ilmselt päris suure , sest muidu edukamate firmade hulka ei pääseks . Neti otsingu tulemuseks on kaks maksuameti teadet ning üks ajaleheartikkel . Leheartiklist selgubki , et aktsiaselts Combinent haldab Kadaka turgu . Uurides lähemalt seitset veebsaiti , õnnestub kiiresti leida teatud ühisjooni . Näiteks on lõpptarbijale orienteeritud firmade ( EMT , Saku , ka ET ) veebsaidid tunduvalt mahukamad ja kirjumad kui business-to-business profiiliga ettevõtete ( Merko , E-Betoonelement , BSR ) omad . Schenker-BTL jääb kuskile vahepeale . Merko , E-Betoonelemendi ja Balti Laevaremonditehase saidid on üksteisele väga sarnased . Kõik kolm kujutavad endast sisuliselt firmat tutvustavat internetti üles riputatud reklaamivoldikut . Kajastamist leiavad firma struktuur , tooted-teenused , kliendid . Kujundus on reserveeritud , värvivalik konservatiivne . Interaktiivsus praktiliselt puudub , kui meiliaadresse mitte arvestada . Ja kas neis firmades e-meiligi eriti kasutatakse - EE sai oma küsimustele vastuse ainult Merkost . Merko IT spetsialisti Eno Pappeli sõnul on internetil firma äritegevuses toetav roll , mille osatähtsuse kasvamine sõltub eelkõige koostööpartneritest ja klientidest . Eestis on ilmselt harjumatu , et ehitusalal võiks infovahetus käia põhiliselt elektrooniliselt . Põhjused võivad olla ka objektiivsed - eks katsu CADi faili saata <arv>,<arv> K modemi kaudu . EMT veebsaiti on arendatud pikka aega ning see on põhjalik . Lisaks infole pakutakse mitmeid teenuseid : SMSide saatmine , Simpel-kaardi kõneaja ostmine , EMT telefoniraamat . Iseteenindusbüroo lubab soovijail muuta lisateenuste kasutamist ja saada ülevaadet telefoniarvest . Interaktiivsuse hõngu lisavad FAQ-sektsioon , Gallup ja meililist . EMT veebijuht Kaido Tiigisoon teatas , et edasiarendusena on lisandumas MPS-teenus , mis võimaldab määrata SIM-kaardi asukoha <arv>meetrise täpsusega . Samuti on plaanis avada lehekülg , kust soovijad saavad oma telefoni tarvis uusi helinameloodiaid tõmmata . Millegipärast jättis ta aga mainimata , et internetil on tähtis osa firma igapäevatöös . Näiteks teenindusbürood suhtlevad peakorteriga praktiliselt ainult üle interneti ja vaid liitumislepingute sõlmimisel kasutatakse arhiveerimise huvides veel faksi . Eesti Telefoni koduleheküljel hakkab kohe silma interaktiivne osa . Kuid mis mõtet on inimeselt uurida , kas talle meeldib rohkem kettaga või klahvidega telefon ? Tavaliselt vastavad sellistele rumalatele küsitlustele naljahimulised noored . Mida annaks ET-le teadmine , et vastanutest <arv>% eelistavad kettaga telefone ? Seevastu " Küsime Sinu soove " alajaotuses on küsimused igati mõistlikud . Uute teenuste turuletoomine eeldab kliendi vajaduste tundmist ning just neid püüab ET kindlaks teha . Ka e-meilidele reageeriti kiiresti : Eesti Telefonist tuli vastus <arv> minutit jooksul . ET webmasteri Signe Susi pika kirja saab lühidalt kokku võtta : internet ongi Eesti Telefoni äri ning kõik , mis selles vallas uus , jõuab pigem varem kui hiljem kliendini . Samuti lubas webmaster , et lähemas tulevikus hakatakse pakkuma ka klienditeenindust läbi interneti . Saku Õlletehase veebisait pole kahest eelmisest erinevalt üldse interaktiivne ( meiliaadressid välja arvatud ) . Kuid kujundus on silmatorkav ( tumesinine kontrastis valge ja kollasega ) ning pakutav info kohati väga huvitav . Näiteks räägitakse sellest , kuidas õlleklaase õigesti pesta . Või sellest , kuidas tekib janu . Kohe , kui janu tekkinud on , saab teada , mis maksab õlu , vesi või Pepsi . Ei tohiks ju olla eriti keeruline lisada võimalus sõbrale vir tuaalse õlle saatmiseks - e-postkaardina näiteks . Kas peab ühe õlletehase veebsait surmtõsine olema , eriti kui üldine imago on hoopis mängulisem ? Just alkoholitootjad paistavad maailmas silma oma originaalsete ja interaktiivsete veebilahenduste poolest . Eesmärk on ju selge : oma kaubamärk tuleb internetihulkurite mällu jäädvustada . Schenker-BTLi Rootsis asuv kodulehekülg näeb üsna niru välja , pealegi käib lehekülgede laadimine hirmaeglaselt . Leheküljel olev info on enamikus üldine : kontaktandmed , teenused , uudised . Asjassepühendamatul on raske otsustada , kui oluline info on regulaarvedude graafik . Kuid logistikafirma spetsiifika lubab arvata , et ilmselt toimub enamik andmevahetusest avalikust veebsaidist mööda minnes . Schenker-BTLi infojuht Siiri Põldar kinnitabki , et firma tegevus põhineb elektroonilisel andmevahetusel , millest umbes pool toimub läbi interneti . Osutub ka , et veebsaiti ei kavatseta praegusele tasemele jätta . Plaanis on lisada hinnaküsimise ankeet ja kliendi rahulolu uurimise küsimustik . Samuti on tulevikus võimalik jälgida teelesaadetud kauba liikumist . Kas suured kütusefirmad Pakterminal ja EOS ning turuhaldaja Combinent tõesti ei pea vajalikuks internetis esindatud olla ? Kütusefirmad ei vaja internetti uute klientide leidmiseks , küll aga võiks veebsaiti pidada oma imago hoidmise ja parandamise tarbeks . Üle kogu maailma püüavad kütusefirmad näidata , kui loodussõbralikud nad on . Kindlasti tegelevad kütusehiiud ka sponsorluse või heategevusega , sedagi saaks veebsaidis kajastada . Näiteks on EOS Markko Märtini suursponsor . Miks ei võiks just EOSi veebsait olla koht , kust saaks lugeda värskemaid uudiseid Markko edenemise kohta parasjagu poolelioleval rallil ? Kadaka turg on avalikkuse silmis hämaraäri sümbol . Kui haldajafirma püüab iga hinna eest märkamatuks jääda , tekitab see kahtlusi , et temagi äri on hämarapoolne . Veebsaidi avamine võiks seda muljet hajutada . Samuti võiks veebi kaudu anda teavet vabade rendipindade , hindade ja muu sellise kohta . Ning ei maksa unustada Kadaka turu põhikliente - soome kaubaturiste . Veeb on ülemaailmne meedium ning selle kaudu saab reklaami teha ka Soomes . Äripäeva Top <arv> tabel peaks peegeldama seda , kui hästi on üks või teine firma tegutsenud . Et hästi äri ajada , peab olema innovatiivne - selline on üldlevinud arusaam . Mis aga võiks uuenduslikkust kajastada paremini kui interneti võimaluste kasutamine . Eesti Ekspress võttiski vaatluse alla Äripäeva eelmise aasta pingerea kümme esimest firmat ning püüdis leida nende veebilehti . Seitsmel firmal olid need olemas - sisult , vormilt ja lähenemisnurgalt väga erinevad . Igaks juhuks saatsime kaheksale firmale , kellel meiliaadress olemas , ka e-maili , kus esitasime kaks küsimust : <arv>. Milline koht on internetil teie firma äritegevuses ? <arv>. Millised täiendusi ja muudatusi on lähemal ajal ette näha teie firma veebsaidis ? Kaheksast adressaadist andsid endast märku pooled . Äripäeva TOP <arv> <arv>. Eesti Mobiiltelefon AS <hyperlink> <arv>. Pakterminal AS puudub <arv>. E.O.S. AS puudub <arv>. Merko Ehitus AS <hyperlink> <arv>. Eesti Telefon AS <hyperlink> <arv>. E-Betoonelement AS <hyperlink> <arv>. Schenker-BTL AS <hyperlink> <arv>. Balti Laevaremonditehase AS <hyperlink> <arv>. Combinent AS puudub <arv>. Saku Õlletehase AS <hyperlink> Arne Pajula <email> Ettevõtjate vanem põlvkond on jälle sattunud löögi alla . Varasemad edukalt lõppenud lahingud parteibüroode , kantpeade ja tuisupäiste noorärimeestega on tänaseks minevik . Nende tulemused on tühistatud ja uus lahing võib alata . Kuna lahing toimub internetis , on vana kaardivägi tõsistes raskustes . Mitte ei saa aru , kus on tõde ja reaalsus või kust algab fantastika ja muinasjutumaa . " Virtuaalne värk , saate aru ! " seletab palgatud tehnogeenius . Vanal kalal on raske öelda , et ega ei saa ikka küll . Vana pea lihtsalt ei võta kõike seda uut vastu ja ise järele proovida ei suuda kah - jämedad näpud ei kohane kuidagi tillukese hiire hoidmisega . Selle kuradi peale ei saa ju käratada ja ka rusikaga vastu lauda tagumisest pole abi . Nii lüüaksegi käega ja lõpetatakse interneti tühja-tähjaga tegelemine . Samal ajal seavad konkurendid end mõnusalt sisse , muudavad oma firmanimed veebiaadressiga ühtivaks ja hakkavad teenima . Teenivad nad eelkõige kokkuhoiu pealt . Tellimused on täpsemad , laojäägid minimaalsed . Side toimub interneti kaudu ja telefoniarved vähenevad . Töötajad avardavad oma silmaringi iseseisvalt ja nii saab väljaõppele kulutada vähem . Internet , see kuklasse hingav tüütus , on lihtsalt mugavam ! CuteMX on programm , mis lubab oma arvutis olevaid faile jagada teiste CuteMXi kasutajatega , kes koos moodustavad ülemaailmse kommuuni . Sarnaneb Napsteriga , kuid kasutusvõimalused ei piirdu mp<arv> failide jagamisega . Esmaspäevast pakub TELE<arv> tasuta sissehelistamisteenust ka ISDN-ühenduste kasutajatele ja seda ka kahekanalilises variandis . Nii saab korraliku tehnilise varustusega klient nüüdsest tasuta ühendusega infoülekandekiiruseks <arv> kbit/s . Tasuda tuleb vaid telefoniarve Eesti Telefonile . Kahjuks kasseeritakse seal kahekanalise ühenduse puhul tasu ikka veel topelt . <hyperlink> Esmaspäeval algatas Eesti Telefon oma domeenis hot.ee asuvate kodulehekülgede konkursi . Konkursile saab pakkuda nii isiklikku kui ka sõbra kodulehekülge , kuid osalemiseks küsitakse kindlasti omaniku nõusolekut . Hindamine on kahevooruline . Neist esimene on avalik ja seal saavad hinnata kõik soovijad . Väljavalitud <arv> parima seast sõelub võitja asjatundjate zhürii . Konkursile saab registreeruda kuni <arv>.<arv>.<arv> keskpäevani . <hyperlink> Esimese Eesti mobiiltelefoni operaatorina teatas Q GSM , et toetab täielikult WAP protokolli . Koostöös TELE<arv> Everyday.com-iga peaks WAP teenused ( uudised , horoskoobid , lühinumbrite kataloog ) jõudma kõigi Q GSM-i klientideni , kellel on WAP protokolli toetav mobiiltelefon . Hetkel on sellisteks vaid NOKIA <arv> , Ericsson R<arv> ja R<arv> ning Motorola Timeport . WAP ühenduse minutihinnaks on <arv>.<arv> krooni . Delfi onair on koht , kus saab interneti kaudu raadiot kuulata . Seoses Eesti Raadio rahvusvaheliste saadete lõppemisega on see ainus võimalus emakeelsete saadete nautimiseks kodust kaugel . Nüüd on raadiojaamade arv kasvanud kolmeni . Lisaks vanadele tuttavatele Kuku-raadiole ja Raadio Tartule on nüüd kättesaadav ka Raadio V<arv> . online.delfi.ee/onair/index.htm VÕTAB VÄHE RUUMI : HandyMouse'i iseärasuseks on see , et ta on hiiremati külge kinnitatud . Kasutaja , kes on harjunud liigutades hiirt tõstma peab tõsiselt ümber õppima . Veiko Jürisson <email> Mida erilist võiks olla ühes arvutihiires ? Kui ma varem ei oleks osanud sellele selget vastust leida , siis nüüd võin kindlasti öelda , et juhtimise kergus . Optiline hiir on muidugi etem kui traditsioonilise kuuliga seade , sest sellel puuduvad pöörlevad osad , mis koguksid mustust . Kuid kui töötamine sellega sarnaneb ikkagi pressrauaga triikimisele , siis vahe polegi nii suur . HandyMouse-arvutihiirega töötamiseks läheb jõudu vaja sama palju kui sulega kirjutamisel . Väliselt võib seadme otstarbe kohe ära tunda , kuid tegelikult ei ole ta sarnane ühegi teise ( optilise ) hiirega . Nimelt on hiir ja tema alus ühendatud terviklikuks umbes <arv>X<arv> cm suuruseks väga kergeks seadmeks . Nii on hiir alati kasutusvalmis , ükskõik kas oled koos oma lemmikust sülearvutiga lennukis , mererannas või selili voodis . Hiirt koos alusega saab kasutada minimaalsel pinnal ja suvalises asendis . Väikeste mõõtmete ja kerguse tõttu on teda väga mugav koos arvutiga kaasas kanda . See vabastab sülearvuti omaniku ühest suurimast pealesurutud ebamugavusest - kursori kobavast liigutamisest . HandyMouse vajab vaid kerget sõrmedega suunamist . Nii nagu sõnadega ei saa kirjeldada lille lõhna või lendamise kergust , pole ka HandyMouse'i erilisuses võimalik veenduda ainult sõnade põhjal , seda tuleb järele proovida . Esimesel hetkel võib tunduda , et teie käsi on kaotanud poole talle mõjuvast gravitatsioonijõust , ja seda tunnet on raske millegi vastu vahetada . Laske hiire kursoril lennata ! See veidi alla <arv> krooni maksev optiline hiir jääb hinnavõrdluses oma suguvendadega võitjaks . Teised optilised hiired on märgatavalt kallimad . Kasutusmugavuse lisamiseks saab hiire külgedele liimida tiivakesed , mis on mõeldud toetama pöialt ja väikest sõrme . Just tänu tiivakestele on hiire liikumine imekerge ja -kiire . Töö temaga vajab harjutamist , sest hiire liikumiskiirus ekraanil on ehmatav . HandyMouse'i peamiseks kasutajateks võiksid olla sülearvuti omanikud . Hiire abil on võimalik teha täpsemat tööd kui tavalisele sülearvutile sisse ehitatud osutusvahenditega . Tavaarvuti kõrval on enamasti piisavalt ruumi , et kasutada mõnda odavamat ja harjumuspärast hiirekest . Kauba õige hind on alati ilmnenud turul . Uudsed interneti võimalused lasevad ninapidi kokku mitte ainult inimesed , vaid ka ettevõtted . KÜBERMAAILM Internetitehingute abil hoiavad ettevõtted kokku üle kolmandiku kuludest . Aavo Kokk <email> Lühendiga B<arv>B tähistavad paadunud arvutiinimesed internetiäri seda osa , kus firmad müüvad teenuseid firmadele . Hetke üks kuumemaid näiteid on USA autofirmade koostöös ehitatud internetivärav , kus igasuguste juppide alltarnijad peavad oma pakkumised tegema interneti vahendusel . Autofirmad on tekitanud omamoodi oksjonikeskkonna , kus läbi löövad need tarnijad , kes teevad odavama pakkumise . Üsna peatselt ennustatakse aga aega , kus kõik autotööstusele juppe tegevad firmad peavad olema valmis internetiäriks . See tähendab , et lisaks pakkumistele on internetis kogu tarnete logistika . Need firmad , kelle laoprogrammi ja klienditeeninduse programmi ei pääse interneti kaudu , on varem või hiljem turult läinud . B<arv>B-firmad olid eelmise aasta staarid Seni on kuulsamad internetifirmad need , mis müüvad mingit kaupa lõpptarbijatele . Maailmanime on saavutanud näiteks raamatupood Amazon.com ning hulk teisi veini , mööblit , lemmikloomade tarbeid ja mida iganes muud müüvaid firmasid . Teine kuulsate firmade rühm on internetiväravad , mille keskmes on usinad otsingumootorid , mis aitavad internetist infot otsivatel inimestel õiget teed leida . Eelmisel aastal ennustati uut staarfirmade lainet . Paljud visionäärid taipasid , et tegelik raha on firmadevahelistes äritehingutes . Seal tehakse palju rohkem tehinguid ning sagedasti on marginaalid palju kopsakamad kui tooteid lõppostjale müües . Nii arvasid lihtsakoelised börsianalüütikud kohe , et börsil saab raha teenida B<arv>B-firmade aktsiatega . Selliste firmade aktsiad sööstsid üles ja nende najal tuhises üles ka USA tehnoloogiabörs Nasdaq . Autojuppide hind langes kolmandiku võrra Viimase kahe kuu jooksul on olud kardinaalselt muutunud . Maailma juhtivad " vana majanduse " ettevõtted teatasid ridamisi , et hakkavad interneti kaudu suhtlema tarnijate ja klientidega . B<arv>B-firmade aktsiate hinnad kukkusid selle peale kõvasti . Suurimate kaotajate seas on näiteks firmad Ariba ja Commerce One , mis on kaks suurimat online-turul tegutsevat firmat . Ariba aktsia hind kukkus märtsis <arv> protsendi võrra ning Commerce One'i oma <arv> protsendi võrra . Veebruaris teatasid USA juhtivad autotootjad General Motors , Ford ja DaimlerChrysler , et loovad ühise online-turu autoosade sisseostmiseks . Kolme firma sisseostusumma on <arv> miljardit dollarit aastas . Investeerimispank Goldman Sachs arvab ühes raportis , et autotööstus võiks komponente interneti kaudu tellides kokku hoida <arv> protsenti kuludest . Esimesed tegevuskuud on juba näidanud , et mõnede juppide hinnad langesid enam kui kolmandiku . Võidetakse laojääkide kahanemise arvelt B<arv>B puhul on tegemist põhimõtteliselt ärikontaktide börsiga , nagu Eesti ajalehed veel mõned aastad tagasi pidasid . Kuid internet annab olulist lisaväärtust . Esmakordselt on tegemist globaalse turuga . Iga firma saab nüüd autotootjatele otse ligi ja võrdselt teistega oma pakkumise teha . Tarnijad näevad , kuidas kujuneb hind . Teiseks tehakse kõik toimingud reaalajas . Tarnija saab kohe teada , kuidas läks , ning võib vastavalt sellele reguleerida oma tootmist . Sellega B<arv>B-äri ei piirdu . Järgmise sammuna hakkab kogu komponentide tellimine käima suures osas automaatselt interneti vahendusel . Tarnija saab jälgida reaalajas , kui suured on tootja varud . Kui need hakkavad lõppema , lähetab ta teele uue saadetise . Samamoodi võib ta käituda oma alltarnijatega . Kokkuvõttes tekib olukord , kus kogu maailmas firmade laoseisud kahanevad suurusjärkude võrra . Lao all on kinni vähem raha ja firmad muutuvad paindlikumaks . Seega ei tähenda autoosade hinnalangus veel seda , et nende osade tootjad on kahjumis . Ka nemad suudavad osava tegutsemise korral uues olukorras võita . Ariba jättis üksi ponnistamise Üle-eelmisel nädalal teatas Saksa autotootja Volkswagen , et loob oma online-turu . Tema strateegilisteks partneriteks on IBM , i<arv> Technologies ja Ariba . USA autofirmad olid pakkunud kõigile teistelegi autofirmadele vaba pääsu oma süsteemi , kuid Volkswagenile need ei sobinud . Firma juhid ütlesid , et nad ei taha olla vähemusosanikud . Kuna VW kulutused sisseostudele olid eelmisel aastal sada miljonit Saksa marka , siis on ruumi heaks äriks küllaga Seda enam , et tõenäoliselt liituvad süsteemiga mõne aja pärast teisedki Euroopa autotootjad . Tähelepanuväärne on aga see , et VW partner on Ariba , mis on seni üritanud ise B<arv>B-turgu luua . Ilmselt on tema juhid tõdenud , et rasketel aegadel on kasulik mitte iseseisvalt punnida , vaid koostööd teha . Vähem töötajaid , sujuvam tootmine Samasuguseid liite moodustavad paljud ettevõtted paljudes tööstusharudes . <arv>. märtsil teatasid ühise lennukikomponentide internetituru loomisest Boeing , Lockheed Martin , BAE Systems ja Raytheon . Nende firmade sisseostude summa on aastas <arv> miljardit dollarit . Keemiatööstuses on esimese sammu teinud USA gigantettevõte DuPont . Ilmselt liiguvad selles suunas juba lähemal ajal sisuliselt kõik maailma tähtsamad tootmisettevõtted . Goldman Sachsi hinnangul on võit väga suur - interneti abil langevad kulud söetööstuses küll vaid kaks protsenti , aga elektrooniliste komponentide tootmises vähemalt <arv> protsenti . Lisaks tekib vähem tarnevigu , tööd saab teha kiiremini ja odavamalt . Sama hulga inimestega saab hallata suuremaid tarnemahtusid ning lõpuks on tööprotsessid sujuvamad . Eesti edukaim on Magnum Medical Eestis on arusaadavalt üsna vähe ettevõtteid , mis on selles valdkonnas juba midagi ära teinud . Kuid arvatavasti sunnib maailmaturu tegijate internetti minek ka Eesti firmasid samale teele . Kui näiteks Norma pole suuteline korraldama oma tarneid ja tootmist interneti kaudu , siis on ta varem või hiljem ärist väljas . Täna on Eestis B<arv>B tuntuim nimi B<arv>Boffer.com. See on äsja avatud toodete ja teenuste börs internetis . Ärimahtude osas pole see aga kaugeltki suurim . Ravimite hulgimüügi firma Magnum Medical on jõudnud hoopis kaugemale ja planeerib tänavu <arv> miljoni kroonist müügimahtu . Tema keskladu on interneti vahendusel ühendatud saja apteegiga . See tähendab , et Magnum suudab ise otsustada , millist ravimit apteegid võiksid vajada , ning saab seega teha pakkumise palju varem kui konkurendid . Internet ei tunne piire ja nii on edukad ka näiteks vändralased . AS Wendre ja IKEA vahelised tellimised ja tarnete logistika pannakse paika sajaprotsendiliselt interneti vahendusel . Tänavune ärimaht ületab kõigi eelduste kohaselt sada miljonit krooni . Eero Pajula <email> Äsja pühitseti lihavõtteid ja värviti ning koksiti mune või osteti poest šokolaadmune , mille koksimisel ei ole suuremat mõtet . Ka arvutites võime leida lihavõttemune - need on üllatused , mida vaevanõudvast klaviatuuriklõbistamisest tülpinud programmeerijad loodavatesse programmidesse sokutavad . Inglise keeles kutsutakse neid üllatusi easter egg 'ideks . Maakeeli oleks asjakohasem tiitel üllatusmuna . Meile teadmata leidub üllatusmune väga paljudes arvutimängudes , operatsioonisüsteemides , tekstiredaktorites - ühesõnaga , pea iga liiki programmides . Säärase nähtuse olemust ja hingeelu kirjeldab hästi järgmine näide : avades Internet Explorer <arv>.<arv> ja sooritades vajaliku hiireklõpsutusrituaali , ilmub ekraanile aknake , milles koletseb üsna maitsetult värvitud lihavõttemuna . Selle muna seest ilmub kooretükkide pritsides välja monstrum Godzilla , kes sümboliseerib muidugi Netscape'i vapilooma Mozillat . Lõpuks langeb ülalt Internet Exploreri logo , lömastades vaese koletise . Akna ülaservas paikneb uljas loosung : " Internet Explorer <arv>.<arv> Rocks ! " " Munade " sisu varieerub suurel määral . Vahel avastab otsija vaid nimestiku neist , kes parajasti kasutusel oleva programmi valmistasid . Võib aga juhtuda , et sedavõrd vähesega ei piirduta ning luuakse omaette lühike ja loojaid lõbustav filmikatke nagu ülaltoodud näites , või isegi pisike mäng . Microsoft Word <arv> , näiteks , peidab endas pinballmängu , mida kirjutamisest väsinud ajaviiteks tarvitada võivad . Eriti kvaliteetseks nimetatud sürpriislisandit küll pidada ei saa , aga muidugi on tegu ka enam nalja kui pärisprogrammiga . Kuuldavasti võivad mõned üllatusmunad arvutile halvasti mõjuda . Ilmselt on hirmul keskmisest suuremad silmad ja paranoia vohab igas heaoluühiskonnas . Näiteks toosama Word <arv>s sisalduv Pinball olevat ühe vaese eksperimenteerija desktopi ikoonidega midagi väga hirmsat teinud . Samuti polevat mainitud mehele kuuluva raali pildinäitamiskvaliteet päris seesama mis varem . Tegelikult oli asi ilmselt selles , et Windows muutis omatahtsi ekraaniresolutsiooni , mis oli küll inetu , kuid samas võrdlemisi ohutu tegu . Täiesti mõistetavail põhjusil ei ole suurfirmad - nagu näiteks Microsoft - valmis võtma kompuutermunadega seotud mõttetuid riske . On ju läänemaailmas kohtussekaebamine teatavasti iga elujuhtumi puhul heaks ja turvaliseks tavaks saanud . Igal ärihiiglasel oleks vesi ahjus , kui mõnest tema toodetud produktist leitaks rassistlikke mõtteavaldusi või midagi muud advokaate ligitõmbavat . Seepärast keelatigi <arv>. aasta lõpukuil ametlikult ära Microsofti programmidesse üllatuste paigutamine . Olemasolevaist " lihavõttemunadest " üritatakse vabaneda ajapikku . Vananevaid programme asendatakse ju enamikus kodudes ja asutustes järjekindlalt uutega ning programmeerijahärrad vastutavad selle eest , et uusversioonides tobedaid nalju enam poleks . Töötajaid , kes juhtkonna karmi korraldust eirata julgevad , ootab kõigi eelduste kohaselt ees kiire lahtilaskmine ja paremad jahimaad . Üllatusmuna on programmi tekitatud teade , graafiline või heliefekt . Üllatusmuna avaneb vastusena mingile dokumenteerimata klahvivajutuste või käskude kombinatsioonile ning on mõeldud enamasti naljana , kuid võib vahel sisaldada ka infot . Microsoft Internet Explorer <arv>.<arv> ( üllatusmuna läheb käima vaid siis , kui olete ühendatud internetiga ) <arv>. Avage Internet Explorer <arv>.<arv>. <arv>. Valige peamenüüst " Tools " &gt; " Internet Options " &gt; " General " &gt; " Languages " . <arv>. Vajutage nupule " Add " . <arv>. Kirjutage lahtrisse " ie-ee " ( ilma jutumärkideta ) ning vajutage nupule " OK " . <arv>. Liigutage " User Defined [ ie-ee ] " nimekirja tippu ( " Move Up " -valikut kasutades ) . <arv>. Vajutage nupule " OK " , kuni olete tagasi IE põhiaknas . <arv>. Vajutage " Search " -ikoonile . <arv>. Tarvitage oma äranägemise järgi kõrvalaknas asetsevaid uusi valikuid ja linke . Microsoft Word <arv> <arv>. Avage uus dokument . <arv>. Valige peamenüüst " Format " &gt; " Font " . <arv>. Määrake tähemärgistiiliks " Bold " ja värviks sinine . <arv>. Kirjutage dokumendi esimese rea algusesse sõna " Blue " ( ilma jutumärkideta ) ning vajutage tühikule . <arv>. Valige peamenüüst " Help " &gt; " About Microsoft Word " . <arv>. Hoides all klahve " Ctrl " ja " Shift " klõpsake vasaku hiirenupuga Wordi logole . <arv>. Mängige . Vaja läheb klahve " m " ja " z " . Lisainformatsiooni ning juhiseid üllatusmunade kasutamise kohta leiate näiteks aadressilt <hyperlink> Cisco president John Chambers esines ettekandega Bill Clintoni ja Al Gore'i poolt e-äri edendamisele pühendatud uuenduste väljakuulutamise tseremoonial . UUS VALITSEJA USA internetiseadmete valmistaja Cisco Systems lõi arvutitootjalt Microsoft üle maailma kõige väärtuslikuma kompanii tiitli . Sulev Vedler <email> Cisco maksab nii palju , et kui tema hind ühekroonistes kupüürides välja võtta , saaks nendega katta kogu Eesti . Ja mitte ühe , vaid pea kaks korda . Kohaliku kõige kallima ettevõtte Eesti Telekomi väärtus on üle viiesaja korra väiksem . Tema " kroonistamisel " saaks katta vaid <arv> protsenti Tallinna linnast . Cisco maksab ligikaudu <arv> miljardit dollarit . Eesti kroonides üle üheksa triljoni ( üheksa kaheteistkümne nulliga ) . Cisco on interneti kuningas Hoolimata suurest väärtusest tuntakse Ciscot vähe . Eriti Eestis . Ta ei valmista laiatarbekaupa nagu Always hügieenisidemed , Big Maci hamburgerid või Windowsi operatsioonisüsteem . Kuid Eesti erialamessidel on Cisco esindajad alati kohal ning asjatundjad teavad tema tooteid hästi . Cisco spetsialiteet on internetiseadmed . Need , mille abil liiguvad näiteks e-mailid ja videofailid . Arvatakse , et <arv> protsenti interneti andmetest läbib oma teekonnal ühest arvutist teise Cisco seadme . Kompanii kõige tuntuima tooterühma moodustavad Catalyst perekonna ruuterid ja kommutatsiooniseadmed . " Kui fiiberoptiline kaabel on raudteerööpad , siis Cisco teeb ronge , " kirjeldas neid seadmeid hiljuti ajakirjas Time California ülikooli dekaan Hal Varian . " Kui tahad fiibrit kasutada , siis vajad Cisco ruutereid . " Ruuter on masin , mis ühendab majasisese arvutivõrgu välisliiniga . Nende turumahuks hinnatakse tänavu <arv>,<arv> miljardit dollarit . Eksperdid prognoosivad , et kahe aastaga kasvab turg viis korda . See näitab , kui suure perspektiiviga alal Cisco tegutseb . Võrguettevõte nr <arv> Võrk , võrk ja veel kord võrk on olnud Cisco võtmesõna sünnist saadik . Väike grupp Stanfordi ülikooli teadlasi lõi ettevõtte <arv> aastat tagasi just eesmärgiga leida võimalusi erinevate arvutisüsteemide ühendamiseks . Kaks aastat hiljem tulid nad oma kaubaga turule . Praegu on Ciscol üle <arv> <arv> töötaja . Nad rügavad tööd teha rohkem kui <arv> kontoris , mis asuvad <arv> riigis . Firma peakorter asub Californias San Joses , <arv> majast koosnevas hoonetekompleksis . Selle laiendusprojekt näeb ette veel <arv> maja lisamist . Alates börsileminekust <arv>. aastal on Cisco käive kasvanud <arv> miljonilt dollarilt <arv>,<arv> miljardi dollarini . Temast sai e-äri lipulaev . <arv>. aastal moodustas Cisco osa maailma e-kaubanduses kolmandiku . Nimelt saab Cisco internetifirmale iseloomulikult enamiku tellimustest ( mullu <arv> protsenti ) võrgu kaudu . Interneti ja firmasisese võrgu eduka kasutamise tõttu hoiab firma kokku vähemalt <arv> miljonit dollarit aastas . Ülevõtmine teise otsa Cisco edu üks alustalasid on olnud edukas firmade ühendamine ja ülevõtmine . Ta käitub selles vallas nagu eelmise sajandi alguses AT &amp; T , kes üle Ameerika sadu pisikesi telefonivõrke kokku ostis ja need üleriigiliseks süsteemiks kokku sidus . Viimase kuue aastaga on Cisco üle võtnud ja endaga liitnud üle <arv> kompanii . Kuid erinevalt tavapärastest liitmistest ei ole Cisco eesmärgiks üleüldine standardiseerimine kulude kokkuhoiu nimel . Cisco ei eelista ühte tehnoloogiat teisele ( et mitte puusse panna ) ning hindab ülevõtmistel kõrgelt hoopis inimressursse . IT-äris on teadmised vägagi väärtuslik kaup . Kui Cisco tehnoloogiajuht Judith Estrin teatas aprilli alguses oma lahkumisest , langes firma aktsiakurss korraks kolme protsendi võrra . Estrin sattus tehnikajuhi kohale kaks aastat tagasi , kui Cisco võttis üle tema videoülekannete tarkvaraga tegelenud perefirma . Cisco filosoofia on , et alati tasub kaaluda mõne nutika ettevõtte ostmist , selle asemel et lasta oma arendusosakonnal sama teema kallal ajusid ragistada . Miljon dollarit maksnud töötaja väärtus on teada " Me ei võta üle tooteid , vaid järgmise põlvkonna tooteid ja seda inimeste kaudu . Kui sa maksad <arv> <arv> kuni kolm miljonit dollarit ühe töötaja kohta ning saad selle eest olemasolevad uurimistulemused ja olemasoleva turuosa , siis oled teinud kohutava investeeringu , " seletas usutluses Fortune'ile Cisco president John Chambers . " Keskmisel ülevõtmisel lahkub <arv>-<arv> protsenti juhtidest ja võtmetöötajatest kahe aasta jooksul . Nende näitajate kohaselt kukub enamik ülevõtmistest läbi . " Chambers ise on samuti hinnatud mees . Teenides <arv> miljonit dollarit aastas , oli ta mullu paremuselt neljanda palgaga tegevjuht Ameerikas . Chambersit kirjeldatakse kui sõbralikku , kiiresti kõnelevat ja energilist meest , kelle prioriteet nr <arv> on kliendid . Ta veedab <arv> protsenti oma tööajast klientidega suheldes ning armastab rääkida , et hilines korra isegi nõukogu koosolekule , sest püüdis lahendada ühe kliendi probleemi . Microsoft jääbki maha Tänavu märtsis , kui Ameerikas hakkasid liikuma kuuldused , et valitsus võib Microsofti suhtes alustada trustidevastase seaduse rikkumise tõttu kohtuasja , sai Cisco esmakordselt maailma kõige kallimaks firmaks . Ciscos ei olnud see veel pidupäev . Õigusega , sest mõned päevad hiljem taastas Microsoft oma positsiooni . Kuid mitte kauaks , sest aprilli alguses mõistis USA föderaalkohus Microsofti kartellidevastase seaduse rikkumises süüdi . Firma suuromanik Bill Gates kaotas tol päeval ligi <arv> miljardit dollarit . Järgnes ülemaailmne börsivapustus , kus aktsiahinnad kummipallina üles-alla põrkasid . Ciscost sai aga taas kõige kallim firma . Microsoft kukkus käesoleval nädalal taas , sest levisid kuuldused , et firma tükeldatakse . Tõenäone on , et Cisco väärtus jääbki Microsofti omast kõrgemaks . Microsoft teenib suure osa rahast arvutitelt , nende turg pole aga enam in . Cisco pärusmaa on seevastu internet , mille ärimaht oli viis aastat tagasi <arv> miljardit dollarit aastas , praegu aga <arv> miljonit dollarit päevas . Kasv on olnud lihtsalt meeletu ning ei ole kahtlust , et see jätkub samas tempos veel nii mõnedki aastad . Näppude vahel oleval fiiberoptilisel kaablil ja laual kõrguval vasekuhilal on üks ühine omadus - nad suudavad läbi lasta täpselt ühepalju informatsiooni . Üha suurenevad infomahud ja sellega seotud võrguliikluse ummikud on sundinud tehnoloogia liiderfirmasid mõtlema fiiberoptilise ühenduse toomisele iga lauaarvutini . Volition TM on firma <arv>M uue võrgupõlvkonna kaubamärk , mis tõrjub vaskkaabelduse ajalukku . Tegemist on tervikliku lahendusega , mille hind on vaskkaabeldusega võrreldav . Peamisteks eelisteks on paigaldamise ja hoolduse lihtsus . Infoläbilaskevõime on tohutult suur - võrk võimaldab reaalajas kasutada multimeedia rakendusi . Kui seni valitses oht , et odavad võrgulahendused ei jõua üha suurenevatele protsessorikiirustele ja kasvavatele infomahtudele järele , siis Volition TM teeb fiiberoptilise ühenduse üldkättesaadavaks . JUTUKAS ANANOVA : Ta räägib väsimatult <arv> tundi päevas ja <arv> päeva nädalas värsketest uudistest . Kujutage ette roheliste juustega rohesilmset telediktorit - just selline on Ananova . Tema õige ametinimetus peaks olema robot-telediktor . Nimelt loeb ta juba terve nädala vältel <arv> tundi päevas vahet pidamata ette uudiseid , mis vahetuvad kohe , kui mõni värskem on laekunud . Ananova loojaks on uudisteagentuur UK Press Associationi töörühm . Alustuseks uuriti , missugust inimtüüpi vaatajad tahaksid ekraanil näha , ja alles seejärel asusuti Ananova isikut looma . Telediktor peab ju olema usaldusväärne , usutav ja silmapaistva välimusega globaalne persoon . Tõelistel telediktoritel ei tasu konkurentsi pärast muret tunda . Ananova loodi lugema uudiseid internetis ja järgmise põlvkonna mobiiltelefonides . Hetkel vajab värske telediktor ka veidi häälekooli . Nimelt takerdub aeg-ajalt tema tekst lause sees üpriski kummaliselt . Pole mingit kahtlust , et programmeerijad on juba asja kallal . Täpselt nagu inimestel on ka Ananoval häid sõpru ja vaenlasi . Sõpru näib siiski rohkem olevat . Nädalaga on tekkinud terve rida fänniklubisid . <hyperlink> <hyperlink> casi.simplenet.com/j/ananova Microsoft on mitme aasta vältel üritanud tungida pihuarvutite turule . Selleks loodud operatsioonisüsteem Windows CE ei ole seni siiski laiemat populaarsust võitnud . Tänavu üritab Microsoft uuesti . Äsjasel presentatsioonil New Yorgi keskvaksalis näidati koostööpartnerite Compaq'i , Hewlett-Packardi ja Casio uusi Pocket PC mudeleid , mis kasutavad Windows CE viimast versiooni . Uus rünnak pihuarvutite turule on varasemast palju tõsiseltvõetavam , sest Microsoft on suutnud leida hulga tarkvaratootjaid , kes on oma programmid kohandanud Windows CE jaoks . Siin hulgas on ka Microsofti enda tarkvara - Word , Excel , Internet Explorer , Money , Media Player . Unustatud ei ole ka mänge . Tasku-PC saab hakkama nii klassikalise PacManiga kui ka golfisimulaatoriga . THOMAS MÜLLER ( DPA-ETA ) TARK MEES TASKUS : Compaqi elegantne iPaq Pocket PC mängib isegi golfi . Internetiajastu tooraine börs <arv>. mail hakkab NASDAQ avaldama kolme uut hinnaindeksit , mis kirjeldavad interneti ühenduskanalite läbilasketoru laiuse hindade muutusi . Läbilasketoru laius on suurus , mis näitab , kui suur kogus infot ajaühikus kaablist läbi mahub . Tegemist on piiratud mahtudega ja nii on läbilasketoru laiusest saanud kaup , mida kommunikatsioonifirmad virtuaalbörsidel omavahel müüvad ja ostavad , et tagada klientide info edastamiseks hädavajalike ülekandemahtude olemasolu . Hind muutub vastavalt nõudlusele ja pakkumisele . Hinnaindeksi aluseks võetakse RateXchange'i-nimelise virtuaalbörsi hinnad . NASDAQi osalemine projektis lubab läbilasketoru laiuse futuuride ostu ja müüki . Nii luuakse uue aja virtuaaltooraine börsile reaalne alus . Digitaalne mõõdulint Kõrgtehnoloogia tungib ka tavaliste koduste tööriistade sisse . See mõõdulint lubab mõõte võtta ka tavakohasel moel , kuid digitaalne mõõtmine on mugavam . Mõõte saab salvestada mällu , summeerida . Lisaks oskab lint ka arvutada . Nii ei vaja joone keskpaiga leidmine enam inimaju sekkumist . Ja seda kõike vaid tühise <arv> krooni eest . NB ! : Digitaalne mõõdulint töötab paremini , kui ta on sisse lülitatud . Eesti ajakirjadest on kõige võimsamalt internetti tunginud noortele mõeldud X. Ausalt öeldes ületab X kodulehekülg oma võimaluste ja sisu poolest nii mõnegi populaarse Eesti internetiportaali . Saab suhelda mõttekaaslastega , avaldada arvamust , kuulutada , väidelda , osta-müüa . <hyperlink> Selespeed-käigu-kast teeb Alfa <arv> tõeliseks unistusteautoks . Hind püsib õnneks mõistlikes piirides . MÕNUS : Selespeed-käigukastiga Alfa roolis võib end Häkkinenina tunda . Toomas Vabamäe <email> Ilmselt on paljud vormeliülekannete vaatajad mõelnud , et oleks tore ka oma sõiduautol käike vahetada Häkkineni moodi - vajuta ainult nuppu . Hüdraulika inimkäe asemel Automaatkäigukastidele pakutakse " nupumänge " juba ammu . Alfa Romeo Selespeed aga kasutab teistsugust lahendust : tavaline käsilülitusega käigukast on ümber ehitatud nii , et inimkäe asemel on liikumapanevaks jõuks hüdraulika . Nii on käiguvahetused kiiremad ja võimsusekadu minimaalne . Lülitusaeg öeldakse olevat pool sekundit , käsitsi kulub ka heal juhil selleks umbes sekund . Pealegi automaatika ei eksi ning neljanda käigu asemel teist ei pane . Alfa <arv> on ka ilma Selespeed-käigukastita ihaldusväärne auto . Traditsioonilised Alfa tunnused on kõik olemas - efektne välimus , ergas mootor , sportlikud sõiduomadused . Poolautomaatne käigukast sobib sellesse komplekti suurepäraselt . Selespeedi roolil hakkavad kohe silma kaks nuppu - vasakul miinusmärgiga ja paremal plussiga . Nendega saabki käiku vahetada . Ka käigukang ( õigemini joystick ) on olemas . Lükkad kangi ette - lülitub käik üles , taha - käik alla . Kangi kõrval on veel üks nupp , kirjaga " City " - sellega saab käiguvahetused automaatika hooleks jätta . Sisselülitatud käiku näitab väike tabloo armatuurlauas . Siduripedaal puudub ja hea ongi - kummagi jala alla jääb täpselt üks pedaal . Siiski käitub Selespeed teisiti kui automaatkäigukastiga auto . Tagurpidikäik lülitub nagu tavaliselt - käigukang paremale ja taha . Et käik sisse läheks , tuleb jalga piduripedaalil hoida . Lülitan käigu sisse , lasen piduri lahti , aga auto seisab . Armatuurlaualt näen , et tagurpidikäik on sees ning automaatkastiga masin oleks juba ammu liikuma hakanud . Vajutan õrnalt gaasi , siis veidi rohkem - ning auto lähebki liikvele . Pidur kõigepealt Keeran Alfa nina soovitud suunas ja püüan esimest käiku sisse lülitada . Tulemuseta - tabloo näitab jonnakalt " N " ( neutraal ) . Muidugi - pidur kõigepealt . Vajutan pedaali , liigutan joysticki ettepoole ( paigaltvõtmisel nupud ei toimi ) ja auto suundubki kuulekalt tänava poole . Esialgu on kõik kuidagi veider ja harjumatu ning nõuab tublisti keskendumist . Käiguvahetused ei toimu nii kiiresti , kui ma ootasin - rahuliku sõidustiili korral kulub Selespeedil selleks umbes sekund . Foori all seisma jäädes pole vaja käike alla vahetada - seda teeb automaatika . Erinevalt automaatkäigukastiga autodest pole tasasel maal ka piduripedaali vajutada tarvis - tühikäigul auto liikuma ei hakka . Alfa kaheliitrine mootor arendab <arv> hobujõudu . Kui gaas äkitselt põhja vajutada , käivad rattad kohapeal lootusetult ringi . Normaalsel kohaltvõtmisel läheb Alfa sujuvalt liikvele , kuid kogub kiirust väga nobedalt . Nupud on head , joystick veel parem Juba <arv> pöörde peal muutub mootorist kostev heli tähelepanuväärselt valjuks . Kuid tegemist pole kehva mürasummutusega . Alfa mootoriinsenerid teavad hästi , et lisaks mõõdetavatele suurustele peab nende looming ka kena kuulata olema . Kui end mootori crescendo't kuulama unustada , kerkib tahhomeetri osuti kiiresti <arv>ni ja automaatika lülitab sisse järgmise käigu . Linnatänaval selgub varsti , et kui rooli üle veerand pöörde keerata , ei ulatu sõrmed enam nuppudeni . Lülitan sisse City-rezhiimi - see ju ongi linnas kasutamiseks mõeldud . Nüüd vahetuvad käigud automaatselt umbes <arv> pöörde juures . Kuid sportlikuks sõiduks automaatika ei sobi . Kurvist väljudes on tavaliselt ikka vale käik sees ning kui gaas põhja vajutada , möödub terve igavik , enne kui auto tõeliselt kiirendama hakkab . Tasapisi kohandab automaatika end agressiivse sõidumaneeriga , kuid jääb ikkagi uimaseks . Tuleb vormelimeeste " nupumängud " sinnapaika jätta ja hakata käike vahetama nagu Mäkinen - joystick'iga . Käsitsi käike vahetades saab Alfale oma tahtmise kergesti peale suruda . Seejuures ei lase elektroonika suuri lollusi teha - kui pöörded liiga kõrgele tõuseksid , siis käik lihtsalt ei lülituks . Ning tarkvarakirjutajad on teinud filigraanset tööd - käiku alla vahetades annab automaatika isegi vahegaasi . Kõige krooniks jääb Selespeedi hind täiesti mõistlikule tasemele . Kaheliitrine tavakäigukastiga variant maksab <arv> <arv> krooni . Selespeedi eest küsitakse <arv> <arv> lisakrooni , aga selle eest saab veel elektrilised aknatõstukid tagaustele , <arv>tollised valuveljed ja kliimaseadme . Kui väljas rannailm , võib katuse kokku klappida ja pakiruumi pista . TäIELIK AMEERIKA Volkswagen Dune-Beetle sobib kõige paremini California liivarannale . Toomas Vabamäe <email> Omal ajal avastasid ameeriklased , et vana Volkswageni " Põrnika " põhjale annab ehitada suurepäraseid rannabagisid . Just selliseid , millest kuuekümnendatel laulis The Beach Boys . Nendega oli mõnus liivarandadel kihutada , lainelaud autopäras kaasas . Taevas oli pilvitult sini-sinine ja tundus , et " Lõuna-Californias ei saja kunagi " ( nagu ühes tolleaegses laulus ) . Nüüd on sellest ajast <arv> aastat möödas . Üldise retrovaimustuse laineharjal on Volkswagen turunišši taasavastamas . Seda enam , et Ameerika Volkswageni disainistuudio asub Simi Valleys , vaevalt sajakonna kilomeetri kaugusel Los Angelese kesklinnast . Ja et Dune-Beetle ( luitepõrnikas ) toodi rahva ette just Los Angelese autonäitusel , pole kindlasti juhus . Kui disainerite kaheksa-aastase töö vili kunagi seeriaautona realiseeruma peaks , hakkab enamik neist liikuma just Californias . Esimesel pilgul on luite-Põrnikas üsna sarnane tavalisele . Auto on kõrgem , kõige silmatorkavamaks väliseks erinevuseks on poleeritud alumiiniumist stiliseeritud kaitserauad , mis põhja alla kaardudes ka auto mootorit ja jõuülekannet kaitsevad . Varjatud erinevusi on aga palju rohkem . Luite-Põrnikal on <arv>,<arv> -liitrine V<arv>-mootor ja neljarattavedu . Rattad on <arv>tollised , rehvimõõt <arv>/<arv> . Dune-Beetle on tavalisest Põrnikast <arv> sentimeetrit suurema kliirensiga , reguleeritav õhkvedrustus aga võimaldab autot veel <arv> sentimeetri võrra kõrgemale tõsta . Rannabagid olid mõistagi ilma katuseta , sestap ei saanud ka luite-Põrnika loojad oma autot umbselt kinniseks teha . Dune- Beetle pole küll kabriolett , kuid tema poolläbipaistev plastist katus on lihtsalt eemaldatav . Kokkupanduna mahub katus pakiruumi . Kui aga katus paigal , jätab sellest läbikumav kollakas valgus mulje soojast ja mõnusast päikesepaistest . Auto sisemus on kujundatud rõhutatult " rannapärasena " . Palju on kollaseid värvitud pindu ja poleeritud alumiiniumi . Nendega on teravas kontrastis must armatuurlaud ja uksepolstrid . Materjalivalik on selline , et autosse sattunud liiv ja (ookeani)vesi midagi ei riku ning koristamine pole raske . Kas aga Dune-Beetle kunagi tõeliselt liiva ja vett tunda saab , sõltub Volkswageni marketingistrateegidest . <arv>. mail stardib Londonist esimene vanaautoralli , mille osalejatel tuleb sõita ümber maakera . Samaaegselt antakse Toweri silla juurest start ka kahele lühemale võidusõidule , mille sihtpunktid on Istanbul ja Peking . Ümbermaailmaralli trass kulgeb läbi Euroopa ja Aasia Pekingisse . Sealt viiakse autod ja sõitjad lennukiga Alaskale . Anchorage'ist sõidavad võistlejad New Yorki , sealt viib teine lennureis osalejad Marokosse . Maismaal tuleb läbida üle <arv> <arv> kilomeetri . Londonisse tagasi jõutakse <arv>. juulil . Kuigi ümbermaailmareisi osavõtumaks ületab <arv> <arv> naela ( <arv>,<arv> miljonit krooni ) auto kohta , on osaleda soovijaid üle <arv>. Vanim startiv auto on <arv>. aasta Rolls Royce Silver Ghost . <arv>. AASTA BUICK : Abielupaar Brooksi sõiduk <arv> päevaks . Mercedese virtuaalkeskus DaimlerChrysleri eelmisel nädalal avatud Virtual Reality Center ( VRC ) on mõeldud kontserni sõiduautode arendustöö tarbeks . Kogu keskus läks maksma umbes <arv>,<arv> miljonit dollarit ( <arv> miljonit krooni ) , üle poole sellest kulus arvutite ostmiseks . Arvutusvõimsust saab kasutada erinevatel eesmärkidel . Näiteks võib päeval tegelda disainitööga , öösel aga modelleerida auto käitumist barjäärikatsel . VRC uhkuseks on " Powerwall " - ligi <arv>ruutmeetrine ekraan . Hiigelekraan on võimeline graafiliselt kujutama näiteks arvutis modelleeritud barjäärikatseid . Teiseks erilaadseks kohaks on " Cave " ( " Koobas " ) . See kujutab endast ruumi , mille viis seina on tegelikult projektoriekraanid . " Koobas " on põhiliselt mõeldud interjööri variantide " läbimängimiseks " auto loomise varajases staadiumis . DaimlerChrysler loodab , et laialdasem virtuaalreaalsuse kasutamine aitab arendustööd tublisti kiirendada . Elusuuruses mudeleid ja prototüüpe läheb vaja senisest viiendiku võrra vähem , iga sellise ehitamiseks aga kuluks nädalaid .