kirjak	aja_ml_2001_40.tasak.ela	<arv>.<arv>.<arv> End Eestis kunstnikuks koolitanud Liisa Björn protesteerib Soomes oma isatalu viljapõllul Euroopa Liidu gigantomaania vastu Kuldsed viljapõllud Hyvinkää valla Kytäjä külas ei paelu mitte üksnes oma kauni jumega . Otse küpse odra keskel püüavad pilku ka kolm õlimaali . Esimene neist , " Tervisi Brüsselisse " , kujutab vihaselt kirvest viibutavat musklis meest . " Sümboliseerigu kirves nii taluniku tööriista kui ka relva , " avab piltide habras autor Liisa Björn ( <arv> ) oma jõulise allteksti . " Loodan , et Soome talupoeg tõuseb veel tuhast , ja kui mitte fööniksina , siis vähemalt põrgulikult vihase Jukola Jussina . Oma maalidega saadangi Brüsselisse niisuguse sõnumi . See on manifestatsioon talunike toetuseks . " Torgib poliitikuid Liisa on põllupidaja peres sündinud ja kasvanud . Ta tunneb end selle pere liikmena ka nüüd , mil isatalu on võtnud üle vend Jussi ja temal endal seljataga neli õpiaastat Tallinnas . Kunstiõpetajaks saades ei kaugenenud Liisa maaelust . Üks põllule üles seatud pilte kannab allkirja " Tuleriit " - leekides põlevad põllud , loomad ja nende peremehed . " Euroopa Liidu megamasinavärgile jätkugu aina kütust , tulgu see siis põletatud loomakeredest või põlevast viljast , " väljendab Liisa oma mõtteid sõnadega sama ekspressiivselt kui värvidega . " Soome rahvas on alandlik , kuid kusagil sügaval temas köeb raev ja protest , mis sünnib siis , kui inimesi nummerdatud lammastena taga aetakse . " " Meid , soomlasi , peteti küüniliselt , " teeb põllupealne meeleavaldaja oma tegutsemise ajendi arusaadavamaks . " Kibekiiresti Euroopa Liitu meelitamiseks anti ilusaid lubadusi , millest kohe taganeti . Nüüd piitsutavad kohalikud ja euroametnikud talunikke lõputult tagant : olgu talu aina suurem ja tootlikum . " Noor kunstnik ütleb , et ta maalid on sõjakuulutus Soome maamehe-väiketaluniku eest , keda Brüsseli näpunäidetel püütakse tuimade seadusepügalate ohjesse panna ja sundida liikuma vaid ühte suunda . " Kui maavaldus ei ületa teatud hulka hektareid , siis polegi see eurokõlblik , " toob kunstnik näite . " Küsimus on vaid tootlikkuses , tõhususes , uue liidumaa " progressis " mis tahes hinnaga . Elav maa on aga palju muudki kui supertõhus tootmine ja kolhoosilikult suured talud . " Ei anna alla Liisa Björni meelest tähendab elav maa ka vaba ja õnnelikku inimest . " ELi-mängus on aga inimesest saanud häiriv palake . Kui teile see mäng ei meeldi , siis surge ära ! Ja parem kui salamahti ning lärmita , " interpreteerib Liisa poliitilist hoiakut . Ent ta ei muretse mitte üksnes talude saatuse , vaid ka tühjenevate maapiirkondade ja tööta jäävate inimeste pärast . " Kõike Brüsselist saabuvat ei pea tingimata alla neelama , võib ka vastu hakata . " Liisa sisendusjõud peab terves Soomes teadvustama probleemi kaalukust ja ärgitama avalikku arutelu maaelu tuleviku üle . Vähemasti ta ise loodab sellele . Kohalikus ajakirjanduses äratasidki Kytäjä küla protestimaalid tähelepanu ning möödaminejad sumpasid augustis otse läbi vilja , et pilte lähemalt uudistada ja autorile toetust avaldada . Paraku ei võtnud vedu üleriigiline press ega poliitikud . " Ma ei anna alla , " lubab Liisa . " Ülekohut ei saa lõputult vaikimisi alla neelata ja öelda " pole midagi parata " , nagu seda teevad meie poliitikud ja riigiametnikud . Vabas ühiskonnas peab saama väljendada oma seisukohti ja nõuda nende ärakuulamist . " Brüsseli-foobia Traktoril sõidab põlluserva Liisa vend Jussi ( <arv> ) . Tuleb ligi ja ütleb sõna sekka : " Hea , kui inimesed märkavad neid pilte ja hakkavad toimuva üle mõtlema . Soome ametimehed kardavad Brüsselit ja arvavad , et kui ei tee otsuseid , siis ei tee ka vigu . Nii kuhjuvad pinged ja seisab kasutamata suur hulk Soome talunikele eraldatud raha . " Jussil on hale mälestus kursusest , kus talle selgusid eurobürokraatia mõõdupuud . " Ehkki riikide vahel on suured erinevused , peavad kõik siiski mahtuma ühe keskmise näitaja alla . Kui kontrollijad ei suutnud Soome taludest leida sama palju vigu kui Itaaliast , siis tehti lihtsalt meie jaoks nõuded karmimaks ! " Tuleb ka väike seltskond naabervalla talunikke . Tänavad Liisat toetuse eest kättpidi . Üheskoos leitakse , et Soome võimkond peaks Brüsselis rohkem oma rahva eest seisma . " Tarbijale ju toiduhinnad sellest ei alanenud , et tootjale hakati pärast euroliitumist vähem maksma , " võtab keegi jutu kokku . Kindlasti on ka tõhusamaid surveabinõusid kui manifestatsioon , möönab Liisa . Näiteks jätta terves Soomes rukis külvamata . Siiski loodab ta abi sellestki , kui maamehed loovad oma survegrupi - mitte virtsa pildumiseks , vaid oma seisukohtade sõnadega selgitamiseks nii Helsingile kui Brüsselile , nii ametikaaslastele kui teiste alade esindajatele . Kunstiinimeste leerist on Liisa juba tuge ja mõttekaaslust leidnud . <arv>. aastal lõpetas Liisa Björn Tiit Pääsukese maaliõpilasena Eesti Kunstiakadeemia . Praegu püüab ta Hyvinkää kunstikoolis õpetada noori nägema maailma avali silmade ja hingega . Ester Šank <arv>.<arv>.<arv> Heino Laiapea Tölli talu pere peab läbi ajama poole nõrgema vooluga , sest pole Eesti Energiale kasulik klient " Telerivaatamisel peab pidevalt stabilisaator vahel olema . Veepumpa ei või enne käima panna , kui külmkapp ja teised seadmed välja lülitatud , " selgitas Jüri Karpovski , kes juba mitmendat aastat püüab majapidamisse korralikku elektrit saada . Paistu valla Aidu küla Tölli talus on Jüri Karpovski ehitanud uue lauda ja teisi hooneid , kuid ei saa neid kasutada , sest pinge kõigub , ulatudes <arv>-<arv> voldini . Samas külas Koigu talus elav kuueliikmeline Tepperite pere on ostnud Korea televiisori , mis töötab pingel <arv>-<arv> voldini . " Isegi see aparaat hakkab üles ütlema , " rääkis Kalle Tepper . " Külmutuskapp on vana , Vene oma ja peab veel vastu . " Eesti Energia kavandatava hinnatõusu ja püsitasu kehtestamisega pole Kalle Tepper nõus , kuid oma kaitseks kohtusse pöörduda ei kavatse . " Mul pole selleks raha ja ega sealt õigust ikka saa , " lisas varem elektrikuametit pidanud mees . Klient ei tasu ära " Lõika elektriliini juhtmed läbi ja osta endale voolugeneraator , " oli esimene soovitus , kui Jüri Karpovski möödunud aastal oma elektrimurega Eesti Energia Viljandi müügiesinduse kontorisse läks . " Öeldi otse , " meenutab mees , " et ma pole tasuv klient . " Veebruaris vastas ASi Eesti Energia ( EE ) Viljandimaa müügiesinduse juht Priit Tampere Karpovski juba mullu detsembris saadetud kirjale : " Kuna Eesti Energial ei ole otstarbekas üle <arv> m õhuliinide uuendamine , siis Teile normaalse olukorra saavutamiseks peame ehitama uue <arv>/<arv>kV alajaama mitte kaugemale kui <arv> m. " Uue toiteliini ehitamine on võetud <arv>. a investeeringute plaani . EE majandusaasta lõpeb <arv>. märtsil . Karpovski seda lubadust ei usu , sest septembris EElt saadud teate kohaselt hakatakse <arv>. novembril alles järgmise aasta investeeringute plaani arutama . " Siis pidi selguma , kas meile uut õhuliini üldse kunagi ehitatakse . Praegune õhuliin on jätkatud ja juhtmed hoiavad rohkem poste kui postid juhtmeid , " rääkis Karpovski . Alajaamast Tölli taluni veetud elektriliini pikkus on <arv>,<arv> km . Õrn lootus EE Pärnu-Viljandi piirkonna elektrivõrgu käiduosakonna sektori juhataja Feliks Märtson ütles , et Tölli talu elektrivarustuse parandamine on võetud järgmise aasta investeeringute plaani . " Korrektne tehniline lahendus selles piirkonnas eeldab töid , mille maksumus küünib poole miljoni kroonini , " selgitas piirkonna elektrivõrgu arendussektori juhataja Hellar Luik . " Lisaks Tölli talule paraneks elektrivarustus ka mitmes teises selle liiniga seotud talus . Pole teada , kas , ja kui jah , siis millal need plaanid realiseeritakse . Sellega tegelevad teised asutused , meie pakume tehnilise lahenduse . " Luige sõnul oleks normaalse pinge saamiseks vaja Viljandi piirkonnas ehitada tuhat uut alajaama . " Loodetavasti ei jäta investeeringute kava kinnitamine Tölli talu sellest välja , " ütles EE pressiesindaja Kaie Saar . Jüri Karpovski esitas ka kohalikule maaparandusbüroole avalduse , et saada liini ehitamiseks toetust . Viljandi maaparandusbüroo juhataja Ülle Raudla lausus , et samasuguse murega on maaparandusbüroosse pöördunud paljud maainimesed . " Karpovski visadust on krooninud edu , aga kõik ei jõua nii palju EEga suhelda , " sõnas Raudla . " Meile esitatakse avaldusi väliselektriliinide parandamiseks . Tellisime sõltumatult mõõtjalt mitme talu kohta elektrimõõtmised ja esitasime tulemused koos avaldustega Eesti Energiale , " selgitas Raudla . " Selle vooluga saab järele panna ainult viis <arv>W elektripirni , " ütles elektripaigaldiste lisakontrolli õigusega ettevõtja Ants Relvik . Pool tuhat hädalist Relvik on teiminud tarbijatel elektriseadmeid üle Eesti , aga nii kehva kvaliteediga voolu pole ta mujal täheldanud . EE pressiesindaja Kaie Saar ütles , et maaelanikud peaksid elektrivarustuse parandamise tarvis raha saamiseks abi otsima ka kohalikest omavalitsustest ja regionaalse arengu programmidest . Eelmisel majandusaastal kaotas EE liinivarguste tõttu <arv>,<arv> miljonit krooni ning seetõttu jäid maal rajamata paljud liinid ja alajaamad . Saare sõnul on EE-l kokku <arv> <arv> km jaotusvõrgu elektriliine . Sellest <arv> km ulatuses on liinid pikemad kui <arv> km . Tölli taluga sarnased mured on vähemalt <arv> kliendil . Paistu vallavanem Ene Saar ütles , et Karpovski pole oma elektriprobleemiga vallavalitsusse tulnud . " Oleksime vähemalt Eesti Energiale survet avaldanud . Hiljuti oli meie piirkond viis ja pool päeva ilma vooluta , " lisas Ene Saar . <arv>.<arv>.<arv> Viio Aitsam " Lapsel pole võimalik koolis käia , " nendib pereisa Märjamaa valla volikogu muutis <arv>. septembril oma otsust , millega oli kolme küla lapsed vägisi võõra kooli teeninduspiirkonda määranud . Vaimõisa küla , kus kõige rohkem kooliskäijaid , saigi Märjamaa gümnaasiumi teeninduspiirkonda tagasi . Lümandu ja Russalu küla on aga endiselt Varbola kooli kirjas . Segased soodustused Kui sinna ei lähe , ei saa ka põhikooliealistele mõeldud toidu- ja sõidusoodustust . Sõidusoodustuse puudumine on perele ränk , kuna vallavalitsus pani senise koolibussi asemel käima kommertsliini , kus kehtivad mitu korda kõrgemad hinnad . " Otsus tehti ainult Vaimõisa suhtes , sest volikogu eestseisuses ette valmistatud otsuse projektis polnud teisi külasid kirjas , " nentis volikogu kultuuri- ja hariduskomisjoni esimees Ants Riismaa . Ta tunnistas , et küllap oleks volikogu võinud ka sõnastust muuta , kui oleks tahtnud . Nüüd tehakse Riismaa sõnul Russalu ja Lümandu kohta ilmselt otsus volikogu oktoobriistungil . Valla koolireformist puudutatud külasid on rohkem . Näiteks Russalus elaval Tiina Sklavel on õnnestunud juba nüüd välja kaubelda , et ta VI klassi läinud kaksikud saavad soodustusi ka Märjamaa koolis . Lümandu mõisas elava Jaanus Kalma pere , kes augustis veel lootis lahendust , on aga teinud raske otsuse . Pereema elab koos I klassi läinud lapsega nüüd Tallinnas vanaema juures . Pere kolis pealinnast maale alles viie aasta eest , aga Jaanus Kalmal on plaan hakata jälle tasapisi seal tööd ja eluaset otsima . " Ostsime maale maja just laste peale mõeldes . Koolibuss liikus Märjamaa vahet normaalselt ja meile see sobis , " ütles ta . Tallinna tagasi kolimise otsus on Kalma sõnul väga raske , kuna Lümandu elupaik on jõudnud omaseks saada . Teist võimalust nüüdse õppuri ja ka kolmeaastase pesamuna koolitamiseks nad ei näe . IX klassis õppiv laps , kelle koolioludega Kalmad selle õppeaasta muudatusteni rahul on olnud , jääb ilmselt kevadeni Märjamaale . Buss kui teine peavalu Pere otsuse üks ajend on valla bussiliikluse ümberkorraldus . Lümandu mõisa juurest ei sõida enam läbi ühtegi bussi . Ligi kolme kilomeetri pikkust teekonda bussipeatuseni isa väikese lapse puhul ette ei kujuta . " Pime metsavahe on midagi muud kui valgustatud alevitänav , " märkis ta . Esmaspäevast on bussita ka Russalu küla , kust inimesed enam millegagi Märjamaale ei pääse . Russalu lapsed sattusid samal päeval hätta , kuna marsruuti muutnud buss pani nad maha Vaimõisas , kus tuli kodust autot järele oodata . Vaimõisa inimesed , kes on rahul tagasi saadud koolipiirkonnaga , on samuti hädas kalli bussiga . Teisipäeval tuli sealsetel emadel-isadel käia autoga oma lapsi Tallinna-Pärnu maantee äärest üles korjamas , kuna kommertsbuss unustas külla sisse sõita . Nii et külarahval tuleb jälle minna maa- ja vallavalitsusse protestima . Vt ka " " , Maaleht , <arv>. august <arv>.<arv>.<arv> <arv>. aasta rahvaloenduse ajal elas Eestis <arv> <arv> <arv> inimest . Võrreldes <arv>. aastaga , vähenes alaline rahvastik <arv> <arv> inimese võrra ehk <arv>,<arv>% . <arv> oli kuni üheksa-aastasi lapsi <arv> <arv> , läinud aastal <arv> <arv>. Seega vähenes selleealiste laste arv <arv> <arv> lapse võrra ehk <arv>% . " Laste arvu vähenemise peamine põhjus on kahanenud sündide arv , " lausus statistikaameti sektorijuhataja Anne Herm . Kui <arv>-<arv> sündis <arv> <arv> last , siis <arv>-<arv> ainult <arv> <arv> ehk <arv> <arv> vähem . " <arv>. aastal sündis <arv> <arv> last , alates <arv>. on igal aastal sündinud vaid <arv> <arv> , " tõdes Herm . Kogu rahvastiku vähenemisest langeb ligi pool ( <arv>,<arv>% ) kuni üheksa-aastaste laste arvele . Vähenenud on ka <arv>-<arv>aastaste elanike arv , see on osaliselt põhjendatav massilise väljarändega <arv>. aastate esimesel poolel . Suurenes <arv>aastaste ja vanemate inimeste arv ning osatähtsus rahvastikus . Rahvastik vähenes peamiselt linnades , kus rahvaarv vähenes <arv> <arv> inimese võrra ehk <arv>,<arv>% . Enim kahanes rahvastik suuremates linnades , nagu Kohtla-Järve , Tallinn , Narva , Pärnu ja Tartu . Juurde tuli inimesi vaid Sauel ja Maardus . Hermi sõnul tulevad linnadesse noored , näiteks õppima või tööd otsima , linnast lahkuvad aga täiskasvanud koos perekondadega otsima pereeluks sobivamat elukeskkonda . Tühjemaks jäid ka linnadest eemal olevad , hõredama asustusega maakondade äärealade vallad . Inimesed koonduvad paremate majanduslike ja sotsiaalsete tingimuste tõttu suuremate linnade ja teiste maakonnakeskuste ümbrusse . Vaid <arv> vallas <arv>st suurenes rahvaarv võrreldes <arv>. aastaga . Kõige rohkem suurenes rahvaarv Viimsis , järgnesid Kiili , Saku ja Kernu Harjumaal , Alajõe vald Ida-Virumaal ning Sauga vald Pärnumaal . Rahvaarvu märgatava vähenemise on põhjustanud nii väljaränne kui ka negatiivne iive . Negatiivse iibe tõttu vähenes rahvaarv loendustevahelisel ajal <arv> <arv> võrra . Väljarände üks põhjusi on tööpuudus , mida näitab kõrgema töötusega piirkondade rahvaarvu tunduv vähenemine . <arv>.<arv>.<arv> Eesti kõige odavamat kaugküttesooja saab Karksi-Nuias , Puhjas ja Tootsis Varem oli meie kesküttehind üks Eesti kõrgemaid , tublisti üle <arv> krooni megavatt-tund , aga nüüd ainult <arv> krooni , " ütles Karksi vallavanem Piret Koorep . Tänavu kütab Karksi-Nuiat AS Tekstuur . <arv>. novembriks peaksid kõik piirkonnad toasooja saama Tekstuuri puidubriketiga köetavatest katlamajadest . Tekstuuri tegevdirektori Argo Jõgi sõnul on <arv>,<arv> kg puidubriketti kütteväärtuselt võrdne ühe liitri kütteõliga . Tekstuur alustas puidubriketi tootmist jaanuaris ja on võtnud kohustuse müüa Karksi-Nuiale soojust hinnaga <arv> kr/MWh . Valus leek Tekstuuris pressitakse puidutööstuse jäätmetest kümme tonni briketti päevas . Kuivast männilaastust ja saepurust pressitud brikett annab põlemisel kõvasti kuumust ja seetõttu pelgavad inimesed seda ahjus kasutada . " Pole julgenud veel sellega kütta . Ei või liiga palju korraga pliidi alla panna , põledes paisub ja tuleb uksest välja , " ütles Viljandi pensionär , kes oli tellinud väikese koguse briketti . Puidubriketiga kütmist katsetanud Karksi valla elaniku sõnul põleb see kiiremini kui turbabrikett , kuid annab valusa leegi . " Puidubrikett nõuab kuiva hoiuruumi , niiskes seistes laguneb koost , " hoiatab talunik , kes on briketist loobunud saekaatrist saadavate kasepindude kasuks . " Kuus tihu <arv>cm saetud kasepindu koos kojutoomisega maksab umbes <arv> krooni , tuleb odavam , " rehkendab mees . <arv>kilostesse kottidesse pakitult maksab tonn Tekstuuri briketti <arv> krooni . Odavamat kaugküttehinda pakuvad need firmad , kes ei pea oma katlamajadesse vajalikku kütet ostma , vaid kasutavad kütuse tootmisel eralduvat soojust . Nii kütab AS Sangla Turvas tootmisel tekkiva soojusega Puhja asulat . " Koos käibemaksuga on sooja hind <arv> kr/MWh , " ütles ASi Sangla Turvas juhataja Rait Abras . Sangla Turvas müüb alates oktoobrist turbabriketti ainult pakitult . " Nii on tagatud kvaliteet ja kasutamine mugavam . Pakid on <arv>-<arv>kilosed ja üks alusetäis kaalub <arv> kg , " rääkis firma müügijuht Eigo Uustalu . " Üheksa kuuga oleme müünud siseturul <arv> tonni briketti , ülejäänu läheb ekspordiks , " ütles peadirektor Kai Mäeleht . Tootsi brikett maksab <arv> kr tonn . Firma võiks aastas toota <arv> <arv> tonni . Pärnu ja Sindi linna katlamajad saavad praegu Tootsist küttetükkturvast , mis peadirektori sõnul on hakkepuidust kvaliteetsem . Tootsi Turvas annab sooja Tootsi ja Lavassaare asula kodutarbijatele <arv> kr/MWh ja juriidilistele isikutele <arv> kr/MWh . AS Pärnu Soojuse tegevdirektor Velvo Jõger ütles , et firmal on klientidele kaks hinda . " Pärnus on eriline olukord , sest need tarbijad , kellel on oma soojussõlm , maksavad <arv> krooni , need aga , kes saavad kütet meie soojussõlmedest , <arv> kr. " Vana hea ahjupuu Surju abimetsaülema Jüri Kõresaare sõnul kasutavad maainimesed kütteks enamasti puitu . " Pakume kolmemeetrist küttepuud metsas hinnaga <arv> kr tihumeeter , " ütles Kõresaar . Ja selle järele on Surju ümbruskonnas nõudmine . On leping veofirmaga , kes võtab kojuveo eest <arv> kr/tm . " Meil on sadam lähedal ja kehvem puit läheb laeva peale . Ülestöötamise kulud on <arv> kr tihu ja ega see talumetsaski odavam tule , " selgitas Kõresaar . Sellepärast on ka neid metsaomanikke , kes küttepuu ostavad mujalt . Küttepinnu hind kõigub kõvasti . Mõnest kohast võib seda saada tasuta , kui aga on oma veok . Levinud on ka firmade poolt raiutud lankide järelkoristus . Kuid ka selleks on veokit vaja . Üks Siberi-aastad üle elanud Tallinna pensionär kütab oma ahju soojaks ainult ajalehtedega . " Panen ajalehed rulli ja pistan ahju , tuli tuleb kogu aeg paras hoida ja lehti juurde panna , " rääkis vanahärra . Ahju ees istumisele kulub tal niiviisi tund , aga tuba saab soojaks . Vald aitab väeteid " Brikett on maainimesele luksus ja seda kasutavad vähesed . Ka vallamaja köetakse puudega , " rääkis Tori vallavanem Jüri Puust . Tori alevikule annab sooja katlamaja , mille omanik on füüsilisest isikust ettevõtja . Sooja eest tuleb maksta seitse krooni korteri ruutmeetri kohta . Vallavanem Puust ütleb , et vallavalitsus muretseb vähesel hulgal küttepuid nendele inimestele , kes ise sellega toime ei tule . Lisaks on vallatöötajad otsinud välja ka sugulasi ja tuletanud neile meelde vanurite eest hoolitsemise kohustust . Eesti jõujaamade ja kaugkütte ühingu küsitlusest selgus , et kõrgemad soojahinnad on tänavu Haapsalus , Sauel , Keilas , Orissaares , Valgas ja Paides - üle <arv> krooni . Kõige madalam on Narva Soojuse pakutav toasoe - <arv> kr/MWh . <arv>.<arv>.<arv> Heiki Raudla Tuleva aasta riigieelarve eelnõus jääb otsetoetuse sihtgrupp ebaselgeks <arv> aastane Valgamaa talunik Sulev Sildna on otsustanud , et kui ta linnas sobiva ameti leiab , jääb tema viljapõld järgmisel aastal harimata . Peaaegu iga päev vaatab ta Internetist tööpakkumisi , aga põlluharimisele tõmbab kriipsu peale alles siis , kui on uue töökoha leidnud . Tänavu kasvatas ta teravilja ja rapsi ligi <arv> hektaril . Talivilja jättis aga sellel kevadel külvamata , loomi ei pea ta enam aastaid . " Ma võiks veel kümme aastat samamoodi jätkata , aga kas sellel on mõtet , " kõhkleb Põdrala valla talumees , kellel on oma põllumaa harimiseks isiklik tehnika olemas . " Jätkata on mõtet ehk neil , kel maad <arv> hektarit ja rohkem . " " Juba nüüd sööb tehnika kogu viljakasvatusest saadava tulu ära , " kurdab Sildna , kes peab oma põllumaad nii väikeseks , et sellelt saadavast tulust investeeringuteks ei jätku . " Kümne aasta pärast suruvad suuremad tegijad mu niikuinii nurka . " Teraviljatoetus kahaneb järjest " Igal aastal olen püüdnud põllupinda suurendada , toetus aga aasta-aastalt väheneb , " tõdeb Sildna ning meenutab , et paar aastat tagasi sai ta teravilja ja rapsi kasvatamise toetusena umbes <arv> , tänavu aga kõigest umbes <arv> krooni hektari kohta . Sildna hinnangul katab see näiteks rapsi puhul umbes <arv>% taimekaitsele ja väetistele kulutatud rahasummast . Riigieelarve järgi otsetoetusteks ette nähtud kogu rahasumma on viimase kolme aasta jooksul küll suurenenud . Ent tera- , kaun- ja õlikultuuride , ka piimalehma kasvatamise toetussumma on vähenenud . Näiteks kui <arv>. a eelarves oli teraviljakasvatuse toetuseks ette nähtud üle <arv> miljoni krooni , siis selle aasta eelarves on ligi <arv> miljonit vähem . Järgmise aasta eelarve eelnõu vaadates jääb toetussumma samaks . Eelarve eelnõus , mille valitsus eelmisel kolmapäeval Riigikogule üle andis , on otsetoetusteks ette nähtud üle <arv> miljoni krooni ehk <arv> miljonit enam kui eelmisel aastal . Põllumajandus-Kaubanduskoja nõukogu esimees Aavo Mölder arvab , et kui eelarve põhistruktuur ja otsetoetuste maht jääb pärast Riigikogus lugemisi samaks , kujuneb tootjate olukord üldiste tootjahindade taustal rahuldavaks . " See ainult tundub , et otsetoetuste maht on suurenenud . Aga kui eelarvesse sisuliselt süveneda , on asi naljast kaugel , " arvab Rahvaliidu fraktsiooni kuuluv Riigikogu rahanduskomisjoni aseesimees Jaanus Männik . " Toetuste osa on eelarves struktureerimata , ei ole selgelt näha , kuhu summad lähevad ning see võib ka pärast eelarve kinnitamist määramata jääda . " " Otsetoetuste kasv on järgmisel aastal ilmselge , eriti suurenevad keskkonnatoetused , " ütleb Mõõdukate fraktsiooni kuuluv maaelukomisjoni liige Rainis Ruusamäe . " Rõhuasetus on seekord vähem toime tulevate põllumeeste toetamisel , et turgutada põllumajandust piiriäärsetel aladel . " " Kui juhtub nii , et toetust saavad ainult väheefektiivsed tootjad , nagu on juttu olnud , tabab suuremaid tootjaid tagasilöök , eriti üle-euroopalist konkurentsi arvestades , " arvab Aavo Mölder . Valgamaa talunikule Sulev Sildnale jääb aga arusaamatuks , milline talunik võib end vähe toime tulevaks või oma majapidamist ebaefektiivseks pidada . " Pole infot , mille alusel või mil kombel seda jagada kavatsetakse , " ütleb põllumees . Põllumajandusministeeriumi keskkonnabüroo juhataja kohusetäitja Eike Lepmetsa sõnul on sellest , milliste valdade tootjad ja millistel tingimustel keskkonnatoetust järgmisel aastal saavad , täna veel vara rääkida . " Üldprintsiipidest võib rääkida siis , kui riigieelarve seaduse eelnõu Riigikogus menetlusse jõuab . " Riigieelarve eelnõu kohaselt tõuseb järgmisel aastal keskkonnatoetus hüppeliselt , <arv>,<arv> miljonilt <arv> miljoni kroonini . Viisi , kuidas otsetoetusi jagatakse , peab Sulev Sildna põllumehe suhtes vaenulikuks . " Toetuse summa selgub alles augustis , kui kõik taotlused on kokku korjatud ja summa taotlejate vahel ära jagatud , " selgitab Sildna . " Tahaks kevadel teada , kui palju toetust saab . " Veel lisab Sildna , et põllumehele jääb segaseks , millised toetused suurenevad , millised aga vähenevad . " Põllumees tavaliselt näpuga eelarves järge ei aja , " arvab ta . " See , millist toetust ja kui palju põllumees saab , selgub alles pärast toetuse kättesaamist . " Sulev Sildna hinnangul parandaks talunike informeerituse taset nende eest seisev tugev esindusorganisatsioon . Konsulendid vajavad koolitust Põllumajandusministeeriumi järgmise aasta üheks eelarveprioriteediks ongi talunike nõuandesüsteemi parandamine . Põllumeeste ja loomapidajate nõuandesüsteemi arendamiseks on järgmise aasta eelarve eelnõu järgi ette nähtud ligi <arv> miljonit krooni , peaaegu poole rohkem kui eelmisel aastal . Lisaks sellele on ette nähtud <arv> miljonit talunike nõuandetoetuseks . Eelmise aasta eelarve järgi läks nõuandetoetuseks <arv>,<arv> miljonit ning publikatsioonide , õppematerjalide , infoürituste ja õppepäevade tarvis <arv>,<arv> miljonit krooni . " Nõustamisteenuseks mõeldud raha kasutatakse ebaotstarbekalt , " arvab riigikogulane Jaanus Männik . " Ametnike nõuanded tähendavad pahatihti lihtsalt projektide tagasilükkamist . " Männik peab ebaefektiivse nõuandekorralduse süüks ka seda , miks suurem osa SAPARDi rahast kasutamata jääb . " See pole küsijate , vaid ministeeriumi viga , " on Männik seisukohal . " Nõuanded on keerukad ja ebaselged , ka tasulised nõustajad ei oma infost korralikku ülevaadet . " Ka Männiku kolleeg Rainis Ruusamäe tunnistab , et senise nõustamisteenusega ei saa rahule jääda . " Eestis lasti nõustamine liiga vara vabaturu põhimõtetele , " tõdeb Ruusamäe , kelle hinnagul peaks konsulentide tegevust veel riiklikult suunama . " Tuleb välja selgitada piirkonnad , kus on mida kõige otstarbekam toota ja siis kohapeale vastavad nõustajad tööle rakendada . " Tänavu on põllumajandusministeeriumis talunike nõustamissüsteemi parandamise kallal jõuliselt tööle asutud . " Praegu käib Maailmapanga laenurahast finantseeritava infolevi programmi käivitamine , " räägib põllumajandusministeeriumi teaduse , koolituse ja nõuande büroo juhataja Illar Lemetti . " Selle tähtsaimaks osaks on põllumajanduse infokeskuse ja põllumajandusportaali loomine . " Järgmisel aastal tööle hakkava põllumajandustootjate infokeskuse loomise eesmärk on Lemetti sõnul ühelt poolt riikliku ja nõuandesüsteemi sisese teabelevi parandamine , teisalt talunikelt tagasiside saamine . " Lisaks käib ministeeriumis aktiivne konsulentide koolitamine , " lisab Lemetti . Kas lubatakse liiga palju ? Kui Jaanus Männik ja Rainis Ruusamäe usuvad , et järgmise aasta riigieelarve põllumajandustoetusi puudutavas osas edasisi kärpeid ette ei tule , siis põllumajandusministeeriumi eelarvebüroo juhataja Marika Kongas arvab , et eelnõu muudetakse juba enne selle menetlemist Riigikogus . " Tulude prognoos kujunes liiga optimistlikuks , " ütleb Kongas ja lisab , et võimalike eelarvekärbete suurust pole veel arvudena teada . " Enne eelarve eelnõu heakskiitmist valitsuses taotles põllumajandusministeerium kokku <arv> miljonit , aga eelarvesse kirjutati <arv>,<arv> miljonit krooni , kärpeid tuli teha nii siit kui sealt . " Rainis Ruusamäe peab riigieelarve eelnõu põllumajandust puudutavat osa realistlikuks . " Kärpeid ei tahaks enam küll näha , " ütleb ta . Eelmisel nädalal Riigikogusse jõudnud eelnõu kohaselt kasvab põllumajandusministeeriumi eelarve tänavusega võrreldes <arv>% . Järgmise aasta eelarve tervikuna kasvab <arv>,<arv>% ning selle kogumaht on <arv>,<arv> miljardit krooni . <arv>.<arv>.<arv> MTÜ Arno Tali Sihtkapital annab teada , et traditsioonilisele Arno-Teele stipendiumi sügisesele ( üliõpilaste ) konkursile laekus taas arvukalt taotlusi . Seoses vajadusega leida rahalisi võimalusi maksimaalselt paljude abivajajate toetamiseks , otsustas sihtkapitali juhatus avaldada tulemused algselt plaanitud oktoobri asemel detsembrikuus . Arno Tali Sihtkapital oleks jätkuvalt tänulik , kui omavalitsused , firmad ja ka eraisikud , kellel on selleks võimalusi ja head tahet , toetaksid vähemkindlustatud ja paljulapselistest peredest pärit maanoori hea hariduse omandamisel . MTÜ Arno Tali Sihtkapitali arvelduskonto Hansapangas <arv>. Lisateave tel <arv> <arv> <arv> <arv> , e-post <email> <arv>.<arv>.<arv> ETV selle hooaja uus keskkonnasaade on " Tasakaal " . " Kui võrrelda varasemate " Keskkonnauudistega " , siis meie saade ei koosne uudistest , vaid pikematest lugudest , " ütles saate riigihankekonkursi võitjat OÜ Vesilindu esindav Riho Västrik . Uudiste vormist loobumine oli riigihankekonkursil ka keskkonnaministeeriumi tingimus . Põhjendusega , et keskkonnauudiseid vahendavad niigi telekanalite uudistesaated , ootas ministeerium uuelt tegijalt keskkonnaprobleemide laiemat ja sügavamat kajastamist . " Tasakaalu " tegijad on Üllar Luup ja Västrik ise . Saate staar on aga Fred Jüssi . " Ta astub mängu kohe , kui midagi kommenteerida on vaja , " märkis Västrik . Esimese saate puhul selgitas Jüssi näiteks tasakaalu kujundit , rääkides maailmast kui nähtamatust ämblikuvõrgust , kus tasakaal kaob , kui mingistki servast puudutada . Selle pühapäeva saates , mis algab kell <arv>.<arv> , tuleb muu hulgas juttu mahepõllumajandusest ja selle läbilöögivõimest Eestis . <arv>.<arv>.<arv> Ukrainas prognoositakse selle aasta teraviljasaagiks <arv> mil-jonit tonni . Eelmise aasta kogu teraviljasaak oli <arv>,<arv> mln t. Teraviljasaagi suurenemisele on tõuke andnud nii paremad saagikused kui ka külvipinna suurenemine ( +<arv>% ) . Ukraina teravilja kvaliteet on sel aastal oluliselt parem kui eelmisel aastal , kuid ekspordiks läheb siiski enamasti söödavili ning toiduvili tarbitakse ära kodumaal . Söödavilja ekspordihinnaks oli septembri keskel <arv> grivnat/t ( ca <arv> kr/t ) ning arvatakse , et see tõuseb novembriks <arv>-<arv>% . Ukraina valitsus on kavandanud selle saagi teraviljaekspordi <arv>-<arv> miljonile tonnile . Kuna Ukraina suhtes Eestil tollimaksud kolmandate riikide kohta ei kehti , sest sõlmitud on vabakaubandusleping , võib Ukraina ( sööda ) teravili suure tõenäosusega peatselt Eestimaale jõuda . Eelmisel aastal eksportis Ukraina teravilja kokku vaid <arv>,<arv> mln t , üle-eelmisel aga <arv> mln t. <arv>.<arv>.<arv> Uudiseid ja kommentaare Maalehe valikul Pärnoja vabastas koha Eelmisel reedel pani majandusminister Mihkel Pärnoja lõpuks lahkumisavalduse lauale , et valitsusest parlamenti astuda . Kolmikliidu kõige ebapopulaarsema ministri tähelendu valitsuses jäävad tähistama skandaalidega müüdud Eesti Raudtee ja Narva elektrijaamad . Samuti vigane määrus , mis võimaldas müüa imporditud kütteõli diislikütuse pähe ja röövida sel kombel riigilt ja autoomanikelt sadu miljoneid kroone . Vabaks jäävale majandusministri kohale on viimaste päevade jooksul Mõõdukate tõenäolise kandidaadina esile kerkinud Hendrik Hololei . Reformierakonna meelest kiirustavad Mõõdukad praegu uue ministrikandidaadi pakkumisega küll liialt , sest valitsus kaalub ühe võimalusena hoopis ühendada majandus- ning teede- ja sideministeerium . Kommentaar : Mihkel Pärnoja isikule on liiga palju tähelepanu pööratud , selle asemel et hinnata tehtud otsuseid ja tekkinud probleeme , põhjendas minister oma tagasiastumist lakooniliselt . Mis teha , kui Pärnoja sai kuulsaks kui filmitäht , ajades riigiasju kahtlaste itaallastega , nagu tagaotsitav Angotti ja kohtualune Sposato . Minister Pärnoja on vähemalt aasta jagu oma tagasiastumisega hiljaks jäänud , avalikkuse silmis valitsus oma mainet sellega enam ei paranda . Küll aga lisab ootust , et ehk astub tagasi ka järgmine ebapopulaarne minister valitsuses Toivo Jürgenson , keda teatakse rongiliikluse peataja ja lumme teede ehitajana . Omanik ajas üürilised metsa Tallinnas Mustamäel viis ühiselamut ostnud OÜ Fennovara viskas esimeste külmade saabudes jõuga majadest välja ligi sada inimest , korterite uksed lõhuti maha , majakraam lendas akendest välja . Peavarjuta elanikud lõid Mustamäe metsatukka kilest telgid püsti . Lastega pered ja vanurid lõdisesid kümmekond päeva oma majakraamiga kuuse all , enne kui nad avalikkuse survel varju alla saadeti . Osa väljatõstetuist leidis mittetulundusühingu Halastaja Samariitlane abil uue ulualuse Harjumaal mahajäetud Vihterpalu piirivalvekordonis . Paraku ei taha vallasante näha seal elavad uusrikkad , kes kauni koduvaate eest on maksnud miljoneid . Väljatõstmine ähvardab asukaid ka Vihterpalus . Kommentaar : Nüüd on pealinnal häbi kaelas - inimesed Mustamäe metsatukas peavarjuta . Tallinna linnavalitsus , kes omal ajal nende majade erastamiseks luba ei andnud , et elanikud saaksid endale ausalt eluruumid erastada , peab nüüd ise oma sandid katma - uue peavarju muretsema . Asjast võitsid ainult sulid , kes kasseerisid kergeusklikelt korterimüügi eest <arv>-<arv> dollarit sisse . Sellised libalepingud on seaduse silmis kehtetud . Taludes levib kanepikasvatus Kriminaalpolitseinikud avastasid taas talunikest kanepikasvatajaid . Seekord lõpetati kanepikasvatus koguni kaheksas Pärnu- ja Järvamaa talus . Suurima saagi sai politsei Pärnumaalt Torist mitmekümnemeetrisest kasvuhoonest , kust likvideeriti <arv> taime . Vahi alla on võetud ebaseaduslikud narkotaimekasvatajad , ükski neist pole kohalike taluliitude liige . Eesti uimastiturgu kodumaise kanepiga varustavad ärimehed on tänu haarangutele kaotanud hinnanguliselt mitukümmend miljonit krooni . Kommentaar : Ehkki viimaste aastate põllumajanduspoliitika on meie väiketalud viinud erinevalt Põhjamaade väiketaludest pankroti äärele , ei löö ükski aus maainimene mesti narkoärikatega . Alternatiivtegevus taludes tähendab küll jaanalinnu- ja tšintšiljakasvatust , aga mitte kanepiistandust . Ahtme koolipoiss ähvardas USA presidenti Kurioosse looga sai hakkama <arv>aastane Ahtme koolipoiss , kes saatis Ameerika Ühendriikide presidendi George W. Bushi meiliaadressile ähvarduskirja , lubades presidendi tappa . Koolipoiss süüdistas presidenti Maailmakaubanduskeskuse pilvelõhkujates ja Pentagonis <arv>. septembril toimunud terrorirünnakutes . Ameerika õiguskaitseorganid teavitasid ähvarduskirja laekumisest USA presidendile Eesti kaitsepolitseid . Kiri polnud pikk , umbes viis rida ja kandis ingliskeelset allkirja " Teie surm " . Poiss ise ei arvanudki , et see kiri koolimaja serverist välja läheb . USA võimud tegid Interneti-aadressi järgi kindlaks kindlaks , et kiri pärineb Eestist . Kaks päeva hiljem tunnistas koolipoiss kaitsepolitseinikele teo üles . Kommentaar : Ameeriklased ei mõista praegu sellist nalja . Ähvarduskiri nullis andeka poisi võimalused osaleda Ameerika Ühendriikides matemaatikaolümpiaadil . Poisi vanemaid ähvardab halduskaristus . Tartu Agro läks Aavo Möldri firmale Valitsus otsustas pärast nädalast mõtlemispausi AS Tartu Agro aktsiate parimaks ostupakkumiseks tunnistada OÜ Tartland pakkumise . Põllumajandusministeeriumi ettepanekul tunnistati AS Tartu Agro aktsiate ostmiseks esitatud pakkumistest parimaks OÜ Tartland oma , kuna selle garanteeritud investeeringute määr on viis korda suurem kui TÜ E-Piim pakkumisel . OÜ Tartland pakutud ostuhind ei olnud oluliselt madalam TÜ E-Piima pakutust . Kommentaar : Kõigile Tartu Agrost huvitatuile anti aega pakkumise vormistamiseks vaid paar nädalat . Loomulikult oli parimal pakkujal OÜ Tartlandil , mis moodustati suuresti Tartu Agro töötajatest , nende juhi Aavo Möldri näol kõige parem siseinfo . Kas seetõttu või mitte , igatahes sobis Tartlandi investeeringute kava valitsusele kõige paremini . Ilma jäänud E-Piima juhatuse esimees Jaanus Murakas nendib : " Meie pakkumine oli küll hinna poolest parem , pakkusime <arv> mln krooni rohkem , aga argumenteeriti , et Tartlandi garanteeritud investeeringud on paremad . Midagi pole teha , kahju küll , aga E-Piima äriplaan oli tõesti professionaalselt tehtud . " E-Piima juht eitab , nagu oleks ta vägisi hinda üles kruvinud , et aga konkurent Tartland peaks miljoneid rohkem ostuks välja käima . " Meie soov Tartu Agrot osta oli väga tõsine , " kinnitab Jaanus Murakas . <arv>.<arv>.<arv> Esmaspäeval avati Tartus Baltimaade suurim ning ainulaadseim vee- ja tervisekompleks Aura Keskus . Aura Keskuse ujulas on rahvusvahelistele nõuetele vastav <arv>meetrine <arv> rajaga bassein ja <arv>meetrine õppebassein . Veepargi tõmbenumbriks on <arv> ja <arv> meetri pikkused käänulised liutorud , millest võib laskuda kuni <arv>kilomeetrise tunnikiirusega . Põnevust pakuvad ka veekardinate taga peituvad koopad , vastu voolu ujumine , mullivannid , liumäed jm. Terviseklubi pakub võimalust mõnuleda mitut sorti saunades , mullivannides ja kasutada treeninguseadmeid . Veemõnude nautleja saab keha kinnitada ja käia ilusalongis . <arv>ruutmeetrises kompleksis on kokku <arv>,<arv> mln liitrit ehk <arv> <arv> vannitäit vett . Suure basseini vett puhastatakse neli korda päevas . Ujujaid jälgib viis päästetöötajat . Korraga on keskus suuteline vastu võtma <arv> inimest . Et ilma riigi ja linna abita ära majandada , peaks kuus käima <arv> <arv> külastajat . Huvilisi oodatakse ka teistest Balti riikidest ja Venemaalt . <arv>.<arv>.<arv> Kuni <arv>. oktoobrini toimub esmakordselt üleriigiline metsaaluste korrastamise kampaania " Mets puhtaks " , mille eesmärk on tõsta inimeste keskkonnateadlikkust ja kutsuda kõiki üles hoidma metsad puhtana . Kampaania raames toimub laupäeval üle-eestiline metsaaluste koristusaktsioon , millest võtab osa rohkem kui <arv> vabatahtlikku . Neljatunnise koristustöö käigus puhastatakse metsaaluseid Lääne- ja Põhja-Eesti asulalähedastes metsades . Kell <arv> korraldavad kõik aktsioonist osavõtjad üle Eesti üheminutilise protestiseisaku , et väljendada avalikult hukkamõistu kõikide potentsiaalsete metsareostajate suhtes . Kampaania " Mets puhtaks " projektijuht Meelis Muhu ütles , et mittetulundusühing Timur soovib kampaaniaga juhtida avalikkuse tähelepanu inimeste hoolimatule suhtumisele metsaalustesse . Kampaania on suunatud kõigile metsa kasutajatele ning koristuspäeval osalevad vabatahtlikud kooliõpilased ja täiskasvanud erinevatest organisatsioonidest . <arv>.<arv>.<arv> Heino Laiapea Paljud lambakasvatajad on küsinud , miks Maalehes pole avaldatud lambaliha hinda . Tänases turuhindade tabelis on ka see olemas.Lambaliha hind kõigub <arv>-<arv> krooni vahel ( Nõmme turul võis müüja noore talle liha eest ka <arv> krooni kilost küsida ) . Enamasti on turulettidel vanemate lammaste liha . Kokkuostjad pakuvad lambaliha eluskaalu hinnaks <arv> krooni kilo . Saaremaa Piima- Ja Lihatööstus kavatseb tänavu väärt talleliha eest maksta <arv> kr ja vana lamba liha eest <arv> kr. Saaremaa tööstus viib lambad ära elusalt ja igale lambale tuleb eraldi hind vastavalt tema lihakeha väärtusele . Nii on tehtud juba aastaid . Konjunktuuriinstituudi andmetel on lambaliha kokkuostuhind <arv>-<arv> krooni kilost . Kuna lambaliha pole turul pidevalt , on see hinnaküsitlusest seni välja jäänud , nii nagu küülikuliha hindki . Küülikuliha on müügil harva ning hind jääb <arv> ja <arv> kr vahele . Pole küll küülikukäpaga väikelooma lihakehasid trehvanud turul nägema , kuid varem oli selline nõue , et kassiga segiajamise vältimiseks pidi küülikul üks käpp küljes olema . Utetoetuse saamiseks esitas tänavu avalduse <arv> lambakasvatajat , see on mullusest poole vähem . Et lambakasvatuse toetuse ühikumäär otsustatakse alles novembri lõpus ja toetus makstakse välja detsembris , ei tohiks see praegust lambaliha hinda mõjutada . <arv>.<arv>.<arv> Sel nädalal tähistab Maaleht oma <arv>. sünnipäeva . Muidugi võiksime siinkohal hakata rääkima ka maarahva nädalalehe pikast traditsioonist Eestis juba vähemalt Otto Wilhelm Masingust alates , aga eks neliteistki aastat ole igati väärikas vanus teiste praegu tegutsevate väljaannete seas . Annab otsida nende seast teist lehte , kes oleks sama pikalt ilmunud oma tänase nime all . See näitab ühtlasi päris head vastupidamist kõigile heitlike aegade katsumustele . Sest Maaleht on täna oma neljakümne tuhandelise trükiarvuga endiselt üks suurematest Eesti trükiväljaannetest , mille mõju ühiskonnas on langemise asemel ehk viimasel ajal isegi kasvanud . Kaudselt võib seda järeldada ka värsketest presidendivalimiste tulemustest . Mitte et me oleks ses kampaanias kuidagi loobunud oma traditsioonilisest ja kindlast poliitilisest erapooletusest ja eelistanud ühte kandidaati teisele . Ometi lähtusid paljud valijamehed presidenti valides kindlasti just maaelulistest ja mitte ainult maad , vaid Eesti ühiskonda tervikuna liitvatest hoiakutest , mis kehastusid seekord just niisuguses valikus . Võib-olla on ka Maalehel olnud siin ühiskonna hoiakute kujundamisel oma osa . Ning ühes asjas on Maaleht kindlasti võrreldes paljude teiste väljaannetega praegu palju paremas ja lihtsamas seisus - meie ei pea nüüd hakkama oma suhtumist Arnold Rüütlisse oluliselt ümber hindama , kuna oleme temasse alati suhtunud paraja lugupidamisega . Maalehe tänase tugevusena väärib märkimist seegi tõsiasi , et ainsa suurema Eesti lehena ei ole teda maha müüdud väliskapitalile . Ka ses mõttes on meil põhjust täna öelda , et just Maaleht on üks õige eestlaste leht . Tehtud eestlaste poolt ja eestlaste jaoks . Pikaajaliseks heaks tavaks on saanud , et sünnipäeva puhul avaldab leht tänu ja austust oma parimatele kaasautoritele . Seekord saavad toimetuse valikul meie laureaadi tiitli ja auhinna ehk Oskari ilmatark Ain Kallis , õpetaja Toomas Paul ja käsitööõpetaja Liivi Räni . Kõigi Maalehe laureaatide kohta saab tänases lehes ka hoopis pikemalt lugeda ja oma tutvust nendega süvendada ja värskendada , ehkki pidevale lehelugejale nende nimed pikka tutvustamist kindlasti ei vaja . Olgu siinkohal öeldud ka suurimad tänud kõigile teistele inimestele , kes on aidanud Maalehte teha . Ning mõistagi müts maha lugejate ees - ainult tänu teie jätkuvale usaldusele leht ju sündida saabki ! <arv>.<arv>.<arv> Andres Langemets , literaat , Isamaaliit Kui meie värske president ütleb , et sõna " kommunism " ei ole temaga ühitatav , siis mina oma mälule toetudes midagi seesugust aktsepteerida ei saa Võtan riiulist raamatu nimega " Kõrsumise aastad " , millest leian äsjavalitud presidendi autogrammi . Tuleb meelde <arv>. aasta ja selle raamatu esitlus ( seda sõna tollal ei olnud ) Tartus Burdenko ehk nüüdsel Veski tänaval EPA klubis . EPA rektor oli toona Tartu Ülikooli rektori Arnold Koobiga võrreldes nagu rahvalik ilmutus - ta lubas oma kooli lehes diskussioonis maarahva üle sõna võtta Kalle-Istvan Elleril , Johnny B. Isotammel , Villem Alttoal jt. " Kõrsumise aastate " tegijad olid Tiit Merenäkk , Riho Mesilane , Ants Kaasik , Heiki Rips jt. Aga paraku . Häbelik pilk paberites <arv>. aasta <arv>. jaanuaril seisin EKP KK büroo hoburaualaua ees , mille taga istus ka meie nüüdne värske president . Mind oli kirjanike liidu juhatus valinud Loomingu toimetajaks parteitu ja muidu lontrusena , keda EKP KK pidas ikka veel kohustuslikuks ametisse kinnitada . Kirjanike liidu tollane sekretär Lennart Meri ( muidugi mitte parteisekretär , sest Meri NLKPsse teatavasti ei kuulunud ) oli mulle viisakalt seletanud , et seal on küll tool , aga sellele ei tohi istuda - siis nad vihastavad . Ma ikka istusin . Olin esimene valitud peatoimetaja tollases NSVLis , seega väga kole pretsedent . Karl Vaino küsis , et " kas mul on idee " . Ma vastasin , et on kohe õige mitu tükki , mis juba oli täiesti vale vastus . Siis ärkasid sm-d Ganjušov ja veel keegi teine venelane , esitasid mingeid tigedaid küsimusi , aga asi oli ette ära otsustatud ja läks läbi . Ainult et ma miskipärast mäletan tänaseni Arnold Rüütli häbelikku paberitessse suunatud pilku , mis mind kuidagi ei toetanud . Ma pisut ootasin tema rahvamehelikku tuge , mida aga ei tulnud . Tagantjärele tarkusena oli vist isegi Rein Ristlaane viimase hetke nõusolek olulisem - ta nagu riskis millegagi . Kui nüüd meie värske president ütleb , et sõna " kommunism " ei ole temaga ühitatav , siis vähemalt mina oma mälule toetudes midagi seesugust aktsepteerida ei saa . Tegu on tõesti rahvaliku ja armsa inimese , aga mälu suhtes äärmiselt kergemeelse ja lükata-tõugata tegelasega . <arv> omavalitsus- ja parteitegelast tegid trotsist midagi väga maotut - panid Eesti Vabariigile rahvusvahelise neokommunistliku märgi . Oleme üle pika aja ühel joonel nende " vennasvabariikidega " , kus kommunistid ja nomenkla-tuura oma võimu säilitasid . See , mis oli hea ja edumeelne <arv> , ei ole seda enam mitte <arv>. Piinlik öelda , aga kui värske president ei suutnud kandideerima nõustudes hinnata seda , mis märgi see nii rahvusvaheliselt kui ka riigisiseselt tekitab , siis oli küll tegu äärmise egoismi , mitte Eesti rahva ja riigi taotlustest arusaamise ning poliitilise kaugnägelikkusega . See esimene tegu ei olnud algusest peale presidentlik . See on nüüd kahjuks juba tükike võõrandamatut ajalugu . Vähemalt paar nooremat põlvkonda seda <arv> mõistuseta trotsihääletaja viga ei andesta . Tulevad põlved jäävad mõistatama , et mis siis juhtus , miks just niimoodi otsustati ? Nagu me mõtiskleme <arv>. ja <arv>. aasta üle . Huvitav , et ajalooharidusega Edgar Savisaar , kelle mõistust ma väga hindan , jättis niisugused aspektid analüüsimata . Me olime <arv>-<arv> väga terava ajalootunnetusega rahvas , aga ei võtnud miskipärast omaks ei dissidente ega pagulasi . Olime ise uhked nõugud , s.t nõukogueestlased - et meie ju seda kommunismi siin kannatasime , ärgu teised tulgu meid õpetama . Aga me mitte ainult ei kannatanud , vaid ka omandasime , nagu Viivi Luik kunagi valusalt meenutas . Oleme valijatena endiselt nõugud . Lollakad ja uhked peale selle . Mõistuslikuks analüüsiks ei ole lihtsalt väga paljud suutelised . See on küll asi , mida kooliharidus peaks tekitama , aga praktika näitab , et haridus ebaõnnestub jätkuvalt . Nõugu mõtlemisvõime Mida teha pähetuubitud keemia- , füüsika- või matemaatikavalemitega , kui inimesed ei suuda analüüsida omaenese ühiskonda ? Kui mõistus jääb jahipüssi paugutamise tasemele ? USA peab hakkama saama Manhattaniga , kus enam ei kõrgu WTC pilvelõhkujad . Eesti peab leppima sellega , et kümne aastaga rajatud imago on ühe hetkega kadunud ja tuleb alustada nullist - ENSV Ülemnõukogust ja <arv>. aasta suveräänsusdeklaratsioonist . Minu jaoks olid <arv> valimiskogu häält suitsiiditerrorism Eesti variandis . Paar hullu kaaperdajat ja süütud reisijad , kes muudeti reisilennukist kujundatud tiibraketi sisuks . <arv>.<arv>.<arv> Ülo Mallene , majandusteadlane Eksib see , kes arvab , et <arv>. septembril valiti Eestile ainult presidenti Tegelikult anti valitsusele märku , et nii enam edasi minna ei saa . Tuleb valida uus tegutsemismudel , mis tagaks võimalikult kõiki rahuldava väikeriigi sotsiaalmajandusliku poliitika . Üheks meie noorte poliitikute suuremaks möödalaskmiseks , millega on liitunud ka elukogenud inimesi , on see , et pole suudetud leppida tõsiasjaga : Eesti on väikeriik , kes ei saa suurriikidele peale suruda oma mängureegleid ( nt ettevõtte tulumaksu kaotamine ) . Väikeriik ei saa lähtuda ainult ühest majandusmudelist , vaid maailmamajanduses reaalsetest väljakujunenud tingimustest , et selle baasil kujundada enda piisavalt omanäoline majanduspoliitika , mis rahuldaks nii ettevõtjat , tarbijat kui ka riiki . Sotsiaalse turumajanduse poole Eesti majanduse sõjaeelsel arendamisel püüti küll arvestada kõike , mida teadus pakkus , ent ühtki teooriat ei võetud nagu kohustuslikku ideoloogiat . Aga meie taasiseseisvunud riigi ideaaliks ja pea ainuteooriaks sai liberaalne turumajandus . Ei arvestatud selle mõju rahva ainelisele heaolule ja kultuurile , ei mõeldud , kas rahvas sellega rahule jääb . Tänapäeva heaoluriikides on majandus korraldatud enamasti segamajandusena , on püütud kombineerida vabaturumajandust ja riigi mõju osalust . Ning puhast friedmanismi pole veel kusagil rakendatud . Kõikidest piiratud ressurssidest on tähtsaim rahva kannatlikkuse varu . Nagu äsjased presidendivalimised näitasid , on need varud lõpukorral . Majanduskorraldus ei talu äkilisi pöördeid . Noored ja edukad oleksid pidanud aru saama , et riiklikust tasuta tervishoiust , pensionikorraldusest ja sotsiaalhooldest ei saa loobuda kohe ühe ropsuga . See oleks mõeldav sedamööda , kuidas praegu tööelu alustavad noored need ideed omaks võtavad ( kui võtavad ) ja ise oma esimestest tööaastatest endid ka oma vanaduse , haiguse , tööpuuduse vastu kindlustama hakkavad . Ning säästma raha laste koolitamiseks . Seni aga tuleb loobuda sellest don-quijotelikust vabakaubanduse mängimisest , mis on välisriikidele kasulikum kui meile . Seega rajanevad ühed lootused siseturu kaitsmisele , kuna maailmamajanduse kogemused tõestavad , et edukad on olnud ainult efektiivselt siseturgu kaitsnud ja eksporti toetanud riigid . Veel on lootused rajatud sellele , et Eesti riik võtaks suuna sotsiaalsele turumajandusele , mis on süntees isiku vabaduse ning sotsiaalse õigluse ja turvalisuse ideaalist . Presidendivalimised näitasid , et sotsiaaldemokraatiat esindav ja uusliberalismi ideid külvav ning ellu viiv poliitika ei sobi koostööks , mis lahendaks sotsiaalmajanduslikud võtmeprobleemid . Ja seetõttu ei väärinud koalitsioon valijameeste usaldust . Kindel , et järgmised Riigikogu valimised võidavad need , kes suudavad luua majandussüsteemi , mis rajaneb üksikisikute vabal , oma kasust ja vastutusest lähtuval käitumisel ja turukonkurentsil . Vaba tegevus ja konkurents vabastavad energia , mis tagas omal ajal näiteks Saksamaa majandusliku tõusu ja seejärel stabiilsuse . Jää hakkas liikuma Just tasakaalustatud , mõõdukalt arenevalt ja stabiilsele majandusele on rajatud eestlaste lootused . Selline majandus võimaldab vähendada tööpuudust , kaotada sotsiaalse ebavõrdsuse , võtta kasutusele kogu haritava maa ja säilitada selle eestlastele , sigitada ja kasvatada lapsi ning kindlustada nende tuleviku . Need reaalsed lootused võivad täituda ainult ühise tegevuse ja järjekindla mõtestatud töö tulemusel . Igal juhul võib presidendivalimiste järel kasutada tuntud seikleja Ostap Benderi sõnu : " Härrad vannutatud kohtunikud , jää hakkas liikuma . " <arv>.<arv>.<arv> Toomas Raudam Selline küsimus , usun , seisab paljude ees , sest oma praktilises elus ja tegevuses tuleb meil nendega tihti kokku puutuda . Ja ei puudu ka võimalus , et ühel heal päeval oleme ise see või need , keda oleme põlastanud , kellest halvasti rääkinud ja kirjutanud . Mida teha , et seda ei juhtuks ? Kuidas ära tunda bürokraati ? Kõige parem , kui mõni praegune bürokraat on olnud teie sõber . Sõpra te mäletate , teate , milline ta kunagi oli . Sõnaga , te oskate võrrelda ja see on väga tähtis . Sest muidu võite hakata uskuma , et bürokraati võib tuvastada välimuse järgi , umbes nagu ornitoloog linde . Bürokraat tuleneb prantsuse bureaust , mis tähendab bürood ja kreeka kratosest , mis tähendab võimu . Seda võib algatuseks meeles pidada , kuigi kõik määratlused võivad konkreetses kokkupuutes osutuda vääraks . " Võõrsõnade leksikon " ( <arv> ) annab definitsiooni , mis tänapäeval enam ei kehti . Kuid ka negatiivne teadmine on kasulik , sellepärast toome selle siinkohal ära . Niisiis , bürokraat on " lühinägelik kitsarinnaline ametnik-venitaja , kes asja huvid toob ohvriks tarbetule vormitäitmisele " . Et asja huvisid ohvriks tuua , peab asja ära tundma , ent lühinägelik inimene pole selleks ühelgi juhul võimeline . Asja ära tundmiseks peab olema taipu ! Asendagem üks sõna ( " lühinägelik " ) teisega ( " taiplik " ) . Meie poolt kohendatud , peaaegu kasutuskõlblik definitsioon on selline : " Bürokraat on taiplik , kuid äärmiselt kitsarinnaline ametnik-venitaja , kes asja huvid toob ohvriks tarbetule vormitäitmisele . " Klapib ? Kuid üks asi on teooria , teine praktika . Praktikas näeb bürokraadi äratundmine välja alljärgnevalt ( ainuüksi selle sõna kasutamine viitab bürokraadiks saamise või muutumise võimalikkusele ) . Silmas pidades , et teil on olnud sõber , kes nüüd on bürokraat . Või ei ole . Kõik sõltub konkreetsest juhusest , kokkusaamisest , mida kirjeldada püüan . Te kohtate oma sõpra ootamatult tänaval . Teid nähes lisab ta sammu ( I tunnus ) . Hõikate : " Kuhu nüüd ? Kas tööpäev juba läbi ? " Tema ( vastab käigult ) : " Lähen kirja postitama ( II tunnus ) , tulen kohe tagasi ( III tunnus ) , oota ! " I tunnus on üldkehtiv : bürokraadil on alati kiire , ikka tahab mingi asi ajamist , tema kohalviibimisest ( koosolekul , konverentsil ) sõltub palju , bürokraati läheb tarvis ja teda tarvitatakse , ta on ( erinevalt teist ) üks ja väga vajalik osa ühiskonnast ja inimkonnast . II tunnus võib olla vahelduv , kirja postitamise asemel võib olla " väike suupiste " ( ja mitte kunagi eine - võrdselt väikesteks , kuid korrapärasteks tükkideks lõigatud mateeria ja aeg iseloomustavad bürokraati ) , " väike sõõm õhku " jms. III tunnus on samuti üldkehtiv : bürokraat ei murra kunagi sõna ! Kuivõrd te oma sõpra mäletate neist aegadest , kus kõik oli vastupidi ( ja teie sõpra teati ja tunti selle järgi , et ta kunagi kuskile õigeaegselt ei ilmunud ) , siis läbib teid külm judin , mis algab sealt , kus lõpeb tagumik ja lõpeb seal , kus algab pea . Ja kui te nüüd tõesti " tema juurde " ( see pole pelgalt russitsism , vaid metafüüsiline kategooria ) juurde sisse astute ja ootama jääte , kuigi teil enne sellist plaanigi polnud , siis võite kindel olla , et " varsti " on tõepoolest varsti , s.t mitte üle viieteist minuti . Mis omakorda viitab IV tunnusele : bürokraat ei lähe oma " kodust " kunagi kaugele , ta on nagu loom või lind , kes oma pesa maha ei jäta , tema lapsed on tema paberid ja asi , mida ta nende abil ajab . Nüüd jääb veel üle viimane , V tunnus . Iga bürokraat põeb klaustrofoobiat . See on tema kui tõu loomulik omadus , mis tal ruumist ruumi , toast tuppa , ventilaatoritiibade alt ventilaatoritiibade alla liikudes on tekkinud . Kuid bürokraat kohaneb kõigega , oma tõve leevendamiseks kasutab ta põhiliselt jäsemeid , s.t jalgu ja käsi ( kuigi ka kõrvad võivad kõne alla tulla , aga need on tavaliselt varjul , sellepärast on see pelgalt analoogial rajanev oletus ) . Mingil hetkel hakkab ta neid liigutama . Tavaliselt siis , kui tal on ebamugav , aga ta ei saa seda teisiti kui kehaga väljendada , sest sõnad seks puhuks ei kõlba , ei saa ta ju öelda , et ta teid näha ei taha . Selle põhjal võib bürokraate jagada kaheks : <arv> ) jalgu liigutavad <arv> ) käsi liigutavad bürokraadid . Neist kahest on esimesed tavalisemad , teised huvitavamad ja haruldasemad . Kõikidest minu sõpradest , kellest on saanud bürokraadid , vaid üks kasutab käsi , teised nõkutavad kinganinasid . See üks tõstab käed pintsaku revääride juurde ja kohendab neid . Sel hetkel hakkab mul tast hale . Kas tõesti pole rohtu , mis avitaks ? Kuidas jääda sõbraks ja olla bürokraat ? <arv>.<arv>.<arv> Heino Laiapea Paistu valla Aidu külas on õhtuti elekter hämar , sest pinget tavalisest tubli kolmandiku võrra vähem . Elektripirn laes annab kohe märku , kui naabri külmkapp või elektripliit sisse lülitub . Iga kord , kui pesumasina käima paned , tuleb enne mõõta pinget . Alla <arv> voldi pole mõtet proovidagi . Maksta tuleb pooliku elektri eest aga täie rauaga . Kavandatav püsitasu nõudmine selle eest käib üle jõu ja mõistuse . Koigu talust käivad neli last nelja kilomeetri kaugusel koolis ja peavad oma õppetükid koju jõudes ära tegema . Õhtul on pere ühes toas , sest teises toas lambi süütamine jätab ruumi veelgi pimedamaks . Arst määras lastele lugemiseks prillid . Koolis ei pea neid kasutama , sest seal on valgust piisavalt . Kuid mis on neist kodus kasu , ega prillid pimeduse vastu aita . Seni on pere püüdnud selle vähese voolu eest tähtaegselt ära maksta , sest maksmata jätmine tähendaks täielikku pimedust . Juhtmed lõigatakse läbi ja elektri tagasisaamisel tuleks sadades kroonides liitumistasu . Aidu taolised külad peavad ootama Eesti Energia <arv> aastaks koostatud pingete normaliseerimise plaani täitmist . Hiljuti Koigu talus käinud elektriliinide kaardistaja ütles , et mõne posti vahel on liin jätkatud kolmest kohast . Kui talu elektriliinid tuule käes kokku puutuvad , on pere ka ilma telefonita . Vähe on sellest , kui Aidu küla ka järgmisel aastal kära peale elektri saab . Selliseid majapidamisi on sadu . Sõnad " regionaalpoliitika " ja " investeeringud maale " tunduvad siinjuures küll kohatud . Maainimene ei aja taga põhiseaduse paragrahve , ta tahab lihtsalt elada seal , kus on tema kodu . <arv>.<arv>.<arv> Reedel teatas majandusminister Mihkel Pärnoja , et astub tagasi . Tööleping ... kui elektriga vead üle kõrvade naha , kohe astuma pead üles , alla või taha ... A.Itskok <arv>.<arv>.<arv> Soomlaste ja eestlaste ühistööna on valminud uurimus Eesti põllumajanduse viimase kümne aasta käekäigust Tänavu augustis esitleti Tallinnas ja Jyväskyläs ingliskeelset teost " Decollectivisation , Destruction and Disillusionment . A community study in Southern Estonia " ( " Dekollektiviseerimine , häving ja illusioonide purunemine . Uuring Kanepi valla näitel " . Teos , mille autorid on Jyväskylä Ülikooli uurijad professor dr Ilkka Alanen ja dr Jouko Nikula , Eesti Põllumajandusülikooli uurija Helvi Põder ja Tartu Ülikooli professor dr Rein Ruutsoo , maalib masendava pildi viimasel kümnendil sooritatud maaelanikkonna ahistamisest , mis kohati ei jää alla sõjajärgsetele repressioonidele . Tegu on esimese osaga ulatuslikust uurimusest , Balti riikide põllumajanduse võrdlevast analüüsist , mida finantseerivad Soome riiklikud fondid . Dramaatiline lugu Ilkka Alanen tõdeb eessõnas , et uurimisaluseks valitud Kanepi kolhoosi privatiseerimise lugu , küllap nagu teistegi majandite erastamine , osutus märksa dramaatilisemaks , kui uurijad oleksid osanud arvata . Ehkki uurimuses leidub ka farsi elemente , põnevust , ootamatuid pöördeid , on see siiski olnud neis sündmustes osalejatele kokkuvõttes traagiline . Samal ajal võimaldab tüse teos ( <arv> lk ) hinnata värske pilguga reaalsotsialismi ja selle mõju põllumajandusele , eelkõige aga tingimustele , milles tagasipööre kapitalistlikele tootmissuhetele toimus . Kuidas oleks saanudki üleminek turumajandusele väiketaludes ja -majandites toimuda valutult , kui kõik põllumajandusspetsialistid olid koolitatud suurtootmise jaoks . Ja põllumajanduse masinapark ning hooned olid loodud hoopis teise mastaabi ja ressursisuutlikkusega masstootmise tarvis . Romantilised lootused Nagu osutus utoopiliseks lootus valutust üleminekust , oli saavutamatu ka majandikeskustesse kogunenud inimesi taas mööda valda laiali ja hajali asustada . Reaalsuse tunnistamise ja arvestamise asemel loodeti romantilise , nostalgilise ideoloogia maagilisele jõule . Paraku osutus tegelikkus märksa karmimaks ning siirdumine kapitalismi vägagi ohvriterohkeks . Ent kõik oleks võinud toimuda märksa inimlikumalt ja säästvamalt , kui oleks vähimalgi määral püütud arvestada Nõukogude perioodi tegelikkuse ja saavutustega ning põllumajandusreformi kujundada olemasolevate oskuste ja ressursside baasil , loobudes kirvega lahtisest uksest sisse murdmast . Kui oleks kasutatud paljude maaspetsialistide kõrget kvalifikatsiooni märksa otstarbekamalt , selle asemel et suunata neid eraettevõtluse tundmatutele radadele . Kui poleks üle idealiseeritud väiketalusid , vaid jätkatud olulisel määral suurtootmist , ehkki uuendatult ja uutele tootmissuhetele orienteeritult . Kui kolhooside vara labane laialikandmine oleks asendatud selle mõistliku ja järjepideva kasvatamisega . Neil juhtudel oleks ehk Eesti põllumajandus praegu teiste majandusharudega võrreldes konkurentsivõimeline . Ning jäänuks ära maaelanikke tabanud laastav sotsiaalne šokk , mille mõju kogeme veel aastakümnete pärast sündivuse dramaatilise languse , väljapääsmatu pikaajalise tööpuuduse ning küla alkoholiseerumisena . Uue aja lipukandjad Autorid tõdevad , et taasiseseisvumisel oli Eesti väiketalunike roll märkimisväärne , nad olid üks olulisemaid elanikkonna rühmi , kes toetas uue rahvusriigi sündi . Maaküsimus ja iseseisvusliikumine olid tihedalt seotud , kuid ka illusioonide kütkes . Paljud maainimesed seostasid iseseisvumise endise maaomandi tagastamisega ning neis põllumajandusliku tootmise jätkamisega . Ent vaid väike osa neist mõtles , et see tähendab kollektiivmajandite likvideerimist . Maaelanikud taotlesid agraarreformis kahest põhimõttest kinnipidamist : põllumajandustootmise säilitamist arvestataval tasemel ning maa eraõiguse taastamist . Selge see , et kui suurtootmise kõiki ressursse ei suudeta transformeerida väiketootmisse , on reform määratud läbikukkumisele , hävitades ühtlasi ka endise süsteemi loodud ainelised-vaimsed ressursid . Tihti on agraarreformi käsitletud lihtsustatult , unustades , et põllumajandusega ei tegelda mitte üksnes enda maal , vaid sageli linnas-alevis elavalt omanikult renditud maal . Ja et eraomand hõlmab individuaalse vormi kõrval ka ühistatud omandivorme põllumajandustootmises jne. Uurimisobjektiks valitud Kanepi vald ja kolhoos olid Nõukogude ajal üsna edukad , eriti Põlva rajoonis , mis ei kuulunud ENSV parimate põllumajanduspiirkondade hulka . Maareform Kanepis polnud eriti edukas , selle tagajärjed on aga veelgi kurvemad tingituna perifeersest asendist ja Eesti keskmisest kehvematest looduslikest tingimustest . Tulemus on põllumajandusliku tootmise perspektiivide puudumine . Uurimuse koostajad kasutasid nn lumepalli meetodit : varasemates intervjuudes kogutud infot kasutati küsimuste koostamisel järgmiste intervjuude jaoks , samuti järgmiste intervjueeritavate valikul . Abiks oli Eesti Põllumajandusülikooli professori Asser Murutari ning Maaelu Arengu Instituudi direktori Jüri Ginteri küsitlemine , kes mõlemad osalesid Kanepi kolhoosi põllumajandusreformi kavandamisel ja läbiviimisel . Kanepi valla saatus Ehkki kasutati ohtralt ka arhiivimaterjale , kujunes tähtsaimaks infoallikaks endiste kolhoosiliikmete ja kohalike elanike intervjueerimine . Küsitlemine toimus kahes etapis : enamik mitmesajast Kanepi elanike intervjuudest tehti <arv>. aastal ning vähemal määral võeti intervjuusid varasemate täpsustamiseks ja täiendamiseks aastail <arv>-<arv>. Just aasta <arv> oli sobivaim , sest dekollektiviseerimise suurim ind oli selleks ajaks juba vaibunud , inimestel oli olnud aega toimunu üle järele mõelda , olulised faktid polnud veel ununenud . Soome ja Eesti autorite ühisraamatus on Helvi Põder esitanud Kanepi valla ajaloo lühikokkuvõtte kaugest minevikust tänaseni , kirjeldanud põhjalikult Nõukogude aja põllumajandussüsteemi , kollektiviseerimise algust ja massirepressioone , kolhooside loomist ja sellega kaasnenud põllumajanduse allakäiku , siis suhtelise stabiliseerumise perioodi ning Kanepi kolhoosi õitsengut ja stagnatsiooni . Järgneb ülevaade kolhoosi valulisest lagunemisest , reformide ebaõnnestumisest , majandi likvideerimisest , millega kaasnes kolhoosivarade stiihiline laialitassimine . Sellele materjalile toetudes on professor Alanen käsitlenud analüütiliselt kolhoosikeskse süsteemi ülesehitust ning toimemehhanisme . Vaadeldud on kolhoosi kui osa Nõukogude süsteemist , külanõukogu sõltuvust kolhoosi juhtkonnast , kolhoosiesimeest kui kohalikku võimukandjat , aga ka kolhoosi erinevaid tootmisviise . Soome professor püüab intervjuude põhjal sedastada ka kolhoosis toiminud nn mitteformaalseid mehhanisme , tuues näiteks " lüpsjate ja traktoristide diktatuuri " , ent eritleb rohujuure tasandi ka jõukuse allikaid ning sellega seoses kolhoosis valitsenud hoolimatut suhtumist töösse ning ühisvarasse . Eraldi peatükkidena käsitletakse kapitalistlike tootmissuhete algete tekkimist Kanepis <arv>-<arv>ndate vahetusel , kolhoosisüsteemi kriisi ning reformi ja selle läbiviimist , kolhoosivara oksjonit , mitmesuguste majanditüüpide perspektiive . Alanen tõdeb , et tänases Eesti külas prevaleerib röövkapitalism . Ehkki seaduste kogum areneb pidevalt ning hall majandus taganeb pisitasa , on edu seni veel tagasihoidlik ning tsiviliseeritud kapitalistlik tootmine , mis peaks baseeruma moraalsetel põhiväärtustel , s.t oma töö tulemuste arvel heaolu loomisel , veel ei toimi . Sotsiaalne kapital , usaldus , mis mängib fundamentaalset rolli majandustegevuse mitteformaalsel reeglipärastamisel ja korrastamisel , ei toimi veel sugugi . Küla sünge sotsiaalne pale Jouko Nikula on pühendanud põhitähelepanu turumajanduse tekkele Kanepis , vaatleb ettevõtlust üleminekuaja vahevormidest kuni tänaste teataval määral õnnestunud firmadeni . Tema peatükk on üsna lühike ja pessimistlik . Nikula tõdeb , et vaid metsa sageli järelemõtlematul ülestöötamisel ning naabritel naha üle kõrvade tõmbamisel ei saa põhineda stabiilne ettevõtluse areng mitte kusagil , isegi mitte Kanepis . Rein Ruutsoo vaatleb põllumajandusreformiga kaasnenud sotsiaalseid protsesse , kohaliku võimu ümberkujundamist , koolivõrgu arengut , noorsoo sotsialiseerumist , kultuurielu ja elanikkonna turvalisuse küsimusi seoses kohalike vabatahtlike kaitseliikumiste kujunemisega . Ruutsoo tõdeb kokkuvõttes , et kümnendivahetusel ilmnenud kohaliku identiteedi puhang , mis põhines traditsioonilisel kultuuril ja ühendas hetkeks Kanepi elanikke , on seoses kiire majandusliku alla- käiguga taas kustunud . Kanepi areng on peatunud ebapiisava majandusliku , intellektuaalse ja eetilise kapitali vähesuse tõttu . Vohab korruptsioon , maksupettused ja pettumusmeeleolud . Kohaliku võimu eneseleidmine on võimatu kohaliku kultuurilis-ajaloolise identiteedi ühitamiseta nüüdisaegse kodanikuidentiteediga . Eraldi peatükis vaatleb Ruutsoo kodanikuühiskonna protsesse taasiseseisvumise perioodil ja pärast seda , rahvusliku ja kohaliku identiteedi mobiliseerumist laulva revolutsiooni ajal , kompartei kollapsit ja kiriku rolli . Agraarreformi hind on määratu Autorid võtavad uuringu kokku tõdemusega , et jätkusuutliku arengu jaoks tuleks eelkõige tunnistada tehtud vigu ning üritada neid parandada , nii raske ja lootusetu , kui see ka ei tunduks . Nad tõdevad , et enamiku praeguste majanduslike ja sotsiaalsete probleemide otsene põhjus on olnud Eesti valitsuste ultraliberaalne majanduspoliitika . Oma tundlikkuse tõttu on just põllumajandussektor seeläbi enim kannatanud . Kapitalikäive on põllumajanduses ülimalt aeglane , mistõttu on kogu maailmas loodud spetsiaalseid põllumajandustootjate laenusüsteeme , Eestis need aga puuduvad . Väikemajandid on liialt nõrgad konkureerimaks kontsentreeritud ja osaliselt monopoolse põllumajandustoodete ja toiduainetetööstuse turuga . Maailmaturul on põllumajandus- toodete hinnad ebareaalsed , kuna enamik eksportivaid riike subsideerib põllumajandustoodangut . Eestis on kõik need probleemid vajunud kaela ettevõtteile , kes pole suutnud toime tulla isegi dekollektiviseerimise järgse elementaarse ülesehitustööga . Agraarreformi sotsiaalne hind on olnud määratu . Selge on ka see , et kogu arve selle eest pole veel makstud . Eestlastel tuleb kokku puutuda reformide kahjulike tagajärgedega majandusliku ebavõrdsuse kasvu ja strukturaalse tööjõupuuduse näol koos kõige selle sotsiaalsete tagajärgedega , demograafilise pildi halvenemisena , aga ka maksuraskuste ning isegi poliitilise süsteemi ebastabiilsusena . Küla allakäik jätkub , endine kolhoosil põhinenud kogukonnavaim on hääbunud , asendumata uue , tsiviilühiskonnale omase eetilise normistikuga . Autorid tõdevad , et Eesti eliidi pakutud tulevikutee on põhimõttelises vastuolus ääremaade ja põhiliselt põllumajanduslikul tootmisel põhinevate sootsiumide huvidega , nii nagu ilmneb Kanepi vallaski . Ettenägelikum areng eeldaks paindlikumat tollipoliitikat , intensiivseid toetusmeetmeid ja sugugi mitte totaalselt vaba konkurentsi . Maaelu areng eeldab funktsioneerivat regionaal- ja tööstuspoliitikat , aga mitte praegust hoiakut : uppuja päästmine olgu tema enda asi ! Villu Reiljan , Eestimaa Rahvaliit <arv>.<arv>.<arv> Põllumajandus küll kaotab , kuid maaelu tarbeks saab Brüsselist palju raha , annab Soome põllu- ja metsamajandusministeeriumi vanemnõunik Juhani Rouhiainen lootust Eestilegi . Soome talunikke on vallanud masendus ja pettumus , tunnistas Rouhiainen ja nimetas põhjuse : kui pärast ühinemislepingu sõlmimist Euroopa Liiduga sai Soome aprillis <arv> uue valitsuse , kärpis see sisemaist toetust põllumajandusele <arv> miljoni marga võrra . Kuid etteheited , et väike- ja keskmised talud on nüüd sunnitud lõpetama , kõlaksid Rouhiaineni kinnitusel ka ilma ELita . " Häda on selles , et väiketalud ei taga piisavat sissetulekut põllumehele ja tema perekonnale . Nii on see igal pool ELis ja väljaspool seda , " märkis nõunik . " Need muudatused , mida tõi kaasa ühinemine , oleksid aga Soome põllumajanduses niikuinii ees seisnud . Toetuste ja siseturukaitse kärpimine oli paratamatu . " Põllumehele ei meeldi , et hinnad langesid . " Selle eest moodustavad nüüd toetused Soome põllumehe sissetulekutest poole , " teatas Rouhiainen . " Praegu on oht , et põldu haritakse ainult selleks , et saada toetusi . " Teine asi , mis põllumehele ei meeldi , on tohutult paisunud bürokraatia . Selle võttis nõunik õigeks , nagu ka asjaolu , et ametnikud ei suuda tihti vastata küsimustele . Süüdi on ta sõnul iga päev muutuv ELi põllumajanduspoliitika . " Ent leidub siiski ka väga positiivne külg , " leidis Rouhiainen . " Nimelt tuleb Brüsselist palju raha maaelu arendamiseks ( taluturism jne ) . Soomele on see eriti kasulik olnud ja on kindlasti tulevikus ka Eestile . " <arv>.<arv>.<arv> Eelmisel esmaspäeval alanud tavalisest jahedam ilmaperiood kestis kaheksa päeva . Neljal-viiel päeval langes õhutemperatuur ööpäeva keskmiselt alla <arv>° ja registreeriti tugevat öökülma . Kesk-Eestis langes kolmel ööl temperatuur õhus -<arv> kuni -<arv> kraadini , maapinna lähedal -<arv> kuni -<arv> kraadini ning mullapind jäätus . Külm kahjustas isegi suure külmakindlusega aiakultuure ning pidurdas taimestiku kasvu , kiirendades ettevalmistusi talveks . Sisemaal on öökülmade esinemine septembrikuu viimasel viispäevakul üsna tavaline , -<arv>° esineb aga harva , üks kord kümne aasta jooksul . Ilm oli esimesel sügiskuul kuni <arv>. septembrini tavalisest soojem ja päikesepaistelisem , pikaajaliselt liigniiske ligi neljandikul Eestimaast . Kasvu ja arengut alustanud kultuurid said septembri kolmandal kümmepäevakul efektiivset sooja enam-vähem piisaval hulgal , <arv>-<arv>° , kuu algul külvatud oras aga samapalju tavalisest rohkem . Sügissajud on nädala jooksul kogu Eestis kahel ööpäeval ( <arv>. sept ja <arv>. okt ) olnud väga veerohked . Teisipäeval sadas pea kõikjal üle <arv> mm , Lääne-Nigulas , Kuusikul ja Virtsus üle <arv> mm , Viljandis <arv> mm . Veel jätkub piisavalt soojust , et tekkinud liigniiskus jõuaks haihtuda . Kulla Kivi , agrometeoroloog <arv>.<arv>.<arv> Septembris paistis nii päikest kui virmalisi Vähemalt Lõuna-Eestis on paljudel seenesoustist villand . Seeni peeti vanasti vaese inimese põhitoiduks . Kui paar aastat tagasi kaasnes sügisese õhusooja kahanemisega vaid viina hinna kasv , siis tänavu lajatati pähe nii maa- , kütuse- kui elektrimaksuga . Kui järele mõelda , ega me ju eriti säästlikult ela : tubades põleb valgus ka siis , kui meid seal ei ole . Vett kokku hoida ei osata üldse . Hea kartulivõtuilm Taanis näiteks on peresid , kes hommikul tõmbavad vee kempsus peale alles siis , kui kõik on oma asjaõiendused sooritanud . See-eest on Eestis metsatalusid , kus elektrit on toas ainult siis , kui kassi silitad . Õnneks on ilmataat ka sel sügisel mõistev olnud - öökülmad algasid alles kalendrisügise saabudes . Septembri ilm oli ligi poolteist kraadi tavalisest soojem . Nädala jagu oli päevi , kus pärastlõunased maksimumtemperatuurid küündisid üle <arv>° . Ilm soosis ka kartulivõtjaid : meteoroloogia instituudis arvutati Eesti keskmiseks vihmahulgaks <arv> mm ehk <arv>% tavalisest kogusest . Paistis nii päikest kui virmalisi . Esimest oli Tõraveres <arv> tundi , teisi paar tundi . <arv>. septembril toimus Päikesel võimas purse , selle mõju jõudis kahe päevaga Maale . Nii et kes end möödunud nädala lõpul veidi viletsamini tundis , võib selles süüdistada meie valguseandja saadetud magnettormi , mitte kehva horoskoopi . Milline tuleb talv ja kevad ? Seda võiks juba ennustada vastavalt esiisade tarkusele . Urvaste vanasõna ütleb , et kui sügisesel pööripäeval vihma sajab , tuleb soe talv . Tänavu tibas sel päeval kohati . Seega on oodata paiguti parajat talve . Mihklipäeval olid puud lehes , seega on aprilli lõpus puud juba rohelised . Ilmast mujal Kui meie võisime oma sügiskuuga päris rahul olla , siis mujal märatsesid orkaanid ja paduvihmad . Kolmteist päeva pärast terroristide rünnakut Pentagonile tormas USA pealinna piirkonda tugev , kolmanda kategooria tornaado . Marylandi ülikoolilinnakus hukkus kaks naistudengit , kui pööris nende auto õhku tõstis ja vastu maja puruks viskas . Kokku oli vigastatuid oli <arv> , kahju hinnati <arv> miljonile dollarile . Taiwani saar sai kuu ajaga kaks kord rappida taifuunide Nari ja Lekima poolt . Palavaim paik oli Alžeeria ( <arv>° ) , külmim Gröönimaa ( -<arv>° ) . Ilmast muiste <arv>. aasta septembri keskmine õhutemperatuur Tartus oli sama mis tänavu : <arv>,<arv> ° , õhusoe kõikus <arv>,<arv> ja <arv>,<arv> kraadi vahel . Vihma sadas vaid <arv> mm , pool tavalisest hulgast . Postimees teatas jatkuvast põuahädast . Muhumaalt : kartulid on väiksed kui herned , palavus on nad enneaegu valmis küpsetanud . Põllumehed mõtlevad kõrvatagust sügades , kuidas talv üle elada ja maksud maksta . Võrust . Ilmad on meie pool päris põuased . Päevad on nii kui " Jaani ajake " ja ööd ka veel küllalt soojad . Maikuu torm ( tromb - A. K. ) on kroonu metsadest üle <arv> puu üles murdnud . Iisakult . Kuiv ei ole mitte väga suurt kahju teinud . Ainult kapsaid ei saanud - uss sõi ära . Tallinnast . Ülemiste vee tegi torm sogaseks . Seda soovitatakse kurnata . Veepuuduse tõttu soovitatakse kõrgemates kohtades aegsasti vett varuda . Ain Kallis <arv>.<arv>.<arv> Sirje Pärismaa Laupäeval peeti Palamusel neljandat korda suurt Paunvere väljanäitust ja laata " Palamusele oleks teist korrust peale vaja ! " õhkas mullu Paunvere suure väljanäituse ja laada idee autor teleoperaator Olev Jaksi . Kuigi tänavu oli ilm üksjagu külmem ja sissepääs maksis kümme krooni , käis laupäeval Palamusel taas ligi paarkümmend tuhat huvilist . Kirikuõuel , kus igal aastal olnud pütimeistrid , asus seekord hoopis suur nunnutelk , kus sängi alt välja toodud isevärki aiasaadused . Telgi taga aga vaibad ja maalid . Tõrs kui tare " Olen Eestis ainsana nõeltöötlustehnikat tegema jäänud , " näitas tekstiilikunstnik Helgi Polli oma vaipu . Kübaraga ja nahkpükstega daam on koos maalikunstnikust abikaasa Heittiga Varbolas Pollilandi nime kandva kunstitalu loonud . Enamik käsitöömeistreid oli aga teisele poole jõge asustatud . Miks üldisest melust eemale ? " Aga nüüd on siin kirikuõuel rohkem käimisruumi ja ühe ala rahvas jõe taga koos . Sealsamas töötab ka meie klaasikoda , " tõrjus Palamuse vallavanem Märt Jallakas diskrimineerimiskahtluse . Jõe tagant tulidki esimesed ostulised . " Viimaks ometi sain endale korraliku kapsatünni , " rõõmustas Tsirguliina vanaproua Aleksandra . Avinurme pütimeistrite kapsatünnidel oli minekut . Meestel oli seegi kord üllatus varuks : nad on oma suurt tõrt edasi arendanud . Ukse ja katusega ehitis sobib nii saunaks kui mängumajaks . Teisele aamile on sisse tehtud trepp , pingid ja ahi . " Sellesse köetavasse basseini mahub <arv>,<arv> tonni vett , " selgitas Neeme Habakuk OÜst Puunõu . Basseine on tehtud <arv> , viis neist läinud Rootsi . Ostjad polevat sugugi vaid rikkurid . Padar jäi mullivannita " Ootan mullivanniostuga , kuni palka tõstetakse , " lükkas põllumajandusminister Ivari Padar <arv> <arv> krooni maksva supelnõu ostu siiski tulevikku . Anname nõu rahateenimiseks : osaleda riigiettevõtte erastamises , et rikka poisina ametist tagasi astuda . Riigikogu liige Meelis Paavel Jõgevamaalt ütles , et on alati midagi laadalt ostnud . Tunamullu tünni , mullu õunapuu , tänavu <arv> roosiistikut . " Kui nüüd veel loosimisel sõnnikukoorma võidaks , võiks istutama asuda , " pakkus Padar sõbramehe poolest abi . Viru-Nigula mehe Ervin Lemberi letil olid roopillid ja kividega kaelaehted . Kõik Mahu rannast korjatud kraamist valmistatud . <arv> roopilli kadusid kui mutiauku . Ka Tartu noorikud Ülle Pauskar ja Krista Liiv on toodangu materjali ise loodusest korjanud . Idee punuda leinakase okstest kohvitasse , kanne ja õllekappasid kasvas välja lihavõtte jänkupesadest . Tiina Kannistu Läänemaalt nimetab end isehakanud kunstnikuks . Kuid tema tehtud klaasist värvirikkad linnud olid menukad ja lendasid ostjatega Eestimaa eri paigusse . Tartu tudengineiu Karin Kivits oli riputanud nöörile endamaalitud sallid ja lipsud ning firmanime OÜ Nälg ja Võlg . " Ehk ei jää müügiga nälga ja saab ka võlast lahti , " unistas neiu . Tallu jõhvikale Omaette rea moodustasid istiku- ja marjamüüjad . Eestimaa metsamarjakasvatuse grand old man Toomas Jaadla pakkus linnumuna suurusi jõhvikaid , mida võib ka Stockmannist osta . Järgmisel aastal saab aga igaüks Marjasoo tallu ise jõhvikale ja mustikale minna . Vaid korv ja raha vaja kaasa võtta . Kella kolmeks oli apteegi iga-aastane hitt punsli eli otsas . Maalehe ülemkokk Lembit Kahu kaapis supipaja põhja ja kiitis , et <arv> liitrit hapukapsasuppi on söödud ning <arv> lestakala , <arv> kartuli- ja <arv> salatikilo peaaegu otsas . Laadarahvas kasutas usinalt ka kohapeal Maalehe tellimise ja raamatute ostmise võimalust ning tiirutas loosiratast . Ega teagi vist keegi kosta , kas Paunverre kutsub rohkem Lutsu-müüt või eelmised laabunud laadakorrad . Juurdlemise asemel tasub ise vaatamas käia . Paunvere laadal said kiitusekirja • Perekond Välba - suure kõrvitsa eest • Sille Viljamaa - pikkade ja suurte aedubade eest • Tarvo Metspalu - suure ja pika päevalille eest • Hans Kuusik - suure ja pika päevalille eest • Perekond Kornel - kodulindude , küülikute ja kasside eest • Iivi Kaldoja - kodulindude ja küülikute eest • Eve ja Taavet Hallimäe - väikeloomatarvete eest • OÜ Puunõu - puitnõude eest ( suur köetav vann ) • Saare mõisa ürdiaed - ravi- ja maitsetaimede kasvatamise propageerimise eest • Helmut Hussar - sepiste eest • Anu Uudelt - suurte pitslinade eest • Hilja Sepp - lapivaiba eest • Aulilia Osa - tikitud vaiba eest • Ingrid Juuse - käsitöö eest ( päikesed ) • Perekond Konton Pulga talust - parim laadapere • Ott Olesk - puuskulptuuride eest • Maaleht - koostöö ja toetuse eest • Põllumajandusministeerium - toetuse eest • Vikerraadio - toetuse eest • Ammende Villa - toetuse eest • Ajakiri Elukiri - toetuse eest • Valga Liha- ja Konservitööstus - toetuse eest • Eesti Televisioon - toetuse eest • Jorh Adniel Kiir alias Margus Abel - kilamise eest Paunveres Pääsmete vahel loositi välja <arv> - öö kahele Villa Ammende sviidis Pärnus <arv> - värviteler <arv> - gloobus Regiolt <arv> - suitsupõrsas ( asendatakse samas väärtuses ) <arv> - vaip <arv> - kast A.Le Coqi õlut <arv> - A.Le Coqi klaasid <arv> - Husqvarna tööpluus <arv> - auto esmaabiapteek <arv> - Paunvere kuldne viierublane <arv> - raamat " <arv> aastat Eestit " <arv>.<arv>.<arv> Sirje Pärismaa " Kunagi pole tarkust liiga palju , " kinnitab Aasta Õpetajaks valitud Aime Tänavots Võnnu keskkoolist Võnnu keskkoolis oli eelmisel õppeaastal tavatult suur VIII klass - <arv> õpilast . Kevadel otsustas kool teha ühest suurest kaks väikest . Et kumbki pool polnud nõus klassijuhataja Aime Tänavotsast loobuma , tuli õpetajal enda hoole alla võtta kaks klassi . Nüüd hoiavad paralleelid kiivalt üksteisel silma peal : ega ometi õpetajal teisele rohkem tähelepanu jagu . Alati lapsed sabas " Aimel on alati lapsed sabas : ta ei ütle kunagi " ei " , kui keegi pärast tunde tuleb midagi küsima , " kiidab õppealajuhataja Erika Tiiman . " Haruldane on seegi , et tema juurde tullakse enne tööd harjutama . " Kiidetu jääb tagasihoidlikuks : " Mu elus on praegu hea aeg , oma laps on juba suur ( poeg Alo on EPMÜ doktorant - S. P. ) , seepärast saan elada ainult kooli heaks . " Võnnu keskkool on Aime Tänavotsa esimene ja ainus töökoht . Teisest Tartumaa otsast pärit naine tuli siia <arv> aastat tagasi Tartu Ülikooli lõpetamise järel õpetama bioloogiat , keemiat ja geograafiat . " Valisin loodusteaduste eriala , sest olen romantilise meelelaadiga . Ja mis muud kui loodus saigi toona maalapsele kutsevalikul mõju avaldada , " räägib Tänavots . Praegu küsib nii mõnigi : milleks keemia , see on nii raske . Õpetaja Tänavots selgitab kannatlikult , et kunagi pole tarkust liiga palju , ja asub raskeid asju harjutama . Harjutab seni , kuni tekib kindlustunne . Siis ei kardeta enam ka ainet . Piire peab tundma Võnnu kooli lõpetajatel on kombeks kirjutada arvamusi enam meelde jäänud pedagoogidest . " Ta püüab aidata ka siis , kui õpilane ise on juba alla andnud . On arusaaja , elab õpilastele kaasa ja leiab ka halvas lapses midagi head , " arvasid kevadised lõpetajad . " Ükski laps pole läbinisti paha , " täheldab Tänavots . " Noore inimese ahvatlused on ju suured . Ütlen oma poistele : mees peab teadma , kus on piirid . Kui laps tunneb , et ta on kogu aeg tähelepanu all , siis saab ta taas joone peale . Tore , kui saan mõnele lõpuks öelda : sind võib igal ajal usaldada . Iga lapse puhul tunneb ära , kas tal on kodu taga . Aga ma ei väida , et poolikute perede lapsed on teistmoodi . Üks mu poistest , keda kasvatab vaid vanaema , on päris mõistliku ellusuhtumisega . " Õpetajal tuleb jälgida sedagi , et kaaslased ei tõrjuks neid , kes majanduslikult kehvemal järjel peredest . Tänavots murdis pool suve pead , kuidas üht sellist aidata . Nüüd on õpetaja süda rahul , sest tal õnnestus noormehele sõber kõrvale leida . " Aime mõtleb südamega , seepärast õnnestubki tal laste kasvatamine , " arvavad kolleegid . " Vihastan siis , kui üks laps teeb teisele pahatahtlikult haiget . Õnneks on neid vähe . Pahatahtlik kipub olema see , kes on ise pinna jalge alt kaotanud . Teatud vanuses ei oska ju igaüks endale kohta leida . Togin oma poisse tagant , et nad seda suudaksid . " Kõige normaalsem ! Tänavotsa jutus kordub tihti väljend " minu poisid " . Eks ole see ajast aega nii olnud , et tütarlastega on õpetajatel lihtsam . Küllap sellepärast ongi murelapsed rohkem keelel ja meeles . Kui küsin neilt " tema poistelt " , mida nad oma klassijuhatajast arvavad , kostab mehine seltskond tunnustavalt : " Ta on maailma kõige normaalsem õpetaja ! " Normaalne ei tähenda seda , et lapsed teeksid , mis pähe lööb . " Ega ilma ranguseta ka koolis hakkama saa , " leiab õpetaja . Rangus ei tohi siiski minna tigeduse ja mõnitamiseni või inimlikkuse unustamiseni . Vilistlased meenutavad , et kord panid nad klassiakna taha lindude söögimajja pekki . Tegu polnud siiski loodusearmastusest kantud . Noorte naturalistide sihiks oli tõmmata õpetaja tähelepanu klassilt aknatagusele . Nende rõõmuks plaan õnnestuski : õpetaja jäi vaimustunult linde vaatama , klass sai aga veidike aega " segamatult " kontrolltööd teha . " Aime on tõeline maa sool , " sõnab direktor Tiit Viileberg ja räägib , et neli aastat tagasi algatas õpetaja Tänavots projekti " Võnnu kultuurmaastik " . Lepiti kokku , et kõik aineõpetajad teevad midagi , et lapsed kodukoha kohta rohkem teada saaksid ja selle heaks midagi teeksid . Moodsas pedagoogikas nimetatakse seda ainete integratsiooniks . Projekti on kaasatud kogu kool . Uurimistööd , näitused , konverentsid vahelduvad puht praktilise tööga kuni kodukandi korrastamiseni välja . Et laps tunneks : ka lihtne koristamine on tähtis töö . Tänavu on rõhk Võnnu ajalool ja kultuurilool . Õpetaja roll maal " Maal on õpetaja mõju ja roll tuntavam kui linnas , " lausub juba teist võnnulaste põlvkonda õpetav Tänavots . Samas on ka tähelepanu suurem : kõik tunnevad sind . Erinevalt linnast , kus ei teata pedagoogi eraelust suurt midagi . Kuigi Aime Tänavotsa , nagu teisigi Aasta Õpetaja tiitli pälvinuid , austab haridusminister alles laupäeval , on Võnnus juba kulutulena levinud rõõmusõnum armastatud õpetaja tunnustusest . " Küllap hinnati mind kohusetunde pärast . Olen kaua töötanud ja osanud ka kolleegidele vajadusel nõu anda . Kooli kiituseks saan öelda , et meil on omavaheline läbisaamine väga hea . Paljudes koolides see pole nii . Meil tunned alati teiste toetust . " Kuid ühiskonna toest ja tunnustusest jääb Aasta Õpetaja arvates meil vajaka . Nii mõnigi küsib võibolla , miks peaks seda tegema . Õpetaja Tänavots arvab , et kas või juba sellepärast , et töö nõuab pühendumist <arv> tundi ööpäevas . Aasta Õpetajad <arv> Liidja Sepp Rakvere algkooli õpetaja Ando Palginõmm Pärnu spordikooli treener-õpetaja Janne Vilms Kiigemetsa kooli direktor Anu Tulvik Räpina ühisgümnaasiumi kehalise kasvatuse õpetaja Helbe Kits Kääpa põhikooli algklasside õpetaja Riina Kolk Tallinna <arv>. kooli inglise keele õpetaja Tatjana Kozlova Tallinna Mustamäe reaalgümnaasiumi direktori asetäitja Peeli Kaska Tallinna Õismäe humanitaargümnaasiumi algklasside õpetaja Riina Raheltški Tallinna kunstikooli maali , kompositsiooni ja kunstiajaloo õpetaja Tiina Ester Tallinna Rõõmupesa lasteaia juhataja asetäitja Margarita Kempi Tallinna Rukkilille lasteaia muusikaõpetaja Reet Mändla Väätsa põhikooli geograafia-bioloogiaõpetaja Oleg Rumjantsev Narva Joala kooli direktor Olesja Ojamäe Kohtla-Järve humanitaarse eragümnaasiumi õpetaja Urve Piiroja Sonda põhikooli algklasside õpetaja Anu Vildak Mäetaguse põhikooli muusikaõpetaja Urmas Pohlak Loo keskkooli poiste tööõpetuse õpetaja Heli Sepp Kose keskkooli muusikaõpetaja Ene Eimre Käina kaunite kunstide kooli klaveriõpetaja Helju Reitsak Kehtna lasteaia Siller õpetaja Villu Baumann Haapsalu sanatoorse internaatkooli poiste tööõpetuse õpetaja-metoodik Maie Mesipuu Puka keskkooli algklasside õpetaja Ivi Sutt Jõõpre põhikooli kunsti- ja tüdrukute käsitöö õpetaja Veljo Aava Viljandi Carl Robert Jakobsoni nimelise gümnaasiumi füüsikaõpetaja Eha Paabo Hugo Treffneri gümnaasiumi keemiaõpetaja Tiia Krass Tartu Kivilinna gümnaasiumi inglise keele õpetaja Aime Tänavots Võnnu keskkooli bioloogia-geograafiaõpetaja Enn Laanemäe Saaremaa ühisgümnaasiumi poiste kehalise kasvatuse õpetaja <arv>.<arv>.<arv> Viio Aitsam Aja ja olude kiuste koonduvad Ukrainas jälle eestluse killud Georgi Lentsman seisab kalmistu väravas Ukraina koosseisu kuuluva Krimmi autonoomse vabariigi Bahtšisarai rajooni Beregovoje külas ja loeb luuletust " Kevadine õhtu " : " Kui taevas lõi tähtesid täis , seal Eestimaal mägede taga me salgake salaja käis . Me salgake jõudis mäest alla ja sinna ta seisma ka jäi , ilm oli nii vaikne , nii vaga , et kuuldavalt rääki ei võind ... " " Ja nii edasi , " jätab ta pooleli . Kui Krimmi külla sõitnud Eesti koorid seda laulu laulaks , tõuseks kõik Beregovoje küla vanamehed püsti , ütleb ta . Kalmistu väravasse kogunenud Beregovoje eestlased on elevil . Kodumaalt ja mujalt saabunud rahvuskaaslased ja õpetaja Villu Jürjo tulevad piki külateed . Kohe algab mälestusteenistus otse haudade vahel . " Selge see , et nad teevad seda eesti keeles , et meie aru ei saaks , " viskavad külanaised omavahel nalja . Vene keeles , aga kindla peale on see üks eestlaslik jutt . Viinamarjad ja vein " Kõik eestikeelsed head sõnad on meelest läinud , aga kõik pahad sõnad on meeles , " nendib külapoe ees oma aiasaadusi müütav Nadežda Vissart , kes on eluaeg olnud abielus eesti mehega . Nüüd on mees surnud ja lapsed laiali . " Elu on nagu otsas , " nukrutseb ta . Kui küsida , kas vähemalt " kurat " on tuttav sõna , läheb vanaproua nägu naerule . Sõbranna ja müügiletinaaber Anna , kes oma perekonnanime ei ütle , naerab kõva häälega . Anna on lahke kostitama : suur viilakas melonit , kobar väikesi tumedaid viinamarju , suutäis veini lausa igast pudelist , mis letil . " See on baklažaan , see on kabatšokk . Kas teil ka neid kasvab ? " on ta uudishimulik ja jutukas . Anna magusad veinid on oma viinamarjadest ise tehtud , aga ühes suures pudelis on kolhoosivein . Põllumajandi töötajad pole kuude kaupa palgaraha saanud . Palga saab kätte toodetena , näiteks portveinina . Pluss iga päev päts leiba pere kohta . Tegelikult pole kolhoosi enam mitu aastat . Selle asemel on agrofirma , rubla asemel grivna . Aga rahvas räägib ikka " kolhoz " ja " ruubel " . " Elu on kehva-kehva , sel suvel veel see suur palavus , mis kõik kuivama pani , " ohkab Anna , ent siis on ta nägu jälle naerul , et pulajuttu rääkida . Otsi maad väljalt Ukraina Eesti seltsi Beregovoje osakonna esimees Oskar Reinstein teeb meile omas ligi tuhande elanikuga külas ekskursiooni . Ta on aastakäigust , kes on veel eesti keelt õppinud enne sõda kohapeal tegutsenud kirikukoolis . Kõnnime piki tanumat , mille ääres madalad lubjatud seintega majad . Mõnda aeda ei saa sisse kiigata , sest väravast saati katavad vaatevälja pea kohale ehitatud restides väänlevad viinamarjad . Mõni aed jääb varju , kuna ees on kõrge valgeks lubjatud müür , kaunistused peal . Rohkem kui inimesi kohtame tänaval neljajalgseid ja sulelisi . Ühest aiast on kalkunid välja pääsenud , teisal jalutavad haned , kanakari , kitsed ja mullikad . Elukad ei tee meist välja . " See on võõrastemaja , seisab seitse aastat poolikult , " näitab Oskar Reinstein mitmekorruselist majakarpi . Polikliinik tähendab vundamendiauku , lasteaed mahajäetud maja . Kolhoosi kaotamisega jäi külas ehituselu seisma . Lasteaiamaks läks kõrgeks ja naised jätsid lapsed koju . " Eks kolhoosid läksid oskajate meeste kätte . See , kes enne oli esimees , on nüüd direktor , " jutustab Reinstein . Kolhoosi maa jagati kolhoosnike vahel ära , igaüks sai <arv>-<arv> ha . Aga masinaid ei jagatud ja inimesed andsid maa tagasi - agrofirmale rendile . " Kutšma ütles , et keegi ei tohi vähem renti maksta kui <arv> grivnat aastas . Ma pole kuulnud , et mõni rohkem saaks , " ütleb retkejuht . <arv> grivnat on <arv> dollarit ehk umbes poolteist tuhat krooni . Kätte ikka toiduainetena . Oskar Reinstein on ka ise <arv>,<arv> ha omanik . Praegu veel on omandus mõtteline . Üks tükk seal ääretul stepipõllul . Palju tahtjaid Agrofirma Krõm mõõdab varsti maatükid omanikele välja , aga Oskar Reinstein on pessimist . Rentnik kasvatab põllul seda , mis Krimmi oludes kõige rohkem kasumit toob , peamiselt maisi ja päevalille . Saamaihk ei lase maale puhkust anda . " Kui saame oma maatükid tagasi , on muld kurnatud , " ütleb ta . Teraviljasaak , mis omal ajal oli <arv> ts/ha , on nüüd langenud <arv> peale . Reinstein usub , et ühe osa saagilangusest võib kirjutada varguste arvele . Töölised ei saa palka kätte , kuid millestki tuleb elada . Teine asi on see , et Krimmi , oma põlisele kodumaale naasevad kunagi küüditatud tatarlased ja sakslased . " Ühed ütlevad , et see on nende maa , teised , et hoopis nende , aga samas on eestlased omal ajal need maad välja ostnud , " valgustab Ukraina Eesti seltsi president Viktor Kõrvel . Oskar Reinsteini pere jõudis Krimmi siis , kui ta vanaisa oli kolmeaastane . Perel oli <arv> ha oma maad , kuni <arv> tulid kolhoosid ja Krimmi esimene suur repressioonide laine . Beregovojes on praegu umbes <arv> eestlast - kuus puhast eesti ja neli segaperet . " On vaja selle eest seista , et eestlased oma maad tagasi saaksid , " ütleb Viktor Kõrvel ägedalt . Küla baaris , mis on avatud kella <arv>-<arv> , võib saada <arv> grammi viina ühe grivna eest , suitsupakid on kolm või viis . Leti taga istuvad mees ja poiss . " Siin pole midagi ilusat , " ütleb mees . Kunagi suvekinoks ehitatud hoonel pole ainsatki akent . Seinad on kõrgemad ja määrdunumad , kui kunstlillekimbud varjata suudavad . Kurskist pärit venelane Sergei Kozarev sattus Krimmi pärast siinset sõjaväeteenistust . Poeg Nikolailt küsime , kelleks see suureks saades tahab hakata . Poiss teeb ruttu minekut . Selgub , et Nikolai ongi <arv>aastane baaripidaja , kellele autojuhist isa on tulnud vaba päeva andma . " Autojuhiamet on siin praegu kõige tasuvam , " räägib Kozarev , kes töötab eraettevõtja juures ja sõidab ringi terves Krimmis . Ta tahab , et poeg õpiks sama ametit . Agrofirma kehva olukorra tõttu on rohkem kui pooled töölised lahkunud . " Parem , kui poiss siia jääks , " loodab Kozarev . Beregovojes on oluline sissetuleku andja turist või suvitaja . " Kuni puhkajad siin on , saab teenida , aga augusti lõpus on hooaeg läbi , " räägib Kozarev . Paljud müüvad puhkajatele oma aiasaadusi , <arv> peret üürib tuba välja , hinnaks mere lähedal kaheksa , kaugemal viis-kuus grivnat ööpäev . Nõukogude ajaga võrreldes on puhkajate hulk tohutult vähenenud . Pool elektrit Kozarev räägib Valgevenest . Seal ütlevad kõik president Lukašenko kohta " naša batja " ( meie isake ) , vabrikud töötavad ja inimesed saavad palka . " Ukrainal aga pole peremeest , ehkki on rikas riik , " ütleb ta . Toob näiteks , et talvel elab suurem osa riigist erirežiimil - kolm tundi elektrit ja kolm tundi pimedust . Ukrainas on minekut küünaldel . Petrooleumilamp maksab poes kaheksa grivnat . Elektrinöök häirib isemajandamisest elavate inimeste elu . Suviti eraettevõtja juures kokana töötav Inna Torbek räägib , et vanasti kasvatasid sea suureks , panid liha sügavkülma ja tükk aega oli hooletu . " Nüüd peab liha maha müüma , aga raha kaob ju käest ära nagu vesi , " ütleb ta . Kõige kindlam elu on pensionäridel . Pension on vaid <arv> grivnat kuus , aga tähendab ikkagi sissetulekut . Inna Torbek ise elatab end talvel õmblus- ja kudumistööga . " Mul on kogemusi nii palju , et võiksin avada oma söögikoha , aga mind ei lasta löögile , " räägib ta . Puhkajate jaoks töötavad baarid on marjamaa , kuhu pääseb valitud seltskond . Beregovoje kõige suurem hoone on Kiievi Tarass Ševtšenko nimelisele ülikoolile kuuluv <arv>kohaline pansionaat . Ühel pool hoonet on meri ja valgustatud trotuaarid , teisel pool jõgi ja küla . Igal hommikul tulevad küla poolt pardid , libistavad end järsust kaldast rõkatavalt prääksudes alla ja sulpsavad jõkke . Selleks ajaks juba kohal olevad kalamehed ei tee tundide kaupa ühtegi liigutust . Pansionaadi kõrge võrkaiaga piiratud alal on kolm baari , värava taga neljas . Kaubitsejad seavad end hommikuti värava taha . Puuehete müüjatel Jaltast on õigus müüa aias , hoone ees platsil . Inna Torbeki tütar Katja kohtas kord pansionaadi juures kahte inimest , kes rääkisid omavahel imekaunist tundmatut keelt . " See oli olnud nagu laul või nagu muusika ja igatahes ilusam kui itaalia keel . Läksime koos tagasi ja ma lasin tal endale neid inimesi näidata . Olid eestlased , " räägib ema . Ta on kontserdile tulles pistnud käekotti oma Nõukogude Liidu passi . " Ma ei raatsi seda ära vahetada , kuna selles on mul rahvusena kirjas eestlane . Uude passi rahvust ei märgita , " näitab ta sõna " estonka " . Rumal vahepala Vene keeles suhtlevad eestlased justkui kaoksid Beregovojes teiste rahvuste hulka , ent tegelikult pole see nii . " Igapäevaelus muidugi ei tee vahet , kellega suhtled . Kui on mingi suur mure , hoiad eestlastega kokku . Kedagi teist meil siin ju pole kui meie ise , " räägib Inna Torbek . Kohalike eestlaste tugevat eneseteadvust näitavad küla vahel vastu tulevad poisid . " Palun maitske , " pakuvad nad oma ämbrist heledaid viinamarju . Kui küsime , kas nende hulgas ka eestlasi on , näitavad kõik vendadele Bogdanile ja Alekseile , kes on ka ise uhked . Ent Inna Torbek jutustab ka rumala loo . Beregovojes asub tänase päevani hoone , mis varem oli Viljandi tikuvabriku puhkebaas . Nüüd on maja hõivanud agrofirma , Nõukogude ajal käisid kodueestlased seal suvitamas . " Meiega keegi sõprust tegema ei tulnud . Mõtlesime , et läheme ise rahvuskaaslastele külla , " jutustab Torbek . Üleslöödud külanoored kohtasid puhkebaasis inimest , kes teatas , et nad on ammu kodueestlaste jaoks lootusetult välja surnud rahvas . Inna nimetab meest , kes viieteistkümne aasta taguse solvumise pärast ka Krimmi eestlaste II suvepäevade puhuks kodust jalga välja ei tõsta . Tuhmid päevalilled Ukraina ja Krimmi steppide ääretud päevalilleväljad ei paku septembris unustamatuid muljeid , õied on juba norus ja pruunid . Näha on maisipõlde , mõned tubakaväljad , viinamarjad ja virsikupuud , Krimmi stepiosale omased otsatud papliread . Inimesed tegutsevad põllul . Vana linttraktor künnab . Novo-Estonija külas tuleb mees jalgrattaga poest , kolm kolhoosipalgaks saadud valge leiva pätsi pakiraamil . Rahvamaja ees akaatsiate varjus seisab Lenin . Suuremate teede ääres pakuvad kauplejad lillasid sibulaid . Natuke väsinud näod pärast selle suve <arv>kraadist kuumust ja enneolematut rahet . " Tänavu ei tule midagi välja teisest kartulisaagist , " ütleb Krimmi kõige suurema ja tihedama eestlaste elupaiga Krasnodarka küla elanik Leo Berman . Tavaliselt kestab kartuliaasta märtsist oktoobrini . Pere kanad on aias kinni , sest muidu rikuvad viinamarjasaagi . " Nad ronivad põõsastele otsa , " ütleb Leo Berman , kes räägib mahlakat Krimmi eestlaste keelt . Aed on " agarood " ja tomat " pomidor " . Prohvet Maltsveti aegsed esivanemad õppisid tomatit tundma alles Krimmis . Krasnodarka viinavabrik seisab sellest ajast , kui Gorbatšov lasi viinakeeluga Ukrainas viinamarjapõllud üles künda . " Nad käskisid kodust ka viinamarjad üles kaevata . Mina ei kaevanud . Ütlesin , et viigu või kinni , " räägib Krasnodarka ja Krimmi eestlaste kange eestvedaja . Kodueestlased Krimmis Eestlastest tulvil Beregovoje pansionaadi baarid on viie päevaga oimetud . Jälle on lõppenud õlu , kassad näitavad rekordeid . Lähikonda kogunenud külakassid ja -koerad enamasti lesivad , vats pungil . Musta mere lained tõusevad aeg-ajalt nii suureks , et soojast veest hoolimata ei tohi merre minna . Ka südaöösel on ikka keegi , kes rannas võimsat pilti ahmib . Programmis on kontserdid , konverentsid ja Krimmi-ringsõidud . Igal õhtul on pansionaadis kino . Külarahvas läheb vahel meelest ära . Kõigest osa võttev Tatjana Pilipenko Ukraina rahvuste- ja migratsiooniametist kinnitab , et Krimmi Eesti päevad saavad riikliku staatuse ja jätkuvad . Tähtis naine tunnistab , et asutuse reformi tõttu ei ole tänavu toetusraha . Seltsi president Viktor Kõrvel lubab võlavanglasse minna . Lisamure on kodueestlaste kapriisid elamistingimuste pärast . " Ma mõtlesin , et nad teavad , kuhu tulevad , " ohkab Kõrvel nagu laste isa . Teletöötajate kaebus on kuidagi jõudnud Eesti saatkonnani . Kiievisse naastes on Kõrvelil kohvile mineku käsk . " Ikka on nii , et korraldamise ajal vaatavad kõik pealt , aga pärast on palju kritiseerijaid , " lohutame presidenti . " Ma mõtlesin , et nii on ainult Ukrainas , " ütleb Kõrvel . Aga kui lõpukontserdil kõlab " Mu isamaa on minu arm " , tõusevad kõik spontaanselt püsti , ka erikeelsed ja -meelsed . Beregovoje vanamehed on teiste seas , ehkki see pole Krimmi Eesti meeste laul , mille lauljat Georgi Lentsman ei leiagi . Hetkeks on tunda ühist väge . Isegi meri vist vakatab . <arv>.<arv>.<arv> <arv> aastat mannekeenina töötanud Illi Kerge : Pange selga , mis teile sobib Modellindus pole eestlase jaoks mingi kohutavalt uus asi . Moeajakiri Siluett ilmus ka vene keeles ja tema aastatiraaž oli üle miljoni eksemplari . Nutan küll taga sõna " mannekeen " , mis kõlab inimlikumalt kui " modell " . Kes ja mis oli Nõukogude ajal modell ? Hakkan taga otsima Illi Kerget , üht Silueti kaanetüdrukut . Telefoniraamatu järgi sattusin teisele Kergele , kellele mõnikord ka Illi Kerge pähe helistatakse . Too polnud tüdinenud , vaid seletas lahkelt , et näeb endist modelli , " kuulsat ja kena nagu ikka " , aeg-ajalt tänaval , sest nad elavad ühes kandis . Kui Illi Kerge Viru tänava De la Gardie kaubamajast välja astub , näeb ta välja selline , et võiks minu arvates jälle Silueti kaanele astuda , kui ajakiri veel ilmuks . Mis töö see selline on - modell ? Töö nagu ikka töö , mille eest palka makstakse . ( Vastus pole varjatud edvistamine . Kui inimene on <arv> aastat modell olnud , ei pane see sõna teda enam vabisema . ) Kuidas Tallinna Moemaja teid leidis ? Laias laastus linna pealt . Millegipärast juhtus tollal alati nii , et kui moemaja pani lehte kuulutuse , et vajatakse mannekeene , ei leitud ennast pakkuma tulnute seast mitte kedagi . Seda võis veel juhtuda , et kellelgi oli kaasas sõbranna ja kunstnikud vaatasid , et sõbranna võiks sobida . Päris algus oli siiski nii , et Indrek Toome abikaasa Sigrid , kes siis televisioonis töötas ja kellega olin tema ema kaudu tuttav , kutsus mind ühte saatesse mannekeeniks . Mulle pandi Klementi riided selga . Käia ma absoluutselt ei osanud , muudkui tammusin ühe koha peal . Sellest ei tehtud numbrit , Klementi kunstnik ütles hoopis : " Riided sobivad teile väga hästi . " Pärast saadet ei juhtunud tükk aega mitte midagi . Siis võttis Klementi ühendust ja moemaja omad panid tähele , et " ahhaa , ta käib juba seal " . Niipea kui moemajast üks ära läks , tehti mulle kohapakkumine . Vaatan tänapäeval ringi ja näen väga palju ilusaid tüdrukuid . Ei tea , palju neist modellitööd leiab . Moemaja mannekeenidel oli tollal väga palju tööd . Polnud vabu nädalalõppegi . Need läksid sõitudele . Nii mööda Eestit kui mööda Liitu . Millest teie tavaline tööpäev koos seisis ? Proovid , proovid , proovid , kus sind nõeltega torgiti . Vahel võis olla kümme proovi päevas . Jah , rahvas nägi moedemonstratsioone ja sidus meid eeskätt nendega . Tegelikult olime osalised ka massiriiete tootmises . Esimene kleit õmmeldi ikka mannekeeni selga . Moedemonstratsioonid olid omal ajal suursündmus , millele pileti saamiseks oli vaja tutvust või õnne . Aga asi tasus vaeva , sest kui mannekeenid lavale tulid , olid nad nagu mujalt maailmast pärit , nägid nii ebamaised välja . Minu meelest ei näinud me tollal sugugi ebamaised , vaid väga inimese moodi välja . Mis oli mannekeenitöö hea külg ? Tallinna Moemajas oli hea kollektiiv , saime omavahel hästi läbi . See maksab midagi . Töö ei olnud üksluine . Reisida sai . Kuidas mõned nüüd kahetsevad , et omal ajal märkmeid ei teinud , sest kirjutada oleks sellest küll ja küll . Muidugi , iga asi tüütab vahel ära . Mõnikord tundsin , et enam ei viitsi kusagile sõita . Kui väsitav see oli , et nurga peale poodigi ei kõlvanud niisama joosta , sest mannekeeni tahetakse alati mannekeenina näha ? Ma olin harjunud varemgi enda eest hoolitsema . See ei tähenda , et kui lähen poodi või turule , löön ennast lausa üles . Tean naisi , kes värvivad enne silmad pähe , kui lähevad prügikasti välja viima . Muidugi olen Tallinna Moemajale tänulik , sest seal õppisin istumist ja astumist juurde . Tegelikult peaks seda tüdrukutele juba koolis rohkem õpetatama . Kuidas teile tollal maksti ? Tänu haltuurale teenisime päris hästi . Me ei näidanud üksi Tallinna Moemaja kollektsioone , vaid ka Klementi , Linda , Kommunaari ja Marati asju . Marati pesu me muidugi ei demonstreerinud . Ega see teab mis vaatamisväärsus poleks ka olnud . Riideid oli raske saada . Kas juhtus , et läksite teatrisse ja panite selle kleidi selga , mida olite moelaval näidanud ? Ei . Ometi võis mõni kleit kadunud olla . Näiteks tahtsid lisaks kavas ettenähtud riietele tulla lavale kleidiga , mis sulle endale väga meeldis . Aga kleiti polnud , sest see oli antud mõnele tähtsale prouale . Kas on olemas ka selline asi , nagu ilus mood ja kole mood ? On ikka küll . Õigemini ei tohi moodi surmtõsiselt võtta . Kui mõni riie sulle ikka ei sobi , ei maksa seda selga panna , olgu ta nii moeasi kui tahes . Riietumise motoks võiks olla : panen selga selle , mis mulle sobib . Üks sobivuse mõõdupuu on seeliku pikkus . Meeste puhul on selge , miks neile mini meeldib . Aga naised ise on ka minihullud . Lühike kael , tönts keha , paksud põlved - ometi mini seljas . Minu meelest on asi praegu palju parem , sest valikuvõimalusi on rohkem . Kui mini esimest korda Eestisse tuli , vaat siis kandsid seda kõik . Noor on noor . Probleem tekib <arv>aastase naisega . Ta ei ole veel sugugi vana , tal võib olla hea figuur , ilusad jalad . Ometi natuke pikem seelik tuleb asjale ainult kasuks . Kunagi naersin naisteajakirjade kreemilugusid . Enam ei naera , sest näen , et neid loetakse . Miks ? Ma ei osta palju ajakirju , aga kui kreemilugu kätte satub , loen läbi . Muidu astud poodi ja silmade ees läheb kirjuks . Imet ei tee ükski kreem , aga kui kreemi ilusti kiidetakse , eks siis usk ka mõju . Kas modellid kardavad rohkem vanadust kui teised naised ? Ei tea . Meie ju niikuinii vanaduseni modellina ei tööta . Kõik vananevad . See ajaks küll peast segi , kui aina vananemisele mõtleksid . Te olite maailmamoega juba siis hästi kursis , sest Tallinna Moemaja käis messidel Soomes , Itaalias , Türgis . Kas suhtlesite ka teiste maade modellidega ? Tollal oli kõik keelatud . Minu meelest on meil missindusega päris hästi läinud . Pole seal esile kergitatud kedagi , kelle käitumise pärast peaks hiljem silmad peast häbenema . Kes teile Eesti missidest kõige rohkem meeldib ? Cathy Korju . Eesti modellidest teame peale Carmen Kassi vähe , aga ega temagagi ühtegi tõsist intervjuud pole meil ilmunud . Ainus , kellest jälle ja jälle kirjutatakse , on Beatrice . Tuttavad küsivad minult , kes on Beatrice . Ma ei tea . Mida arvate Carmen Kassist ? Fakt , et inimene on omal alal maailma tippu jõudnud . Valve Raudnask <arv>.<arv>.<arv> Erika Klaats Eesti Kunstimuuseumi Rüütelkonna hoones on välja pandud näitus aastaid nii kodus kui võõrsil tõrjutud seisus kunstniku töödest T egemist on Ülo Soosteri ( <arv>. okt <arv>-<arv>. okt <arv> ) loomingut senisest kõige ulatuslikumalt tutvustava näitusega , kuigi väljas pole kaugeltki kõik kunstniku tööd . Tema joonistusi ja maale on kindlasti veel arvamatu hulk mööda maailma laiali . Väga paljud Moskvas asunud lääne saatkondade töötajad ostsid omal ajal õhinal kokku seda vene avangardlikku kunsti , mida esindas ka dissidentliku kunsti tollane liider Sooster . Seepärast on üsna tõenäoline , et kõiki tema töid ei saa enam kunagi ühele näitusele kokku . Heinz Valk , miks Ülo Sooster elas ja töötas Moskvas ? Ta läks kunsti õppima Saksa okupatsiooni ajal ja sattus sõja lõpupäevil Eesti väeosadesse . Tal õnnestus seda ametivõimude eest varjata ja lõpetada oma kunstiõpingud Tartu kunstiinstituudis ehk endises Pallases . Varsti pärast seda arreteeriti ja saadeti Siberi vangilaagritesse hulk noori kunstnikke , teiste seas ka Ülo Sooster . Süüdistus oli tühine , nagu see asi tol ajal ikka käis . Pärast vabanemist ei antud talle enam Eestis elamise luba . Pealegi oli ta abiellunud juuditariga , kelle vanemad elasid Moskvas . Nii ta Moskvasse jäigi . Milline kunstnik oli Ülo Sooster ? Ta oli ääretult produktiivne mees , eelkõige meeletu ideedetulvaga . Ta oli lausa nagu kunstiliste nägemuste ja ideede vulkaan . Ta ei jõudnud neid isegi fikseerida . Joonistuste hulk , kus ta oma kõige esmased kujutlused oli suutnud põgusalt mingisse vormi viia , ulatub tuhandetesse . Ma nägin ise , kuidas tema ateljees Moskvas keset kärarikast boheemlikku pidutsemist istus Ülo äkki oma töölaua taha ja hakkas joonistama . Ta võis suurema vaevata end ümbritsevast välja lülitada ning järgida ainult oma sisemist sundi ja vajadust midagi paberile panna . Ta kinkis oma töid heldelt tuttavatele ja ka võõrastele , kui pidas seda vajalikuks . Kunstimuuseumis avatud näitusel on väljas vaid üks osa tema loomingust . Sellel väljapanekul on lisaks tema joonistustele ka hulgaliselt õlimaale , mida väga paljud kunstikriitikud kõrgelt hindavad ja peavad eesti XX sajandi kunsti tipuks . Miks ümbritseb kunstniku surma siiani salapära ? Ülo abikaasa Lydia leidis ta oma töölaua tagant , pea vereloigus . Kui naine kiirabisse teatas , viidi Ülo kiiresti minema ja kuni põrmu tuhastamiseni omakseid tema juurde enam ei lastud . Surma põhjuseks öeldi insult . Kogu see kiirustamine ja salatsemine surma järel seab kahtluse alla , kas oli ikka tegu insuldiga . Ülo oli Moskva KGB-le väga pika aja jooksul pinnuks silmas . Tema ümber oli koondunud sõltumatu noorte kunstnike rühmitus , kes kritiseeris ametlikku kunstipoliitikat ja Nõukogude režiimi tervikuna . Tol ajal oli dissidentlik liikumine Moskvas üsna aktiivne , selles lõid kaasa paljud intellektuaalid . Mina julgen küll selles kahelda , et heas füüsilises vormis ja tohutu elujõuga tugev maapoiss nagu Ülo oleks niisama lihtsalt alla andnud . Kas Eestis on Ülo Soosterit kunstnikuna piisavalt hinnatud ? Ei usu , et piisavalt . Kuigi Ülol oli Eestis suur sõpruskond - need , kellega ta omal ajal koos õppis , kes olid tema andunud sõbrad kuni lõpuni . Lisaks lõi ta kontakte ka noorte ärksate kunstnikega , nagu Olav Maran , Peeter Ulas , Herald Eelmaa ja terve hulk teisi , kes on teinud väga palju eesti kunsti arenguks ja muutumisteks Nõukogude perioodil . Moskvas ei olnud tal oma dissidentliku kunstniku kuulsuse tõttu esinemise võimalusi . Eestis ta siiski üritas näitusi korraldada , sest Eestit peeti Moskvaga võrreldes vabameelseks . Kuid siin suhtuti temasse teatava üleolekuga . Ülo töid võeti näitustele pika hambaga . Ka kunstikriitika ei olnud tema suhtes õiglane . Ülo elas väga valusalt üle seda , et oli tõrjutud mitte ainult Moskvas , vaid ka kodumaal . Ta otsis kogu aeg sidet Eestiga . Mida tõstaksite praegusest näitusest esile ? Seda on väga raske teha , sest Ülo Sooster oli niivõrd mitmekülgne kunstnik . Olen tema töid näinud alates <arv>. aastast , kui me esimest korda kohtusime . Olen käinud kõikidel tema näitustel , mida Eestis on tema surma järel korraldatud . Iga kord avastan uusi ja uusi lähenemisi . Tema nautimisest ei saa vist kunagi küllalt . Ääretult vaimustavad on tema joonistused , kus ta laseb oma kõige ehedamatel tunnetel ja mõtetel vabalt paberile formeeruda . Oma viimistletud õlimaalides on ta suutnud kunstilisi nägemusi ja soove realiseerida tunduvalt võimukamalt kui joonistustes . Lõplikku hinnangut ei suuda tema töödele anda mina ega ilmselt ka keegi teine . <arv>.<arv>.<arv> Erika Klaats <arv>.-<arv>. oktoobrini toimub kümnes uue muusika festival NYYD " Olime koos Erkki-Sven Tüüriga <arv> esimese NYYDi algatajad ja koostajad , " ütleb festivali üks kunstilisi juhte Madis Kolk . Viimastel aastatel on NYYD toimunud küll üle aasta , biennaalina . Alates eelmisest korrast kuulub festivali kunstiliste juhtide hulka ka dirigent Olari Elts . Eesti Kontserdi produtsendina lisandub Madis Kolgi puhul ühistele ajurünnakutele ja visiooniotsingutele veel korraldajatöö . Nagu iga suurema ürituse eestvedamise puhul tähendab see kuu või paar enne asja õiget algust hirmsat lõpusirgel rabelemist . " Festivali kui nähtuse üks keskne mõte ongi eneseületamises , " arvab Kolk . Tema meelest ka ideaalne festivalikuulaja avab end , süveneb , häälestab end neiks päeviks mitmekordselt . " Ühel Euroopa paremal klassikafestivalil , kammermuusikafestivalil kaugel Soome metsade peidus Kuhmos on vahel seitse kontserti päevas , ja leidub küllalt neid , kes käivad järjest kõigil , " toob Kolk näiteks . Madis Kolk , kelle osalemist seekordsel festivalil peate eriti põnevaks ja oluliseks sündmuseks ? Sydney ansambel The Song Company on olnud kõikjal nimekate uue muusika festivalide peakülalisi ja toob meieni muusikat , mida väga harva kuuleme : Malaisia , Hiina ja Austraalia autorite uusimat vokaalloomingut . Frankfurdi Ensemble Moderni on oodatud aastaid . Tegu on paljude asjatundjate meelest parima suure uue muusika ansambliga , mis üldse olemas . Ansambel oli <arv> aasta eest esimene ja hulk aastaid ainus püsivalt tegutsev uuele muusikale pühendunud tippsolistide kollektiiv , ja on praegugi kõrgstandardi mõõdupuu maailma muusikaelus . Samasuguse kullaprooviga on Pariisi uue muusika keskus IRCAM , kelle esindus saabub kontserdi , loengute ja CD-ROMide näitusega . IRCAM on üldtunnustatult rahvusvaheline liider muusika uute väljendusvahendite ja tehnoloogiate otsingul . Huvitavaid külalisesinejaid on veel Hollandist , Norrast , Rootsist , Inglismaalt , aga neist kõigist mitte vähem huvitavad on näiteks Eesti heliloojate <arv> uue teose esiettekanded - miski sünnib , midagi sünnitatakse ! Mida arvate Eesti noorte muusikute taseme kohta ? Teatavasti on viimasel paaril aastal meie noored interpreedid saavutanud uhkeid rahvusvahelisi loorbereid , ei mäletagi teist sellist rikast lõikust . Mõtlen eelkõige Olari Eltsi , duo Kai Ratassepp-Mati Mikalai , Marko Martini , Jüri Reinvere , Kalev Kuljuse konkursiedu . Küpsemad tippmuusikud on niigi maailmakaardil : Järvid , Kaljuste ja tema koor , Tüür , Tormis , kui loetleda vaid mõnda . Aga eks igas kunstiliigis on oma saavutused . Olari Elts , tutvustage lähemalt oma viimase aja loomingulist tegevust , nii Nyyd Ensemble'i juhina kui ka Läti Rahvusliku Sümfooniaorkestri peadirigendina . Viimasel ajal on võimalus töötada eesti keeles kujunenud minu jaoks luksuseks , mis teisest küljest on aga selle eriala puhul küllalt tavaline , kuna selles valdkonnas pea alati tuleb Muhamedil mäe juurde minna , sest mäe liigutamine on teatavasti üsna kulukas . Küll aga on kujunenud üsna igapäevaseks töötamine läti keeles , kuna alates augustist olen Läti Rahvusliku Sümfooniaorkestri peadirigent . Suvel juhatasin Dresdeni Sümfoonikuid ( orkester , mis on maailmas üsnagi erandlik , kuna on pühendanud ennast eelkõige kaasaegse muusika ettekannetele ) , samuti Kataloonia ja Barce-lona linnaorkestrit , lisaks ERSOt Leigo talu õuel . Läti orkestriga on meil juba seljatatud mitu olulist kontserdikava . Alustasime augustis rahvusvahelise Riia tšellofesti-vali raames , kus esinesime koos Mstislav Rostropovitšiga , maailma ühe tunnustatuima tšel-listiga . Tema on mees , kes tõstis tšello kui sooloinstrumendi võrdselt viiuli kõrvale , temale on kontserte pühendanud rohkem heliloojaid , kui neid näiteks Eestis üldse elab . Läti orkestril on <arv>. sünnipäeva hooaeg ja mitu kontserti sügisel on pühendatud sellele . Lisaks jätkame koos NYYD Ensemble'iga tööd veelgi intensiivsemalt . Suvel olime peakülaliseks Soomes , Viitasaari uue muusika festivalil , äsja saabusime Varssavist , maailma ühelt vanimalt ja tunnustatumalt uue muusika festivalilt , järgmisena astume mõistagi üles kohe algaval NYYD-festivalil . Kavas on esiettekanne juba pikaajaliselt koostööpartnerilt Helena Tulvelt ( kellelt tellis uudisteose ka eespool mainitud festival " Varssavi sügis " ) , lisaks Erkki-Sven Tüüri , Hiina päritolu helilooja Tan Duni ja Magnus Lindbergi loomingut . Magnus Lindberg on mitte ainult tunnustatuim Soome helilooja , vaid kogu maailmas üks mängitumaid selle põlvkonna heliloojaid . Tema loomingut esitab NYYD Ensemble rohkesti kogu hooaja vältel . NYYD-festivalil meie klarnetisti Tarmo Pajusaare sooloõhtul , novembris Soomes Lux Musica fesrivalil ning veel mitmes kavas tuleval aastal meie uues kontserdisarjas " Aga kõrv ei puhka " . Lisaks neile festivalidele on NYYD Ensemble oodatud veel oktoobris Leedu Gaida festivalile . Peale NYYD Ensemble'i kontserdi juhatan päev varem NYYD-festivalil ka ERSOt . Kavas on Jüri Reinvere esimese suurema orkestriteose esiettekanne . Reinvere on paljulubav noorema põlvkonna Eesti helilooja . Tema teost " Loodekaar " , mis võitis möödunud aastal ringhäälingutevahelise heliloomingukonkursi Rostrum , mängisime äsja NYYD Ensemb-le'iga ka Varssavis . Esitame festivalil ka <arv>-aastase briti staari Thomas Adesi <arv>. aastal valminud teose " Asyla " ning Magnus Lindbergi " Feria " , eeldatavasti helilooja enda kohalviibimisel . Peale selle sisaldab minu hooaeg kontserte paljude Euroopa orkestritega , muu hulgas Hamburgi ja Stuttgardi raadioorkestrid , Flandria Filharmoonikud , Birminghami linnaorkester , Rootsi Raadio orkester . Jüri Reinvere , miks on vaja sellist festivali nagu NYYD ? Just praegusel ajajärgul kirjutatava klassikalise muusika jaoks on kohti maailmas ikka suhteliselt vähe , seetõttu püüavad niisugused festivalid seda lünka täita . Kellest või millest sõltub kõige enam , kas ühest muusikaüritusest saab rahvusvaheliselt tunnustatud ettevõtmine või ei ? Ikka festivali kvaliteedist . Teisest küljest , kas seda rahvusvahelist tähelepanu ja tunnustust ongi nii väga vaja . Festival peaks olema tähtis ja suunatud eelkõige meile , eestlastele . Keda seekordse festivali esinejatest esile tõstaksite ja miks ? Üks väga põnev külaline tõotab olla norra helilooja Rolf Wallin - kõik , mis ma temalt kuulnud olen , on olnud eriliselt hea . Rõõmu valmistab , et itaalia helilooja Giacinto Scelsi loomingut esitatakse festivali lõppkontserdil sellises soliidses paketis , minu teadmist mööda Eestis esmakordselt . Kas muusikat võib pidada valdkonnaks , mis ei sea loojale mingeid takistavaid piire ? Igasugune kunstitegemine asetab teatud takistavaid piire , aga need on enamasti praktilist laadi . On asju , mida ei ole võimalik teostada nende või teiste instrumentidega , on asju , millele seavad piirid nii lühikesed prooviajad kui ka kirjutamiseks ette nähtud aeg . Mis aga puutub loomingulisse tegevusse , nii nagu seda teeb helilooja oma kirjutuslaua taga , siis mingeid piire muidugi pole . Eriti tänapäeval . Aga see piiride puudumine ei pruugi alati anda väga head muusikat . <arv>.<arv>.<arv> Silja Lättemäe Uhiuus mahukas lepingute ja lepinguväliste kohustuste seadus kaitseb nõrgemat lepingupoolt Eelmisel kolmapäeval võttis Riigikogu vastu lepingute ja lepinguväliste kohustuste seaduse ( endise nimega võlaõigusseadus ) , mida parlamendis on arutatud juba mitu aastat . See enam kui tuhande paragrahviga seadus on üks mahukamaid taasiseseisvunud Eestis , andes inimestele tuge kõikvõimalike lepingute ja tehingute sõlmimisel . " Selle seaduse üheks peamiseks märksõnaks on tarbijakaitse , mida võiks tõlgendada - lepingu nõrgema poole kaitse , " kinnitas justiitsminister Märt Rask Riigikogus enne seaduse vastuvõtmist . Kõik lepingud kirjas Seaduses on täpselt lahti seletatud kõikvõimalikud lepingud , muu hulgas töölepingud ja muud mitmepoolsed tehingud . Täpselt antakse teada , mis on liisinguleping , tervishoiuteenuse leping või pakettreisileping , reguleeritakse üürilepinguid . Nii saab näiteks laenuvõtja seadusest tuge , kuidas arveldada õigesti pangaga . Kui praegu kirjutab pank täpselt ette , mis tingimustel on võimalik laenu saada ja kuidas laenu tagasi maksta , siis uue seaduse alusel on laenuvõtjal õigus nõuda niisugust lepingut pangaga , mis vastaks ka seadusele . Seaduse laiem mõte ongi kaitsta tarbijat näiteks panga ülemvõimu eest , üürnikku majaomaniku omavoli eest või reisijaid mõne turismifirma petuskeemide eest . Samuti saab seaduse alusel lihtsamalt vahetada mittemeeldivat kaupa . Seaduse järgi saab lepinguga kaitsta tarbija õigusi ka näiteks energiamüügi korral . Kui seadus jõustub , ei saa enam võlgu sisse nõuda jõumeetodil , et lülitatakse elektrivõlgnikul vool välja või visatakse üürnik korterist lihtsalt tänavale . Kuidas võlga sisse nõuda , ka selleks on täpselt fikseeritud mõjutusvahendid . Ootamatu koduukseleping Uudsena on seadusesse võetud koduukselepingu mõiste . Koduukseleping fikseerib ootamatutes olukordades sõlmituid lepinguid . Näiteks tuleb keegi pakkuma tänaval müüa kasukat või jalgratast . Või pakub reisifirma oma esitlusel ootamatult reisiosakuid müüa , sõlmides kokkuleppeid , nii et tarbijal ei jää aega rahulikult järele mõelda . Koduukselepinguks peetakse ka seda , kui reklaamiagent tuleb töökohta oma pakkumisi tegema või istub kutsumata kohvikulauda ja püüab sulle oma kaupa pakkuda , ja sa nõustud . Selline üllatav pöördumine võib iga inimese segadusse ajada , nii et ta nõustubki mingi asja , teenuse jms peale lepingut sõlmima . Sellistest kokkulepetest on tarbijal võimalik hiljem taganeda . Seadusega on täpselt fikseeritud ka nõuded sellistele lepingutele , mida klient saab posti teel , telefonitsi , televiisori või arvuti kaudu . Nii ei saa enam kodanikku poolvägisi sundida mingeid kokkuleppeid sõlmima . Ootamatute olukordade eest on ta uue seadusega kaitstud . Müüja vastutus Seadus selgitab täpselt , kuidas vastutab kauba müüja , kui tema toode tekitas ostjale kahju . Nii vastutab tootja isiku surma või talle tervisekahjustuse tekitamise eest , kui selle põhjustas puudusega toode . Ka üürnikul on selle seadusega õigus maksta vähem üüri , kui ta ei saanud lubatud teenust . Näiteks kui korter on külm ja kütmata , ei saa kütte eest raha sisse nõuda . Tasub teada , et üürilepingud ei puuduta mitte üksnes korteri üürimist , üürida saab ka tööriista mõnest üürimisfirmast ( näiteks trelli ) . Seadus sätestab ka sellise üürilepingu ülesütlemist . Tarbija ei pea lepingu lõppemiseni üürimise eest tasu maksma , kui ta tööriista enam ei vaja . Kui leping sai sõlmitud mingi tööriista kasutamiseks ja üürijal pole seda tööriista enam tarvis , võib ta lepingu üles öelda ning viia tööriista üürileandjale tagasi varem . Ülesütlemise tähtaeg on üks kuu ette . Lepingutingimusi tuleb täita Tavaolukorras sõlmitud lepinguid tuleb täpselt täita . Põhjalikult on selgitatud , kuidas võlga sisse nõuda . Võlgnike paljususe puhul on seadus lahti seletanud , kes on osavõlgnikud , kes ühisvõlgnikud ja solidaarvõlgnikud . Kui mitu isikut peavad täitma oma kohustuse ühiselt ( solidaarvõlgnikud ) , võib võlausaldaja nõuda kohustuse täielikku või osalist täitmist kõigilt võlgnikelt ühiselt või igaühelt või mõnelt neist . Seadusega reguleeritakse ka lepinguväliseid suhteid . Lepinguväliseks kohustuseks on ühe isiku vastutus teise ees , kui ei ole lepingut . Näiteks kuidas vastutab majaomanik , kui tema räästalt kukub jääpurikas inimesele pähe . Nii põhjalikult lahti seletatud lepingute seadust on vaja selleks , et lahendada vaidlusi ja olukordi , kui lepingus pole konkreetselt mõni asi kokku lepitud . Riigikogu õiguskomisjoni esimees Jüri Adams kinnitas seaduse vastuvõtmisel Riigikogus , et kui kodanik sõlmib lepingu , kus mingi asja kohta pole täpselt öeldud , kuidas toimida , siis kehtivad seaduses ette nähtud normid . Jõustub hiljem Kui seadus jõustub , muutuvad varem sõlmitud seadusevastased lepingutingimused kehtetuks . Seega kaitstakse lepingu nõrgemat poolt , et talle ei saaks vägisi peale suruda rängemaid lepingutingimusi , kui seadusega lubatud . Lepingute ja lepinguväliste kohustuste seaduse ehk võlaõigusseaduse esialgseks jõustumisajaks pandi <arv>. aasta <arv>. juuli . Seadus jõustub siiski alles pärast seda , kui on vastu võetud veel kolm seadust . Kõigepealt on vaja vastu võtta uue seaduse rakendusseadus , mida paraku pole isegi veel menetlusse antud . Vastu on vaja võtta veel tsiviilseadustiku üldosa seadus ja uus rahvusvahelise eraõiguse seadus . Meie võlaõigusseadust , mille valmimine koos eeltöödega kestis ligi viis aastat , peetakse üheks moodsamaks lepingulisi suhteid reguleerivaks seaduseks Euroopas . Seni reguleerib lepingulisi suhteid <arv>. aastatest pärit ENSV tsiviilkoodeks . <arv>.<arv>.<arv> Tõsi taga Kuni läinud nädalani olid kuumad toidukaubad Merevaigu juust ja Merekivikeste kommid . Nüüd on populaarsed Rüütli õlu ja Rüütli sink . Retroviisor Järgmisest nädalast istub presidendi aujärjele uus mees ja Lennart Meri jätab Kadrioruga hüvasti . Tänuliku publikuga peab hüvasti jätma ka Egon Nuter . Küllap leidub ka Rüütli-härrale varsti kohane teisik . See ei tohiks eriti raske olla.Meenutamaks hea sõnaga varipresident Nuterit , räägin ühe loo tema noorusaastaist . See oli millalgi <arv>ndate algul . Kuum koht igasugu pidude korraldamiseks oli Rapla lähedal asuv Loone linnus . Ühele sihukesele jaanipeole läks ka Nuter . Kohalikel maanoortel oli aga tol ajal kombeks linnameestele süstemaatiliselt tappa anda ja neilt raha ära võtta . Astuski ühel hetkel tulevase kuulsuse ette kamp joomaseid külanoori ligemale kahemeetrise kapilaadse mehhanisaatoriga eesotsas . Et mees , anna rubla . Nuter ei tahtnud anda . Ring tõmbus koomale , et linnamees ühiselt hoolsasti läbi kloppida . Kuna asi toimus üsna lagedal kohal ja karistusoperatsioon oleks mõnele soovimatule miilitsale silma võinud jääda , haaras kapp Nuteril rinnust kinni ja hakkas teda võsa poole tirima . Ülejäänud kamp jäi ootama . Nõnda siis tiris-lohistas kolakas vaest kidurat vennikest võssa ja Nuter nägi vaimusilmas juba lendavaid hambaid , kinnipaistetanud silmi ja murtud ribisid . Juhtus aga ime . Tagurpidi liikudes komistas kapp kännu taha ja joodud peedist rikutud tasakaalu tõttu kukkuski hirmsa raginaga selili võssa , Nuter tema otsa . Võsas oli aga kaval känd , mis täpsalt joomakoera kukla alla sattus ja mehe ööbikuid kuulama saatis . Nuter tõusis püsti , kloppis tolmu riietelt , astus võsast välja ja ütles külameestele napisõnaliselt , kuid kindlalt iga sõna hääldades : " Korjake oma pealik ära ! " Külamehed arvasid , et too linnavurlest kõrend valdab salajasi idamaiseid võitluskunste , ja taganesid võssa pealikut turgutama , Nuter aga lasi igaks juhuks jalga . Lembit Remmelgas Estonian Airi lennukid lendavad lähipäevadel lühendatud sõidugraafikuga . Stockholmi asemel lendavad lennukid Kärdlasse ja Kopenhageni asemel kraavi . Ka lendavad lennukid poole madalamalt . Tervishoiuamet hoiatab : " Sügise saabudes tabab riiki aptsihhaad ehk gripibakterite püha sõda . " Margo Vaino - Elavas järjekorras võib vahel surmani oodata . - Joodiku kõhus tõmbab paeluss end iga jumala päev rihmaks . - Kui mehel pilt eest ära , siis iga naine piltilus . - Kõva roolijoodik on promiljonär . Andres Ülviste Sirgu silita Head märgid Kui teed ukse lahti ja näed inimest rohelises , võetakse sind sõjaväkke ; kui sinises , pannakse sind istuma ; kui valges , pistetakse sind hullumajja ; kui oranžis , on sul majas tulekahju ; kui kollases , on sul midagi puruks ; kui mustas , sured ära . NETI RENT Kui tahad õigeks ajaks tööle jõuda , tõuse varem üles . Kui tahad õigeks ajaks koju jõuda , mine varem töölt ära . Laulame neid laule jälle Mustamäe mändide vilus Seal Mustamäe mändide vilus , kus särab telklinnaku tuli , on alati olla nii ilus kesksuvel ja sügisel kuni on talv ja seal lumised hanged kesk härmatand mööblit ja kappi ning ühikaasukaid kangeid viib edasi ahastav hõik . Appi ! Margo Vaino Debelaki teabekeskus Energiajärelevalve inspektsioon teatab , et seoses peatse elektrihinna tõusuga võib turule hakata ilmuma massiliselt salaelektrit . Juba praegu on hinnanguliselt <arv>% kogu elektriturust salaelektri müüjate käes . Salaelektrit toodetakse eriti usinasti maapiirkondades , kus uuringute kohaselt on aasta jooksul salaelektrit oma koduses majapidamises tarbinud iga teine inimene . Salaelektrit tehakse , kus juhtub , tihti on selle kvaliteet kahtlane ja see rikub majapidamisseadmeid . Igas kuus konfiskeerib politsei kümneid elektrigeneraatoreid . Nähtusega võitlemiseks on Eesti Energia lasknud varastada mitmeid elektriliine - kuid võitluses salaelektriga on seni kaotajaks pooleks ikka olnud riik . ROHKE DEBELAKK Vaheta mõtet " Kuidas te kavatsete terrorirünnakute eest tasuda ? " " Pangaülekandega . " " Ja mida teie lõunaks tellite , härra linnavolinik ? " " Supi , prae ja magustoiduks mõrva . " " Tere , notar . Ma tahan tõendit , et ei kavatse pärast surma oma elundeid loovutada ? " " Miks ? " " No tuleb mõni kalur ja võtab näiteks mu kõhu ! " " Kalur ja kõhu ? " " Nojah , hakkab mu kõhu-ussidega kala püüdma ! " Margo Vaino Legend rästikust kui elad oma õue all ja ei käi sul ka lehti ei tea mis toimub kaugemal mis näiteks Hiinas tehti no ja kui ringi melutsed sa aina kaugein maaden ei tea et kuivand kännu all just koduukse lähedal sind oodates seal elutseb üks pisike bin Laden kui koju vead taas enda ta aknast sisse lendab sest rästik on vallatu oi küll on vallatu vallatu ussike salvab me majakest salvab ka Annekest salvab ka nukukest Contra Päevaraamat Inna Aeg <arv>. september Elekter läheb järgmisel aastal jälle kallimaks . Otsustasime vanamehega , et lülitame ennast Eesti Energia vooluvõrgust välja . Kõik ! Aitab ! Me ei ole nii vaesed , et kalli elektri eest maksta . Vanamees ( tark ja viisakas nagu ta on ) hakkab ise valgust tootma , nii nagu tuulegeneraatorid teevad . Ta läheb keset õue , teeb kindlaks , kust poolt tuult puhub ja hakkab siis kätega vehkima . Juhtme ehk kõige tavalisema kaabli võtab kätte , teine ots tuleb majja . Kus valgust parajasti vaja on , sinna juhtme pistangi . Küll ma olen ikka nupukas maakas - kui vanamees ise elektrit toodab , siis on tal ju pidevalt käed-jalad tööd täis ! <arv>. Reede nagu reede ikka . <arv>. Reedele järgneb tavaliselt laupäev . <arv>. Teleseriaal " Jürgensonid " on väga mage , elavad seal Lehtses ja mõnitavad kohalikke elanikke . Küll ostavad poest viina võlgu , küll kõnetavad külanaisi . Vanamees käis rattaga Lehtses ja võttis Hannes Võrno vanad püksid endale . <arv>. oktoober Valitsus läheb remonti , huvitav , kas teevad euroremonti või tavalist mittemidagiütlevat . Ühesõnaga on rõõmustav kuulda , et igal mihklil on oma oinapäev . Üks meeldiv uudis veel : Spageto sai <arv> <arv> krooni trahvi . <arv>. Kuuse-mutt kogus neli aastat raha , et reisile minna . Täna hommikul nägin teda üle pika aja taas . Kolme sõnaga : saabus Itaalia reisilt . Ta rääkis , et sai endale reisilt nii palju sõbrannasid et hirmus hakkas kohe . Kuusekas sai endale koles-terooli asemel ilusterooli - lõunamaine päike võib imet teha . Veinist ja viinamarjadest rääkimata . Kuusekas rääkis neli tundi järjest , mida ja keda ta Itaalias nägi . <arv>. Kolmapäev . Panime vanamehega talvekartulid maha . Siis on hea küünlapäeval värsket kartulit nosida . <arv>.<arv>.<arv> <arv> . X Kirjanik Debora Vaarandi *<arv> Ju hommikul ärgates tundsin , see hommik on parem kui muud . Häid värve veel pillavalt jagab oktoober , mu sünnikuu . Käes sumeda sügise hari . Kirjanik Herman Sergo *<arv> ( Tema " Näkimadalad " on Eesti elu enim mõjutanud saja raamatu nimekirjas . ) <arv> lõpetasid inglased Phil ja Louise Shambrook esimese ümbermaailmareisi tandemjalgrattaga . Alustasid nad oma <arv> <arv> km pikka sõitu Inglismaalt Briggsist <arv>. XII <arv>. <arv>. X <arv> püstitas ameeriklanna Gerry Checkoni kasvatatud kõrvits ( pildil ) " Atlantic Giant " ( 'Atlandi hiiglane' ) USAs Altoonas Pennsylvania kõrvitsapeol maailmarekordi - kaalus <arv> kg . <arv>. X <arv> võeti Berliini raadiotelegraafi konverentsil ühtse rahvusvahelise merehädasignaalina kasutusele SOS ( ... - ... ) . Ingliskeelsete sõnade Save Our Souls ( 'päästke meie hinged' ) esitähtedena hakati seda tõlgendama alles hiljem . Seni oli kasutusel CQD ehk 'Kõik jaamad , hädaolukord' . Raadiotelefonside korral on aastast <arv> hädasignaaliks sõna Mayday , mis tuleneb prantsuse väljendist m'aider ( 'aita mind' ) . Aastast <arv> on mõlemad kasutusel ka kosmosesides . <arv>. X Ameerika filosoof Richard Rorty *<arv> ( " Et jõuda paremasse maailma , tuleb olla solidaarne . " " Tema " Contingency , Irony , and Solidarity " ehk " Sattumuslikkus , iroonia ja solidaarsus " on tõlgitud saksa , itaalia , hispaania , hollandi , taani , prantsuse , portugali , ungari , serbohorvaadi , türgi , korea , poola , vene , bulgaaria , hiina , rootsi , rumeenia , jaapani , läti , tšehhi , eesti , ukraina , kreeka ja heebrea keelde . ) <arv> järgnes neljapäevale , <arv>. oktoobrile reede , <arv>. oktoober ning vana ehk juuliuse kalendri asemel hakkas kehtima uus ehk gregooriuse kalender . Paavst Gregorius XIII oli <arv>. II <arv> välja andnud bulla , millega kehtestas uue kalendri , et aastaajad ja kuupäevad taas õigesti kohakuti nihkuksid . Kalendriaasta algus oli XVI sajandiks astronoomilise aasta algusest juba kümme päeva maha jäänud . Kuna Maa pöörlemine ümber oma telje ja tiirlemine ümber Päikese ei käi täisarvulises taktis - praegu on näiteks aastas keskeltläbi <arv>,<arv> päeva - , on õieti iga kalender ebatäpne . <arv> võtsid uue kalendri kasutusse Itaalia , Hispaania , Portugal , Prantsusmaa , Poola . <arv> järgnesid Saksamaa katoliiklikud osad , <arv> Ungari , <arv> Saksamaa protestantlikud osad , <arv> Inglismaa ja tema asumaad , <arv> Rootsi ja Soome , <arv> Türgi . Eestis hakkas uus kalender kehtima <arv>. veebruaril <arv> , mis järgnes <arv>. jaanuarile . <arv>. X <arv> lõpetas ameeriklane David Kunst esimese jalgsi sooritatud ümbermaailmareisi . Alustanud kodulinnast Wasecast Minnesota osariigis <arv>. VI <arv> koos vend Johniga , kelle tapsid Afganistanis röövlid , kõndis ta mööda nelja kontinenti kokku <arv> <arv> km . Kui Kunst septembris läbi Nebraska kodu poole astus , ütles ta ajakirjanikule intervjuud andes muu hulgas : " Iga kirik , mis ma tean , püüab sind käsutada , kuidas olla ja mida uskuda . Suhe Jumalaga on igaühe isiklik asi . Abielu on vilets värk . Ma olen üle terve ilma saanud tuttavaks hulga naistega , ja alati ei lõppenud asi käesurumisega . " Wasecas tõusis kole lärm , tühistati plaanitud pidulik vastuvõtt , loobuti talle auto kinkimisest . <arv>. X <arv> keelati Tartus avalik teatritegemine . Keeld jäi kehtima <arv>. aastani . <arv>. X <arv> hakkas Fordi autotehases tööle esimene montaaži-konveier . Senise <arv>,<arv> inimtunni asemel kulus Ford T ehk Plekk-Liisu kokkupanekuks <arv> inimminutit ning selle hind langes <arv> dollarilt viimaks <arv> dollarile . ( Pildil mudel Touring aastast <arv> ) <arv>.<arv>.<arv> SAPARDi programmi raames on võimalik investeeringu eest tasumisel kasutada ka kapitalirenti ehk liisingut järgmiste liisingfirmade vahendusel : AS Sampo Liising Narva mnt. <arv> , Tallinn <arv> Telefon <arv> <arv> <arv> AS Nordea Finance Estonia Hobujaama <arv> , Tallinn <arv> Telefon <arv> <arv> <arv> AS Hansa Liising Eesti Liivalaia <arv> , Tallinn <arv> Telefon <arv> <arv> <arv> Krediidipanga Liisingu AS Narva mnt. <arv> Tallinn <arv> Ühisliisingu AS Tornimäe <arv> , Tallinn Telefon <arv> <arv> <arv> <arv> ; <arv> <arv> <arv> <arv> TBB Liisingu AS Vana-Viru <arv> , Tallinn <arv> Telefon <arv> <arv> <arv> <arv> ; <arv> <arv> <arv> <arv> <arv>.<arv>.<arv> <arv>. oktoobril otsustati Põllumajanduse Registrite ja Informatsiooni Ametis ( PRIA ) nõuandva komisjoni koosolekul kuulutada välja uus konkurss SAPARD programmi II meetme ( põllumajandus- ja kalasaaduste tootmise ning turustamise parandamise investeeringutoetus ) raames . Tööstustelt laekus II meetme osas <arv> taotlust ( <arv> piima- , <arv> liha- ja <arv> kalasektorist ) , millest neli rahuldati . Positiivse otsuse said Tori-Selja Piimaühistu , AS Valga Lihatööstus , AS Linpet ja AS Kallaste Kalur , toetuse kogusummaga <arv>,<arv> miljonit krooni . Sellel aastal on võimalik välja jagada üle <arv> miljoni krooni põllumajandus- ja kalasaaduste tootmise parandamise investeeringutoetust . Komisjon otsustas II meetme osas kuulutada välja uue avaliku konkursi kokku <arv> <arv> <arv> krooni toetussumma ulatuses . Täiendav taotluste vastuvõtt kestab <arv>. oktoobrist kuni <arv>. novembrini <arv> a. PRIA peadirektori asetäitja , SAPARD-agentuuri juhataja Katrin Noorkõivu sõnul oli nii piima- , liha- kui ka kalasektoris nõuetele vastavaid vigadeta taotlusi . " See näitab , et kui ettevõtjad tõesti soovivad toetust saada , siis nad suudavad nõudeid täita , " ütles Noorkõiv . " Uus konkurss annab kõigile eelnevalt negatiivse vastuse saanud tööstustele uue võimaluse SAPARDi toetust saada . Esimesel korral laekus II meetmeraames taotlusi kokku <arv>,<arv> miljoni krooni ulatuses , kuid välja jagamiseks on <arv> miljonit , " selgitas Noorkõiv . SAPARDi raames esitati kokku <arv> taotlust , millest <arv> on tänaseks saanud heakskiidu ja broneeritud toetussumma on üle <arv> miljoni krooni . Praeguseks on kõige rohkem positiivseid otsuseid ( kuus ) läinud Tartumaale , järgnevad Põlva- ning Lääne-Virumaa viie projektiga . Senimääratud toetustest kõige suurem summa , -<arv>,<arv> miljonit krooni- läheb Valgamaa lihatööstusele . Põllumajandustootmise investeeringutoetuseraames saab Põlvamaa ettevõte veiselauda ehituse toetuseks üle <arv>,<arv> miljoni krooni . Seni rahastatud projektidest väikseim summa -<arv> tuhat krooni - läheb taimekaitsepritsi soetamiseks . SAPARDi taotluste vastuvõtt algas <arv>. juulil ja kestis II meetme osas <arv>. septembrini ning ülejäänud meetmete osas <arv>. septembrini . Taotlused võetakse menetlusse esitamise järjekorra alusel . Toetuse saajate lõplik seis selgub novembri lõpuks , kui kõik projektid on läbi vaadatud . Järgmisel aastal algab SAPARDi toetuse taotluste vastuvõtt veebruaris . <arv>.<arv>.<arv> Rein Raudvere Tema " Raskelt kogutud teoste " kõige pikemad lood oleksid seotud tornaadode , orkaanide ja äikesega Maalehe lugejad teavad teid eelkõige huvitavate ja hea sulega kirjutatud ilmateemaliste lugude autorina . Kes on aga Ain Kallis ise ? Sündisin Eestimaa südames , Paide linna haiglas . Kuigi nägin esimest korda ilmavalgust Saksa okupatsiooni ajal , pandi mulle alus siiski Nõukogude korra viljastavates tingimustes . Pärast Paide keskkooli lõpetamist õppisin Tartu Ülikoolis geograafia osakonnas meteoroloogiat-klimatoloogiat . Õpitav ala sobis , olen alati tahtnud rännata , ilmaelu tundma õppida . Kui olin kolmandal kursusel , pakkus akadeemik Juhan Ross võimalust õppida eriprogrammi alusel aktinomeetriat ( geofüüsika haru , mis tegeleb päikesekiirguse mõõtmisega ) . Väitekirja , mille teemaks oli päikesekiirguse mõju taimede produktiivsusele eri geograafilistes tingimustes ( matemaatilise mudeli alusel ) , kaitsesin <arv>. Nüüd tean , millised peaksid välja nägema kartuli- või odrataimed , et nad " töötaksid " maksimaalse kasuteguriga . Kogu elu olen töötanud Tõraveres , aastast <arv> Eesti meteoroloogia ja hüdroloogia instituudi Tartu meteoroloogiajaamas . Saadame kaheksa korda päevas sünoptilisi telegramme , teeme kliimauuringuid jne. Meie jaam kuulub Päikese kiirguse mõõtmise <arv> baasjaama hulka maailmas . Kas huvi ilma vastu on teil olnud väiksest peale ? Kõige suurem huvi oli koolipõlves õhutemperatuuri vastu : kui külma oli <arv> miinuskraadist enam , võis teatavasti koju jääda . Et kindel olla , tuli kooli seinal oleva kraadiklaasi juurde hiilida ning pakase puhul kiirelt jalga lasta , muidu panid pedagoogid sind sooja ruumi üles sulama , s.t millegagi tegema . Millal avastasite , et teil on hea sulg ? Ega mu sulg eriti kiirelt libise , enamik jutte sünnib suure hambakiristamise saatel . Eeskujudena on silme ees ilma teemal väga hästi kirjutavate Heino Toominga ja Milvi Jürissaare lood . Kas on plaanis ka mõni raamat kirjutada ? Oma " Raskelt kogutud teoste " esimese osa kirjutaksin ilma ja kliima teemadel . Lookesi ajakirjanduses on ilmunud üle <arv> , kadunud professor Viktor Masing soovitas need raamatu aluseks võtta . Selles võiks olla nii raskekaalulisem õpetlik ja tõsine teatmeosa , ilmarekordeid , ka oma teooriaid . Kõige pikemad lood oleksid seotud tornaadode , orkaanide ja äikesega . Mida klimatoloogina arvate maakera kliima soojenemisest ? Kas hirm on üle paisutatud ? Imastik on alati olnud muutlik ja usun , et jääbki muutlikuks . Kas ja kui kõvasti ta tasakaalust välja läheb , see ongi üks suuremaid klimatoloogide ees seisvaid küsimusi . Igaks juhuks peab olema valmis rasketeks aegadeks . Parem hoida kui oiata . Kui kliima muutub nii , nagu näevad ette mõned stsenaariumid , läheb meil soojemaks , metsakahjureid sigib juurde . Kartulit saab rohkem , meri võib aga peale tungida . Miks ikkagi kliima soojeneb ? Üks teooriaid on järgmine . On välja arvutatud , et üks alasti inimene võib väikese ruumi soojust tõsta <arv>-<arv> kraadi võrra . Praegu on Maal elanikke <arv>,<arv> miljardit , enamik neist elab Aasia lõunapoolsetel aladel . Seal kantakse õhukesi riideid , mis lasevad kehasoojust hästi läbi . Põhjalaiuste elanike riietus on aga paksem , seega on nende mõju atmosfääri termilisele olekule väiksem . Temperamentsemad inimesed hingeldavad , eraldades õhku süsihappegaasi , mis on üks nn kasvuhoonegaase . Taimetoit , mida rohkem kasutatakse troopilistel aladel , soodustab aga metaani teket ( samuti kasvuhoonegaas ) . XVI-XVII sajandil elas maakeral inimesi vaid <arv>-<arv> miljonit , seega oli kliimat mõjutav antropogeenne tegur väike . Tollased epideemiad tõidki kaasa nn väikese jääaja . See teooria on alles hüpoteesi järgus , seda ei maksa veel tõena võtta . Millised on suuremad katsumused , kus ilm teid proovile pannud ? Suuremad katsumused on seotud ookeaniga . <arv>. aastal sattus teaduslaev Arnold Veimer <arv>-<arv>pallisesse tormi , mis möllas mitte paar päeva , nagu harilikult , vaid kaks nädalat järjepanu . Õudselt raske oli ronida silda ilmavaatlust tegema . Sain teada , mis tunne on miinipildujal : kõik , mis alla neelasin , tuli otsekohe sama teed tagasi . Koju jõudes olin ma nii kõhn , et sain tuppa uksi avamata . Millist ilmanähtust tahaksite tingimata ise näha ? Tõelist tornaadot tahaks näha ( eemalt ) . Olen neid seni vaid unes näinud . <arv>. aastal tegutses tugev tornaado USAs Memphise linnas , vaid kahe miili kaugusel N Liidu kosmosenäitusest , kus tol hetkel loengut pidasin . Hoiatusi küll kuulsin , kuid keeris jäigi nägemata . Kas võite rinna ette ajada , et olete näinud mõnd harvaesinevat ilmanähtust ? UFOsid olen näinud , kahjuks leidsid hiljem kõik juhtumid seletuse . Üks nähtus on küll , mitte ilmanähtus , millele ma pole vastust leidnud ( ehk teeb seda mõni Maalehe lugeja ) . See on seotud lehmadega . Juba lapsepõlvest mäletan , et kõik jaanitule või muud lõkkeasemed olid vähemalt järgmisel päeval tihedalt kaetud sõnnikukookidega . Miks ? Milline on teie põnevaim looduselamus ? Põnevamad elamused on seotud maavärinatega . Paar aastat tagasi äratas kõiki elanikke Costa Rica pealinnas kella kuue ajal <arv>,<arv> magnituudine tõuge . Kõrvalvoodis magav kolleeg Heino Tooming kargas istuli : " Kas ma norskasin ? ! " Teie lugudes on tihti viiteid ajalukku , mil ilm on muutnud sündmuste kulgu . Seega ei tohi ilma alahinnata ? Aastate jooksul kogunenud andmebaas on päris suur , mitu riiulitäit kiirköitjaid , raamatuid . Ka Internet on andmete hankimiseks hea abimees . Näiteid , kus ilm , kliima muutumine on määranud tervete rahvaste saatust , võib ajaloost leida hulgaliselt . Paljudele neist ei pöörata väärilist tähelepanu . Ajalehed on täis uudiseid , kui keegi kusagil tappis viis inimest . Kui palju on meil aga neid , kel on meeles , et Bangladeshis uppus <arv>. aastal tormilaines ühe päevaga <arv> <arv> elanikku ? Hea on ilma ette teada . Kuidas suhtute ilmatarkadesse ? Kõigis mereäärsetes riikides tuntakse ilma vastu huvi . Inglased peavad ses suhtes ükskõikseid kergelt tuhnusteks . George Bernard Shaw soovitas lilleneiu Elizal seltskonnas rääkida kas ilmast või tervisest : need teemad huvitavad kõiki . Ilmatarkadesse nagu teistessegi loodusevaatlejaisse tuleb suhtuda muidugi hästi . Iga talumees peaks oma kodukanti , oma põldude mikrokliimat põhjalikult tundma . Sellest ju sõltub , mida , kunas ja kuhu külvata . Arvan , et väikese rahvaarvu kohta on meil ilmataate päris palju . Mujal maades on sadu , mõnel maal isegi tuhandeid amatöör-ilmavaatlejaid , kes päevast päeva teevad täpseid vaatlusi ning saadavad andmed riikide ilmateenistustele . Väga tänuväärne töö . Meil on ilmavaatlejate võrk üpris kokku kuivanud , korrespondente on jäänud poolsada . Astronoomide seas töötades on mul aga kujunenud hoopis teistsugune arvamus astroloogidest ja nn maagidest . Ühinen akadeemik Juhan Rossi arvamusega , kes tõdes : " Sageli on mul meie ajakirjanduse pärast piinlik : teadus on artiklites segamini pseudoteadustega . " Üks lehemees tunnistas : muidugi on astroloogia ja muu selline jama , aga see müüb ! Kas olete vahel ise oma lõbuks ilma ennustanud ? Loomulikult . Naine küsib igal hommikul , kas vihmavarju peab kaasa võtma . See pole mingi lõbu , kui mõelda ennustuse võimalikele tagajärgedele . Kas Eesti põllumehel hakkab kaduma vahetu side loodusega ? See side ähvardas kaduda , kui kõrgemalt poolt ( mõtlen siin mitte taevataati ) püüti anda juhtnööre õigeaegseks maaharimiseks . Nüüd peab iga talunik ise mees olema . Abiks oma teadmised pluss riikliku ilmateenistuse andmed . Hindamatuks teadmiste allikaks pean " Agrometeoroloogilist bülletääni " , mida on välja antud aastakümneid ja millest võib teada saada , kui palju sadas põuasel <arv>. aastal või vihmase <arv>. aasta septembris , mil kartuleid tuli võtta lauatükkidel jne. Milline on teie side maaga ? Maaga olen seotud juba lapsepõlvest , kui veetsin suved vanaema heinamaal . Harrastasin pikamaajooksu , kui piksepilv silmapiirile kerkis , või venitasin naba heinu lakka loopides . Tõravere observatooriumis teenisin kena raha , kui šefina ( katsuge seda tiitlit nüüdsel ajal seletada ! ) tuli Nõo sovhoosis kartulikuhje matta . Meie rühm koosnes siis ainult teaduste doktoritest ja kandidaatidest ! Vanasti öeldi , et linnaõhk teeb vabaks . Nüüd tunnen end Põlva lähedal asuvasse maakodusse jõudes vabana paljudest muredest . Kena loodus , toredad inimesed . <arv>.<arv>.<arv> Annika Poldre Käsitööõpetaja Liivi Räni loodab elustada kauni ja puhta põlle kandmise tava " Tahad minuga intervjuud teha ? " imestab Liivi Räni . Ja keeldub kategooriliselt . Otsus on lõplik ja kauplemist ei kannata , sest tean , et mul on tegemist sõnaka inimesega . Mina aga ei saa reeta , et pean temast kirjutama kui Maalehe laureaadist . Liivi Räni räägib meelsasti kõigest peale iseenda . Võibolla polegi see vale inimese puhul , kelle eest kõnelevad tema tööd - Liivist ta kaunid käsitööd . Tegemist on käsitööõpetajaga , kelle nimi on " Targu talita " ühe põhiautorina näputööhuviliste seas tuntuks saanud . Kudum pildiks seinale Tema pakutud mustreid - olgu heegeldusi , kudumeid või muud - hindavad tegijad nende huvitavuse ja uudsuse poolest . Tema koostatud käsitöökülgedel leiavad juhiseid kord tublid oskajad , kord algajad . Meistertegija heegeldust ja kudumeid on väliseestlased pea igasse maailmajakku viinud ja nii mõnigi töö , mis tegijal mõeldud tarbeasjaks , on saanud raami ümber ning pandud pildiks seinale . " Igal neljapäeval võtan põnevusega lahti " Targu talita " , et veenduda , kas kõik on läinud trükki õigesti , " ütleb ta . Ja kui on midagi viltu , on ta enese suhtes väga nõudlikuna sügavalt nördinud . Mitte sellepärast , et vigasel õpetusel tema nimi all , vaid et tegija võib hätta jääda . Õnneks on " Targu talita " eksinud väga vähe ja parandusega asja heastanud . Liivi Räni on teinud kaastööd ka mõnele teisele ajakirjale , aga koostöö ära lõpetanud siis , kui tema arvamusega ei arvestatud või õpetusi hoolimatult vigadega avaldati . " Targu talita " tegijate õnn on teha koostööd autoriga , kellel lisaks professionaalsusele on olulised ka täpsus ja korrektsus . Meie käsitöökülgi koostades mõtleb ta eelkõige maanaistele , nende huvidele ja võimalustele . Ühtki linikut , sussi või mütsi ei paku ta välja ehku peale , vaid kõik , mille tegemist ta õpetab , on endal ära tehtud ja õpetus läbi proovitud . Enamik , mis aastatega valminud , on saanud omaniku , tegijal on alles kaante vahel fotod ja tööskeemid . Peleriin tädi Maalile Liivi Ränil on idee , mis peaaegu võiks juba teostuda . Ta on kudunud kauni peleriini ühele tädi Maalile . Maanaine , kes selle omanikuks võiks saada , on veel leidmata . " Ta võiks olla naine , kes elupäevad maal elanud , talus toimetanud ja kolhoosiaja näguripäevi näinud , " arutleb ta . " Või hoopiski see , kes segastel aegadel linna sattunud ja nüüd taas maale läinud ning oma lapsepõlvekodu üles ehitanud . Igatahes võiks ta olla tragi eesti naise musternäide , " arvab kingi looja . Kingi saaja leidmisele võiksid ehk lugejadki kaasa aidata . Peleriin on peaaegu valmis , varsti võiks selle üle anda . " Mulle ei meeldi ühtki asja kaua teha või pooleli jätta , " ütleb Liivi . Niikaua on rahutus hinges , kuni asi tipp-topp valmis . Käsitööoskus emalt Oma esimese kleidi õmbles ta neljanda klassi tüdrukuna . Kummutisahtlis oli riidetükk - tumesinisel põhjal roosad õied . Eesti Naisest võetud lõiget kohandas ta ise ja et riiet ei jätkunud , nuputas mustast materjalist vesti peale . Tegija jäi tööga rahule . " Kust sa nii ilusa kleidi said ? " imestasid klassiõed , kui Liivi sellega kevadel kooli läks . Õpetajat polnud selle õmblustöö juurde vaja . Käsitööoskus tuli ehk justkui iseenesest emalt , kes oli õppinud Virumaa rahvaülikoolis . Selle lõpupildil on emal seljas omatehtud Kuusalu kihelkonna rahvarõivad . Ema õppis seal ka niplispitsi ja muu peene käsitöö tegemist , kõiki perenaiseoskusi ning tütrele andis edasi kogu oma oleku , oskuste ja teadmistega ettekujutuse , milline peab olema perenaine . Ema tehtud põlled olid kodus käigus niikaua , kuni lausa ära kulusid . Põlled on Liivi Räni meeli köitnud juba hulk aega . Tema arvates on nad teenimatult unustusse vajumas ja nende väärtus tuleks taastada . " Turismitalu perenaine võiks oma külalisi teenindada , valge põll ees , " arutleb ta . Just nende perenaiste kaudu loodab ta elustada põlletraditsiooni . Kaunis ja puhas põll lisab perenaisele väärikust . Selline põll hoiaks ka aegade sidet esiemadega . " Miks ei võiks olla ilus valge põll ka pereemal pühapäeva hommikul ees , et rõhutada selle päeva erilisust teiste hommikutega võrreldes , " arutleb ta . See peaks olema kaunim kui lihtne lihunikupõll , millest pea sisse pistetakse ja siis pael kaela taha jääb . Ta on vaielnud teiste käsitööõpetajatega ja ka õppejõududega , kes kokki ja ettekandjaid koolitavad , kuid põlle enam miskiks ei pea . Liivi on kogunud materjali Soome kodumajandusõpetuse kohta , nüüd vajaks uurimist Eesti Rahva Muuseumi varakambrid , et selgust saada , kellel on vanem põlletraditsioon , kas naabritel või meil . Kindel , et mõlemal rahval on see olnud läbi aegade taluperenaise ehe . Ehkki juba aastaid tallinlane , võib Liivi pikalt kõnelda oma kodukandist Kolgakülast . Selle käekäiku jälgib ta huviga , muretseb maharaiutud metsa ja tööta jäänud inimeste pärast . Ta tunneb rõõmu sellest , et Kolgaküla rahvamaja ei lagune ega kõdune . Sellest majast on tal tüdrukupõlvest hulk kauneid mälestusi rahvatantsust ja näitemängust . Poti-panni kuningriigis Niisama hästi kui Liivi teeb käsitööd , on ta oskaja köögis . " Polegi toitu , mida ei meeldiks teha , " ütleb ta . Poti-panni kuningriigis tunneb ta end üksi kõige paremini . Siis ei sega keegi ega napsa selja tagant seda , mis valmimas . Olgu see küpsetis või hoidis - keele viib alla iga ta roog . Mõne toidu tegemine on aeganõudvam ja vaevarikkam . Selle juurest põgeneb siis tegija väsimuse peletamiseks teise meeldiva tegevuse - käsitöö juurde . Minu esimesed ehtsa matkamise mälestused seljakoti ja telgis ööbimisega on samuti seotud Liivi Räniga , kes noore õpetajana viitsis meie , algklassi rüblikutega mööda Eestit rännata . Aga see on üks teine lugu . <arv>.<arv>.<arv> Tõnu Hagelberg Ajal , mil Nikita Hruštšov tõotas kohe-kohe televiisoris NSV Liidu viimast usklikku näidata , hakkas Toomas Paul vaimulikuks õppima Milline te koolis olite ? Olin elava loomuga poiss , kellel kunagi ei olnud igav ega puudu tegevusest . Samuti kange kakleja ja vaidleja , vahel jäin muidugi ka alla . Tegin tehnikumis paar aastat maadlustrenni , see oli ilmselt teismeliseeas väga vajalik . Kuidas kooliõpetajad teisse suhtusid ? Ei mäleta probleeme . Oli ju sõjajärgne aeg ning rahvale polnud kirikuõpetaja , nagu seda oli minu isa , mingi vaenlane . Kui isa arreteeriti ja <arv> aastaks Siberisse viidi , olin küll ametlikult rahvavaenlase poeg , aga see oli tollal külarahva silmis pigem lugupeetav seisus . Kui tahtsin tehnikumi lõpu eel paar eksamit ümber teha , et TPIsse kiitusega edasi õppima pääseda , seadis direktor tingimuseks komsomoli astumise . See ei olnud minu tee . Tagantjärgi vaadates on hea , et ma ei jäänud tehnika alale . Minu kutsumus oli mujal . Kas selleks , et vaimulikuks saada , peab inimest tabama mingi ilmutus ? Kindlasti mõnel on see nii , aga see ei ole tingimata vajalik . Kasvasin pastoraadis , küllap see oli mu usu jaoks määrav . Jumala olemasolus pole ma iial kahelnud . Küsimus ei ole aga mingi kõrgema jõu olemasolu möönmises . Küsimuste küsimus on , et kui Jumal on olemas , siis miks peaks ta inimeste vastu huvi tundma . Inimene on ju universumi seisukohalt nii üürike ja tähtsusetu nähtus . Kes see inimene on , et Looja temaga tegeleb ? Kes see inimene siis on ? Jah , seda tasub küsida . Mitte see pole probleem , et kas Jumal on olemas , vaid kas ta minuga tegeleb . Kas tegeleb ? Piiblis öeldakse , et Jumal armastab inimest . See on veelgi rohkem kui lihtsalt tegelemine . Hakkasin <arv>. aasta jõulude eel Usuteaduse Katsekomisjonis loenguid kuulama . Kui isa <arv>aastase mehena ootamatult suri , otsustasin jätta senise elu ning minna tema tööd jätkama . Kas eesti rahvas oli tollal usklik ? Pärast Stalini surma oli meie kirikute õitseaeg , paljud kirikud remonditi . Inimesed tulid Siberist tagasi , ka minu isa <arv>. aastal . Viiekümnendate keskpaiku käis mõnel aastal leeris sama palju inimesi kui sõja eel . Mis siis juhtus ? Kuuekümnendatel anti alla . Nähti , et midagi päästa pole , tuleb elada selles süsteemis . Tõeline ideoloogiline surve algas , kui religiooni asuti administratiivsete meetoditega välja juurima . <arv>. aastal tõusid maksud kümnekordseks , Venemaal pandi kinni <arv> <arv> kirikut . <arv> võeti Saksa DVst üle noorte suvepäevade pidamine , mis enamikule eestlastele asendas varsti leeri . Just sel ajal otsustasite teie vaimulikuks saada . Igas ühiskonnas on teatud promill neid , kes käituvad teistmoodi kui ülejäänud . Ju ma siis olen niisuguse natuuriga . Kuidas teie töökaaslased sellesse suhtusid ? <arv> läksin tööle Tööstusprojekti , seal loodi just samal ajal kiirete , riiklikult tähtsate objektide tarvis grupp , kus spetsialistid tegid ühes toas sama projekti . Oli üsna uuenduslik seltskond . Tõusin kahe aastaga tehnikust vaneminseneri kohale . Kui sealt kirikusse ära läksin , oli neil minust kahju . Eks nad aimasid , mis mind ees ootab . Mida ise tollal tundsite-mõtlesite ? Mälestused ei ole usaldatavad . Ehk emotsioonid on ? Mingil määral kindlasti . Aga ikkagi teeb inimene tagantjärele kõik ilusamaks . Või inetumaks . Kas hirm ei olnud ennast enamusest eraldada ? Meenub , et kui käisin Valjala külanõukogus kaheksa korda suuremat tulumaksu maksmas kui teistelt võeti ja külanõukogu naised mind haletsesid , ütlesin , et olen uhke : maksan aadlimaksu . Olin ikka vaba mees teistega võrreldes . Passis oli mul sotsiaalse seisundina kirjas : usukultuse teener . Olin markeeritud , et igaüks teaks - oled nagu aidsihaige . Kui olin Moskvas Linnart Mällil külas , pidi ta mu sisse kirjutama ja pärast sai valju noomituse . Aga niisugused asjad ei hirmutanud , ennemini panid muigama . Nii et hirmu polnud . Pigem oli söögi küsimus , eriti algul Ridalas . Meil oli kaks last . Otse nälga ei olnud , kuidagi sai ikka otsad kokku . Töötasin ühe suve maaparanduses traktoristina . Aga siis sain aru : kahte isandat ei ole võimalik teenida . Pere toitmine jäi naise peale . On teie elus olnud mingid eriti tähtsad etapid ? Elu on olnud mitmest järgust koos : kaheksa aastat Ridalas , siis seitseteist Valjalas . Seal läks järg tüki maad paremaks . Abikaasa sai tööle kolhoosi sigalasse ja teenis korralikult . Noh , ega ma olnud isoleeritud midagi , külas käis kunstiinstituudi rahvast , muusikuid , sõpru Moskvast . Kogu see <arv> aastat , mil maal elasin , ja mida aeg edasi ning eriti suvel käis külalisi üha rohkem . Kas okupante petta ei andnud ? Teha nägu , et ei usu ja siis saaks tööd . Aga ise usuks salaja ikkagi . Seda kiusatust pole väga tõsiselt olnud . Küsimus on , kes mida ära annab . Kes midagi ei usu ja ütleb , et ei usu , see polegi midagi ära andnud . Minu puhul poleks mis tahes maine hind seda pettust üles kaalunud . Kuidas teie lapsed asjasse suhtusid ? Valjala koolis püüti algul lapsi isast ja kodust võõrutada , aga kui vanem tütar kooli lõpetas , oli aeg juba muutunud ja lõpuaktusel lubati minulgi sõna võtta . Lapsed ütlevad , et parim osa nende haridusest on saadud söögilaua ääres , kui inimesed , kes meil külas käisid , maailma asju arutasid . Pastori pool võeti maskid maha . Olen püüdnud kogu elu niimoodi elada , et mina lähen oma teed ja ei halvusta teisi , kes seda teed ei käi . Aga mõni on tulnud kaasa . Ka oma lapsed . Ja teie tee on õige ? Ma ei arvagi , et ta peaks olema kõigi teiste tee . Kui inimene on valinud näiteks arstikutse , siis kas talle meeldib inimesi lõikuda ? Võib ju nii küsida , aga eks lõikamine ole vahel ainus vahend aidata . Kas valib Jumal ? Või on inimesel endal ka midagi oma elu üle otsustada ? Tõenäoliselt selles ongi inimese suurus ja traagika , et inimene peab ise valima . Mille järgi teie valisite ? Olin värviliste kivide huviline . Geoloogiks tahtsin saada , Sajaani mäed ... Õnneks oli neid , kes panid mulle mõistuse pähe - minust oleks saanud ehitusgeoloog või kaevur . Kes pani teile aru pähe ? Mu kõrval on kogu aeg olnud häid ja tarku sõpru , keda usaldada , kuigi lõplik otsus tuleb langetada endal . Kui elus tuleb käänukoht , millist teed siis valida ? Elus on palju teeriste . Mõni valik , näiteks see , et ma ei läinud Tallinna Mäetehnikumi , vaid Tartu Ehitustehnikumi , määras muidugi väga palju . Ja iga järgmine valik ? Suur osa tuleneb eelnenud valikust . Kas Jumala käest küsida ei anna ? Annab küll , aga inimene ei tohiks olla liiga kindel selles , kas ta on osanud kuulata . Nii et inimese vaba tahe . Väga komplitseeritud küsimus . Teoloogias võitles Rotterdami Erasmus vaba tahte eest . Luther väitis jällegi , et hingeõndsuse küsimuses pole inimesel vabadust . Teil on vaba tahe ? Tuleks täpsustada , kelle või mille suhtes vaba . Muidu võib jääda lõputult vaidlema . Palja silmaga pole siis seda " õiget " näha ? Et me paljusid asju ei tea , sellest pole katki midagi . Kas Päike käib ümber Maa või vastupidi , igapäevases elus pole sel tähendust . Kui tahad aga Kuule lennata , siis on vahe väga suur . Kes teile ei tundu ümbritsev materiaalne rügamine naeruväärne ? Ei tundu . Ilma rügamata ei saa , kuigi vahel võiks veidi rahulikumalt . Kuidas aru saada , kas ma olen õige inimene ? Vastus sõltub sellest , kes kehtestab normid , mis on " õige " . Kas teie olete õige inimene ? Inimene ei saa jääda vaimselt terveks , kui ta ei usu seda . Püsiv enesesüüdistamine ja alaväärsustunne hävitavad . Aga sellistes asjades ei tarvitse inimese enese otsus teiste omaga kokku langeda . Millised on õige elu teeraja märgid ? Ühtepidi on ikkagi mingi aimdus , kuhu poole minna , teisalt on vaja pidevalt korrigeerida . Mõistlik autojuht teeb rooliga väikesi nõkse , et tee libedust kontrollida . Õige tee leidmist võib võrrelda autojuhtimisega - peab teiste käitumist jälgima , aga mõningaid reegleid peab ikka raudselt jälgima . Nõukogude ajal näidati suunda . Praegu on see täielikult ära kadunud . Ikkagi vabadus ! Suuna näitamine muidugi ei päästa , avariisse võid ikka sattuda , aga seda , mida saab õigesti teha , tuleks teha . Teie elutee on olnud suhteliselt sirge . Küllap jah . Kõige põhimõttelisemaid otsuseid ei oskaks ka praegu teisti teha . Terviku jaoks on ka kobamine olnud omast kohast vajalik ja kasulik . Mis on vajalik ja oluline ? Oleneb taustsüsteemist . Oluliseks muutuvad asjad ajastu foonil ning kõige olulisem võib näida endastmõistetav ja ainuvõimalik . Lihtsam on näha konkreetsete asjade puhul , mis on vajalik . See , mis endale tähtis on . Vastus on protsess , mitte et ma loodaksin sõnastada vastuse , sõnastada saab ikkagi vaid ühe osa vastusest . Kõik asjad on kõigega seotud . Mis oli Nõukogude ajal parem kui praegu ? Ei saa välja kiskuda üksikuid seiku , sest need kuuluvad omasse aega . See on see , mida praegu nii palju tehakse - kes kiidab , kes laidab , kontekstist lahus . Olukord siis ja praegu on teistsugune . Noh , siis ei olnud töötuid . Aga kas see kõik oli ikka töö , mida tehti ? Aga enamik inimesi on samad . Ega inimloomust saagi väga palju muuta . Eri olukorrad lihtsalt võimaldavad samadel inimestel mõnd teist külge oma olemusest käiku lasta . On eesti rahvas nüüd rohkem ühes tükis kui toona ? Ilmselt ühtepidi tõesti . Aga mine tea , võibolla vastupanu liitis tollal . Miks rahvas Rüütli valis ? Miks peaks Eestis minema teistmoodi kui näiteks Poolas ? Me ei ole paremad , täpselt samasugused . Tulemust võinuks ette teada . Hea näide , kuidas paljud võtsid oma kujutlusi tõsiselt ega tahtnud uskuda , et miski ei jää paigale . Rüütel oli juba esimeses voorus valitud , kommentaatorid aga ainult ei saanud nagu aru . Kes teab , mis saab ? Päris kindlasti on neid , kes tulevikusündmusi suudavad teada-näha . Aga me ei oska neid inimesi igasuguste muude oletajate hulgast ära tunda . Inimene peab ikka ise otsustama , ka see on tema otsus , kui ta valib kellegi , keda ta usub . Otsus on temas endas , tema arukuses või arutuses . Nagu öeldakse , juhtub Jumala tahtel . Õigupoolest on kaks võrdväärset võimalust : kas on kõik Jumala tegu või ta ei sega üldse vahele . Muist asju tema arvele panna ja muist endale jätta , see ei ole võimalik . Natuke ei saa uskuda ? Natuke usklikkus on ebausklikkus . Kui aga inimene on uskmatu olnud , ja see on tee edasiminemiseks , siis saab natuke usklik küll olla . Miks üks inimene on õnnelik , teine õnnetu ? Suuresti määrab põhihoiak . Kas keegi tähtsustab ühte või teist sorti asju . Määrav on ka temperament , mis on suurel määral kaasa antud . Erilises seoses õnn välisega ei ole . Tuleb vältida olukordi , mis käivad üle jõu . Kui ikka pea ei kanna kahekümne meetri kõrgusel turnida , siis ei maksa kippuda kõrghoone ehitajaks . Bertrand Russell väidab õigusega , et me ei saagi olla nii rahul eluga , nagu me esivanemad . Kui ikka päev läbi oled põldu kündnud , siis sööd õhtul kõhu täis , oled väsinud , aga rahul . Füüsiline väsimus on inimese loomusele vajalik . Paljud ei tee kehalist tööd . Ja sellepärast on paljud ka rahulolematud . Kas teie ka ei tee ? ( Naerab. ) Kas lohutaja peab alati väljastpoolt tulema ? Ei saa midagi muud anda , kui aidata mõned otsad inimese sees kokku sõlmida . Nii et ikka ja ainult ise . Me käime teatud ringi sees , sealt välja on vahel väga raske pääseda . Aga enne välja astumist peab taipama , et tammud ringiratast . Ikka teine peab testima . Teisel on kõrvalt hõlpsam märgata mitmeid asju . Kui kuklas on paise , siis ise ju ei näe . Tunned , et pea valutab , aga seda , mis seal on , peab keegi teine vaatama . Kas inimene on alati üksi ? Inimene kannatab , kui ta tunneb üksindust . Sest inimene on ääretult sotsiaalne olend . Inimene on tööloom ja sotsiaalne loom . Šimpansid aina kaisutavad , ja nii nagu inimene vajab füüsilist pingutust mõnusaks väsimuseks , vajab ta lisaks tunnustusele ka otseses mõttes kehalisi kontakte . Ühes mälestusraamatus kirjeldatakse , kuidas Valjala kirikukülas XX sajandi alguses küla naised koos istusid ja otsisid laste peast täisid . Inimene vajab kehalist kontakti . Lapsed tahavad hirmsasti sülle . Üksinduses on loodud suured kunstiteosed . Ka üksinduses loodu on teiste jaoks . Inimesele on lõpmata tähtis , et teda on vaja . Üksindus hirmutab siis , kui tunned , et sind pole kellelegi vaja . Kas tunnete inimest ? Mis tahes üldistuste suhtes tuleb umbusklik olla , inimesed on niikuinii erinevad , ja väga tugevasti veel . Aga kas ma inimest tunnen ... Ei tunne . Aga tahaks küll tunda . Kui trehvate inimest , kas tunnete kohe ära , milline ta on ? Mingi mulje saab esimesest pilgust , püüan minna tema jutuga kaasa . Püüan vältida hinnangute andmist . Ainult nii saab oma naha vahelt kaugemale . Olete öelnud , et austuse säilimine on veel haruldasem kui armastus . Need ongi haruldased asjad . <arv>.<arv>.<arv> Autoaku valikul on kindlad kriteeriumid Hommikurutus külmast kohmetanud sõrmede vahel süütevõtit mudides võite leida end olukorrast , mis mõnel juhul võib esialgu tunduda lootusetu . Senini tublilt käitunud auto oskab vaid vaevaliselt jõurata või ei köhata üldse . Kui energiapakendi päevad loetud , tuleb siiski hakata uut muretsema . Aku tuleks valida võimalikult lähedane valmistajatehase seatud tingimustele . Paraku on olemas ka teine tõde : autol on juba tehases paigaldatud Eesti tingimustele ( kliimaoludele ) mittevastav aku ning selle eluiga meil jääb lühikeseks . Huupi samalaadset osta pole mõtet . Kuidas mootor , nõnda aku Üldreeglid on võrdlemisi lihtsad . Neljasilindrilise , kuni <arv>cm<arv> töömahuga bensiinimootoriga autole peaks piisama akust mahutavusega kuni <arv> Ah . Mootoreile kubatuuriga üle <arv> cm<arv> tuleks valida aku mahutavusega alates <arv> Ah . Diiselmootoriga autodel on käivitusvoolutarvidus suurem ning kuni <arv>cm<arv> töömahuga jõuallikale piisab akust mahutavusega <arv> Ah . Suurema töömahuga mootoreile tuleb valida võimalikult suure mahutavuse ja käivitusvooluga aku . Käivitusvoolustandardeid on mitmeid ning üldjuhul arvab ostja , et mida suurem number , seda võimsam aku . Müüja peaks oskama teavitada , kas tegemist on EN- ( euronorm ) , DIN- või SAE-tähistega markeeritava normiga . Üldlevinud arvamus , et põhjamaades toodetud aku on pakasega vastupidavam , ei pea paika . Aku külmakindluse määrab ära elektrolüüdi tihedus , mida aku formeerimisel kasutatud . Euroopa juhtivad akutootjad kasutavadki meie tingimustele sobivat tihedust <arv>,<arv> kg/l . Miks jätab hätta Esimesed külmad toovad murelikud autoomanikud hooldekoja ukse taha . Lihtsaim põhjus , miks auto ei käivitu , on liiga napp sõiduaeg . Kui auto on sõidus vaid lühikest aega - hommikul veidi maad tööle ja õhtul tagasi - , peaks ka uuemal autol akut kontrollima ja vajadusel laadima . Madal elektrolüüdi tase veel töökõlblikus akus on lahendatav probleem : lisatakse destilleeritud vett ja laetakse akut korralikult . Vanemad sohvrid on miskipärast veendunud , et kolmetunnisest tsüklist piisab . Et saada elektrolüüdi tiheduseks vähemalt <arv>,<arv> kg/l , tuleb täiesti alalaetud akut vahel laadida kolm päeva ! Probleem võib olla ka ülelaadimises või väheses laadimises sõidu ajal ( generaator pole korras ) . Aku päevakesi veeretavad õhtusse ka päevinäinud küünlad või kulunud starteripuksid , sest siis nõuab mootor käivitumiseks hoopis rohkem voolu . Kui aku asub tagaistme all ja auto kestva starterikasutuse ajal ei käivitu ( näiteks vigase hammasvöö tõttu vuristab starter tühja ) , hakkavad akuklemmid sulama ja auto võib põlema minna . Centra kaubamärgi tipptoode on kaltsiumaku . Ligi kolmandiku võrra suurem käivitusvool on saavutatud uudse tehnoloogiaga . Kui tavalises akus on purgis <arv> plaati , siis tänu Centra õhematele plaatidele mahub kaltsiumakusse <arv> plaati . Kaltsiumi olemasolu vähendab aku veetarbimist ning käivitusvool on suurem - õhema plaadiga aku laeb end kiiremini . Kasulik täiendus Centra Calciumi juures on laadimisindikaator akukorpusel . Roheline silm annab märku laetud akust , must markeerib laadimisvajadust ning hõbedane viitab madalale elektrolüüditasemele . Hooldevaba Centra Aku on täiesti hooldevaba , talub kuni pooleaastasi laadimisvahesid . Tugevdatud ehitus tagab töövõime raskeimateski tingimustes ning aku külmataluvus ulatub -<arv> kraadini . Centra Plus uue konstruktsiooniga plaadid ( radiaalse võrestikuga ) annavad samuti piisavalt tugeva käivitusvoolu . Aku kestab kauem tänu ümbrikseparaatoritele . Nii Centra Plusi kui mudeli Centra Standard juures aitab väike antimonisisaldus pisendada veekulu minimaalseks . Centra akud valmivad USAs , Inglismaal , Poolas , Itaalias , Hispaanias , Saksamaal , Prantsusmaal , Rootsis ja Norras . Autotootjaist paigaldavad neid originaalvarustusena Mercedes-Benz , Volkswagen , Ford , Fiat jpt. <arv>.<arv>.<arv> Mitmekülgse rataslaaduriga saaks maamees raha teenida südatalvelgi Saksa firma Atlas Weyhausen toodetud ekskavaatoreid , tõsteseadmeid , erisuguseid laadureid ja muid ehitusmasinaid esindab Tabasalus asuv firma Atlas Eesti OÜ nii Baltimaades kui ka Peterburis ja Murmanskis . Pärast masina müüki jätkub suhe ostjaga garantiihoolduse ja jätkuva teenindamise pinnal , vajadusel lahendatakse varuosamured . Poolsada töövahendit Hamburgi lähedal Bremenis valmivate masinate seast pakub põllumehele vast enim huvi mitmes variandis toodetav rataslaadur . Omakaaluga vahemikus <arv>-<arv> t pakutavatest laaduritest võimekaim on kuni <arv>t tõstejõuga masin . Tootjamaa talupidaja oskab hinnata väärt abimeest , mille ta soodsama hinna pärast ostab presentkatusega kabiiniga . Kiirvahetusega - mõne minutiga saab vahetada tööagregaati - on võimalik äsja sõnniku laudast välja vedanud laaduri muuta vastava kopa rakendamisel söödaveokiks . Silokühvel vajaliku haakeseadmega asendatud , saab tegelda palkide või saematerjaliga . On olemas nn grillrestpõhjaga kivikopp , puistematerjali tõstmiseks vajalik kopp jne. Talvel saab rataslaadurist lumesahk , ja kui peremehel on kohaliku omavalitsusega sõlmitud lumetõrjeleping , võiks masin pikal põllutööde vaheajalgi raha teenida . Olenevalt soovist toob Atlas Eesti kohale kas <arv> km/h või <arv> km/h liikuva masina , millele valitakse rehvidki vastavalt ostja vajadustele . Rataslaaduri hooldevälp on <arv> töötundi : seejärel tuleb teha mootorile ja hüdraulikale vajalik hooldus . Garantiiajal on loomulik , et hoolde teeb müüjafirma tehnik . Edaspidi toimetaks tehnikaga sina peal olev põllumees , sest filtreid ja õlisid vahetada pole keeruline . Peaasi et ekspluatatsioonimaterjalide puhul järgitaks tootja näpunäiteid . Saksa tehnikale iseloomulik suur töökindlus pluss väike kütusekulu , pikad hooldevälbad ja Atlas Eesti klientide rahulolu firmaesinduse noore ja asjatundliku personali tööga annavad masina ostjale vajaliku kindlustunde . Laadurile saab muretseda tänavapuhastuskomplekti , mis koosneb harjamasinast koos prahikogujaga ning veemahutist . Talveoludes passib laadurile lumesahk ette ja liivapuistur taha . Ehitusmehe abilisena oskab mitmeotstarbeline masin koos vastava liidesega olla kord erilaadsete nooltega varustatud kraana , kord paljudes variantides haaratsitega tõstuk või isegi buldooser , kui vaja . Eri töövahendeid saab laadurile liita poolsada . Ostja soovil toob firmaesindus kohale ka kasutatud tehnikat . Selleks tuleb võtta ühendust ning anda teada , millist masinat tahetakse osta ja mis oleks soovitav hinnavahemik . Nii on võimalik soetada mõnigi kasulik seade , mis on enne müüki kontrollitud ja vajadusel hooldatud ning jääks soovi korral edaspidigi pädeva tehniku hoole alla . Kolm näpunäidet Laia masinavaliku seast tõstaks esile kolme , millest põllumehele samuti abi . Madelauto veokasti või selle juurde paigaldatav väikseim tõsteseade ( näiteks Ford Transitile või muule poolteise-kahetonnise kandejõuga väikeveokile sobiv ) võib olla tõstejõuga alates <arv> kg . Kuni neljameetrise noolega seade on hea abimees ka maamehe veoki kastis . Kogukamail tõsteseadmeil aga on jaksu rohkem - suuremale veokile paigaldatul on tõstejõudu <arv>-<arv> t. Atlase konteinerivahetussüsteemid sobivad ehitustele jäätme- või prügiveoks , kinnisvarahooldajate muresid lahendama ja mujale . Sama kaubamärki kandvad ekskavaatorid jagunevad liikumisviisi järgi <arv>-<arv> t kaaluvaiks ratas- ning <arv>-<arv>tonnisteks roomikekskavaatoreiks . Atlas Eesti on asjalikes töösuhetes mitme liisingufirmaga , kellega koos leitakse ostjaile optimaalseid makselahendusi ning nõustatakse neid finantsküsimustes . <arv>.<arv>.<arv> Alates <arv>. juunist <arv> kehtib teede- ja sideministeeriumi ning Autoettevõtete Liidu vahel sõlmitud haldusleping , mille kohaselt liit väljastab riigisisese tasulise autoveo tegevuslube ja sõidukikaarte . Vajadus nende dokumentide järele tuleneb autoveoseadusest - kui riigisisesel tasulisel autoveol kasutatakse vedaja omanduses või rendile võetud autot või autorongi , mille registrimass ületab <arv> kg , on kohustuslik omada tegevusluba pluss sõidukikaarti iga kasutatava veoki kohta . Tegevusala tuleb registreerida Autoveoteenus või seda hõlmav muu veondustegevus peab olema taotleja registreeritud tegevusala . Tegevusloa saamiseks tuleb tegevusala registreerida juba enne esimese sõidukikaardi taotlemist . Tegevusloa saamiseks tuleb esitada mitu dokumenti , sh äriregistri B-kaardi kehtiv koopia , majandustegevuse stabiilsuse tagamist kinnitavaid aruandeid jm. Lisaks nõutakse autoveo korraldamise eest vastutavalt isikult alates <arv>. oktoobrist koolitustunnistust . Vastavat õpetust saab Tallinna Kõrgemast Tehnikakoolist . Täpsustuseks : enne autoveoseaduse jõustumist väljastatud rahvusvahelise autoveo tunnistus kehtib kuni <arv>. a <arv>. jaanuarini . Sõidukikaardi taotlemiseks tuleb esitada vajalikud dokumendid , kirjutada avaldus ning selles näidata , millist liiki vedusid ettevõte või füüsilisest isikust ettevõtja teostab . Vara tuleb auditeerida Juriidiline isik esitab oma vara ja kohustuste auditeeritud seisu , mis on fikseeritud viimase poole aasta jooksul . Füüsilisest isikust ettevõtja peab esitama panga või vastavate volitustega asutuse garantiikirja ( tõendi ) või vara ja kohustuste auditeeritud seisu . Põhjalikumat teavet eeltoodu kohta leiab Autoettevõtete Liidu Interneti koduleheküljelt <hyperlink> Esimene tegevusluba kehtib aasta , järgmine juba viis aastat . Sõidukikaardi kehtivusaeg vastab tegevusloa omale . Mida võib loata vedada Alates <arv>. oktoobrist astus jõusse teede- ja sideministeeriumi määrus , mis sisaldab tegevusloa ja sõidukikaardita korraldatavate vedude loetelu . Teisisõnu - kõiki neid vedusid , millest allpool juttu tuleb , võivad veoautode valdajad teha riigisisese autoveo tegevusloata ja sõidukikaardita . Autoveoseadusel põhineva dokumendi tundmiseta võib vedajail tekkida ebameeldivaid vahejuhtumeid liiklusjärelevalvega . Koormaga auto kinni pidanud politseil on oktoobrikuust õigus küsida , kellele , mida ja kuhu veetakse . Kui veate lumekoristusel lund või jääd , osalete vallale kohustuslikel puhastustöödel või veate avariilist sõidukit ( ka sellel olevat veost ) , ei vaja te tegevusluba ega sõidukikaarti . Samuti võib põllumees vedada põllumajandussaadusi , küttepuid või hakkepuitu ostja või töötleja juurde ning sealt jäätmeid . Naabriabi raames võib põllumajandustootja teha vedusid <arv> km raadiuses oma asukohast . Piiranguteta võib vedada surnut . Lubatud on ka jäätmete- ja prügivedu ning medikamentide ja meditsiinivahendite vedu kiireloomuliseks abiks suurõnnetuste korral . Milline veok vajab sõidumeerikut Kõige täpsemini vastab sellele küsimusele " Mootorsõidukijuhi sõidu- ja puhkeaja korralduse eeskiri " , mis kehtib <arv>. maist <arv>. Kui põllumees või väiketootja-talupidaja istub veoauto rooli , mille registrimass ületab <arv> kg ning see on eriveok elusloomade veoks , ei nõuta sõidumeerikut . Sama lugu on kauplusautoks sisustatud veokiga . Kokkuvõtteks : kui liigute koormatud veoautoga , millel puuduvad nii sõidumeerik kui veoluba , peate olema valmis kontrollijaile tõestama oma õigusi . Ehk teisisõnu - esitama põhjenduse , mille alusel olete vabastatud professionaalsetele vedajatele esitatavaist nõudeist . Dokumente tegevusloa ja sõidukikaardi taotlemiseks võetakse vastu • Tallinnas : Magasini <arv> , II korrus , E ja K kl <arv>-<arv> , T ja N kl <arv>-<arv> • Rakveres : Aia <arv> , Rakvere ATP ruumes , II korrus , E-N kella <arv>-<arv> ja <arv>-<arv> • Pärnus : Mere <arv> , Pärnu ATP ruumes , II korrus , E ja K kl <arv>-<arv> , T ja N kl <arv>-<arv>. <arv>.<arv>.<arv> Laupäeval , <arv>. novembril tähistab auväärse verstapostini jõudmist meie auto- ja mootorisport - augusti lõpupäevil möödus <arv> aastat Rapla tähesõidust . Kümmekond päeva varem , <arv>. oktoobril kell <arv> avatakse Vaal-galeriis tähtpäeva puhul kokku pandud fotonäitus . Põnevaid hetki ja ajaloolisi seiku kajastav väljapanek jääb avatuks kolmeks nädalaks . Kiirusekummardajate ala sünnipäeva tähistamiseks peetakse <arv>. novembril Tallinnas Rahvusraamatukogus kahetunnine ajaloole pühendatud konverents . Aastapäevale pühendatud pidulik õhtu algab Estonia kontserdisaalis kell <arv>. Päevakohastele kõnedele järgneb kontsert . Õhtu teine pool on kavas sisustada jalakeerutusega . Juhil pole vaja teada muud , kui et kus on gaas ja kus kaks pidurit . Suvise Pärnu linnapilti kuulub mopeed ehk roller juba nii loomulikult nagu kured Tallinna-Pärnu maantee äärde . Tallinnas asub mitut masti suve- ja talvesõiduvahendeid , sh Itaalia mopeede importiv ja müüv Bike World . Firma tegevjuht Tanel Viks : " Rollereid on kõik kuus-seitse maaletoojat kokku tänavu Eestis müünud poolteistsada . Mullusega võrreldes pole müük küll hüppeliselt suurenenud , kuid mõneti üllatav on üks seik . Nimelt see , et tubli kolmandik neist on müüdud Pärnusse . Tallinnas pole mobosõit just turvaline , ent ka Tartus ega väiksemates linnades pole sel sõidukil nii suurt poolehoidu . Ilusatel suvepäevadel passiks vaikse kaherattalisega tööl või poes käia ja niisama lustigi sõita . Võib-olla paljud ei teagi , et mobodele on nagu mootorratastelegi matkavarustuse veoks lisavarustust pakkuda . Selline abipanipaikadega sõiduriist sobiks hästi ka maapostiljoni töövahendiks . " Kes peaks registrit Kaupmees on märganud , miks vahel tsikli väikevenna ost katki jääb . Inimene avastab enne raha maksmist ühtäkki , et sellise sõiduriista omanikul pole täit kindlust oma vara säilimises . Alates <arv>. eluaastast võib küll mopeediga sõita juhilubadeta ( neid nõutakse <arv>-<arv>aastastelt ) , ent mingisse sõidukiregistrisse neid ei kanta ning seepärast pole loomulikult registreerimismärkigi . Kes aitab kurikaela käes veerema läinud sõidukit otsida , kui see mingiski registris pole ? Hea varustusega korralik riist maksab aga oma <arv> <arv>-<arv> <arv> krooni ( Taiwanis või Hiinas valmistatud poole vähem ) . Ülevaatust poleks vaja Tehnoülevaatust poleks vaja , sest mopeediga käiakse regulaarselt hooldust ja õlivahetust saamas nagu autogagi . Ent esmane registreerimine võiks siiski olla ( VIN-kood ju rolleril on ) ning iga omanikuvahetuse peaks register samuti kirja panema . Kui sõiduriistal numbrimärk küljes ( uus , vähendatud mõõtmetega mootorrattanumber passiks hästi ) ning sellega sõidu- või pargiteel uljutsetakse , on pealtnägijail alati võimalik pahategijat korrale kutsuda . Väidan , et praegu see võimalus puudub - enese ja teistegi elu ohtu seadnud tüüp sahistab lihtsalt minema . Tavalised on <arv>-<arv>tollistel ratastel veerevad mopeedid , ent viimasel ajal on moodi läinud suuremad rattad . Mullune ostjate lemmik oli Honda Shadow Custom , mootorratast meenutav mopeed . Tänavu aga eelistati hoopis itaallast . Neljataktilise mootoriga ning <arv>tollistel ratastel liikuvaid vaikse mootorihäälega rollereid osteti suvel sellise innuga , et järjekorras tahapoole jäänute seas oli loobujaidki . Kõik algas Vespast Jutt on <arv>. aastal maailma esimese rolleri Vespa ( it k herilane ) valmistanud firma Piaggio mudelist Liberty . Mugav ja suurte rataste tõttu kehvadelegi teedele sobiv sõiduk on tänu retrostiilile väga nägus ega rüüpa kütustki teab kui palju - <arv>,<arv> l/<arv> km . Asjatundjate silmis igati tegija : pälvis Soome ajakirja Tekniikan Maailma katsesõidus teise koha . Kes mäletab n-ö eelmisest elust Riga-nimelist mopeedi , pole unustanud toonast muret ja vaeva . Selle sõiduki tootjad soovisid ilmselt , et omanik teeks vähemalt kaks korda päevas käed õliseks . Tänapäeva mopeed on pea alati väga töökindel ja lihtsa ehitusega . Juht teadku vaid , kus on gaas ja kus kaks pidurit . Loomulikult ei tohi unustada kiivrit , mille hinnad algavad tuhandest kroonist . Asjatundjate hinnangul algavad õigete kiivrite hinnad küll kahest ja poolest tuhandest . " Mida kallim pea , seda kallim olgu kiiver , " sõnab Tanel Viks . Tema hääletoon reedab , et sellest pikemalt ei räägi - otsuse peab igaüks ise tegema .