kirjak	tea_AA_03_3.tasak.ela	Arvo Ott - sündinud <arv>. jaanuaril <arv> Tallinnas . Lõpetanud Tallinna Polütehnilise Instituudi automaatjuhtimissüsteemide ( LS ) erialal aastal <arv>. Tehnikakandidaat aastast <arv>. Riigikantselei Riigi Infosüsteemide Osakonna juhataja aastast <arv>. Eesti Informaatikanõukogu liige , Balti MN infotehnoloogiakomitee liige , Euroopa Nõukogu IT ekspertide nõukogu liige , Rahvusraamatukogu nõukogu liige . Aastast <arv> Majandus- ja Kommunikatsiooniministeeriumi Riigi Infosüsteemide Osakonna juhataja . E-asjad on mujal maailmas kujunemas Eesti kaubamärgiks ja kaasa on sellele oluliselt aidanud meie välissuhtlus nii ametnike , ettevõtjate kui ka tipp-poliitikute tasandil . Sageli on meil olnud põhjust oma saavutuste üle uhkust tunda , aga ise me siiski nii optimistlikud pole - pahatihti lööb välja tüüpiliselt eestlaslik , pigem negatiivne kui positiivne hoiak . Eriti siis , kui ise pole otse asja juures ja hinnata on vaja oma üle-aia-naabri tegevust . Aga paljuski on selline suhtumine ka põhjendatud . Kümmekond aastat tagasi alustasime praktiliselt nullist . Vajalik tarkus oli küll olemas , aga nõukogudeaegse tehnoloogiaga polnud enam palju midagi teha . Ja raha oli kah riigikassas väga vähe ning vajadusi jälle väga palju . Senini imestavad paljud endised Nõukogude Liidu liikmesmaad ja mitmed teisedki , kuidas sellise napi finantseerimisega suudeti suhteliselt kiiresti põhiline infrastruktuur luua . See on ka üks põhjusi , miks UNDP ( ÜRO arenguprogramm ) ja OSI ( Avatud Ühiskonna Instituut ) hiljuti otsustasid Eestis ja koos Eestiga luua koolitusasutuse - eGovernance Academy ehk eesti keeles eValitsemise Akadeemia . Me õpetame : eelarve olgu pigem väiksem , aga järjekindel ja stabiilselt , koordineeritult planeeritud ; poliitikad , strateegiad ja prioriteedid ei tohi elada “ oma elu ” vaid peavad tihedalt olema seotud praktika ja võimalustega . Alates <arv>. aastast oli meie riigieelarves eraldi rida “ kulud infotehnoloogiale ” , mis võimaldas luua töötava IT-organisatsiooni ning tagada stabiilse arengu . Strateegilised arenguplaanid vaadatakse igal aastal uuesti üle ning kiidetakse heaks valitsuse tasandil . Ressursside planeerimisel püütakse arvestada prioriteete jms. Meid on oluliselt ja positiivselt mõjutanud ülelahe naabrid . Kui võrdleme ennast teistega , tõmbame sageli paralleele Soomega . Aga Soome on maailmas IT arengult tipus . Neil on erasektoris - panganduses , telekomides , kaubanduses , tootjafirmades - infosüsteemide kasutamine lausa “ kohustuslik ” . Kui tahame oma välispartnerite ja konkurentidega võrdsel tasandil olla , peame paratamatult arvestama olukorda naabrite juures . Infrastruktuuri ( ka digiallkirja võimaldava infrastruktuuri ) osas oleme kiiresti jõudnud rahuldavale tasandile . Oluliselt on kaasa aidanud era- ja kolmas sektor - telekomid , pangad , Avatud Eesti Fond , Vaata Maailma jt. Formaalsete näitajate osas oleme ilusasti Euroopa Liidu keskmisel või isegi kõrgemal tasandil . Paljud arengud on jõudnud sinnamaani , kus teistelt on juba raske uute sammude tegemisel õppida . Ühest küljest on see suurepärane - esirinnas ikka uhke olla . Teisalt oodatakse meilt jätkuvalt uusi samme , et selles võidujooksus oma seisu säilitada . Probleeme on aga mitmeid . Mitte kõigis valdkondades ei ole areng olnud ühtlaselt positiivne . Mitmete näitajate osas oleme viimasel ajal väiksema tempoga arendanud oma hariduse infosüsteeme . eTervishoid ja eTransport on samuti suhteliselt tagasihoidlikul tasandil . Valdav osa riigihangete protsessist ei ole e-vahenditega realiseeritud . Eriti tugevat ja õigustatud kriitikat on saanud meie andmekogud , mis on seni jäänud väga asutus- ja ametkonnakeskseteks , andmete kvaliteet jätab mõneti soovida , eTeenuseid küll pakutakse , kuid olukord on siiski ebaühtlane . Loodetavasti paraneb seis andmekogude horisontaaltasandil integreerimisel ning teenuse ja teenindamise suunitlusega ühisprojekti X-tee laialdase rakendamise kaudu . Samuti on valitsuses kehtestamisel andmekogusid toetavate süsteemide eelnõud . Aasta algul vastuvõetud andmekogude seaduse muudatused võimaldavad õiguslikult reguleerida aadress-süsteemi , andmekogude andmevahetuskihti , turvameetmete süsteemi , klassifikaatorite süsteemi ja koordinaatsüsteemi . Ühiste printsiipide kehtestamine annab loodetavasti juba lähitulevikus õigesuunalisi arenguid . Back-office -süsteemide osas on meie läänenaabrite olukord märksa parem kui meil . Samas on väga sarnased probleemid unifitseeritud elektroonilise teeninduskeskkonna loomisel . Infosüsteemide kasutajate identifitseerimise ja autoriseerimise ühiste mehhanismide loomisel oleme tänu ID-kaartide kiire leviku ja PKI käivitumisega mõneti Soomest juba paremas olukorras . Ametkondlik eraldatus ning tugevalt detsentraliseeritud riigi infosüsteemide koordineerimissüsteem on Soomes viimasel ajal kõvasti kriitikat saanud . Meil on selles osas olukord vahest paremgi . Riigi infosüsteemide viimaste aastate tegevus on olnud suunatud teenuste pakkumisele nii kodanikele , erasektorile kui ka teistele riigiasutustele . Projekti “ eKodanik ” põhilised ehitusplokid on juba olemas ning keskne osa ka toimib . Analoogiliselt X-teega on raskuspunkt suundumas uute teenuste ja kasutajate liitumisele . Probleemiks on jällegi ametkonnakesksus ning avaliku sektori tüüpiline protsessikeskne , mitte tulemustele orienteeritud suhtumine . Probleem , millest mitte-asjaosalised sageli aru ei saa , seisneb selles , et riigi infosüsteemide rakendamisel on tehnoloogilise komponendi väljatöötamine protsessi kõige lihtsam osa . Valdav osa aega ja energiat kulub organisatsioonide endi ja nende toimimisrutiinide muutmisele . Inglise keeles on kasutatud selle kohta terminit re-engineering of government - valitsuse ümberprojekteerimine . Analoogiliselt suurfirmadega , kus selline juhtimisstruktuuride ümberkujundamine on valdavalt IT-süsteemide mõjudest tingituna juba toimunud , on loogiline oodata ka kogu senise valitsussüsteemi ümberkujunemist . Arusaadavatel põhjustel on see aga riigisektoris oluliselt keerukam ja aeganõudvam . Kokkuvõttes tuleb tunnistada , et meie arengud on mitmeski suunas olnud kiired ja positiivsed . Samas on aga ka palju probleeme , mis vajavad lahendamist . Kahjuks on enamik küsimusi otseselt või kaudselt seotud avalikus sektoris eksisteerivate põhimõtetega , organisatsiooniliste , juhtimisalaste ja traditsioonidega seotud , õiguslike ning sotsiaalsete küsimustega . Oodata on koordineerimise suuremat tsentraliseeritust , üha enam teenindamisele suunatud ühisprojekte , üldiste infoühiskonnateemaliste tegevuste hoogustumist , back-office- tööprotsesside muutusi , oluliselt suurenevat väliskoostööd nii riigi , erasektori kui ka akadeemilisel tasandil . Kunagine Informaatikafondi direktor , kadunud Ustus Agur armastas sageli kasutada fraasi “ Infoühiskond tuleb meile niikuinii , kas me tahame seda või ei taha . Küsimus on vaid selles , kas me soovime ja oleme piisavalt targad , et seda protsessi enda jaoks kiirendada ning sellega saada eeliseid oma väikese riigi arengus . ” Täna olemegi jätkuvasti probleemi ees , kuidas üha kiirenevas võidujooksus mitte maha jääda . Selline oht on aga kindlasti olemas , kui me järjekindlalt Eesti uusi e-arenguid ei suuda toetada . Uuno Vallner , PhD , riigi infosüsteemide osakonna arendustegevuse talituse juhataja <arv>. INFOÜHISKONNA IT-ARHITEKTUURI PÕHIIDEED Infoühiskonna teoreetikud on ühel meelel , et <arv> ... <arv> aastaga muutub maailm tänu infotehnoloogiale kardinaalselt . Muutused ei seisne pelgalt asjaajamise viimises arvutisüsteemidesse , vaid kogu ühiskonna funktsioneerimise ja töökorralduse ümbermõtestamises . Kodanikele muutub suhtlemine ametiasutustega tõenäoliselt märgatavalt kergemaks , praegused avalikud teenistujad peavad aga muutuma uut tüüpi ametnikeks või otsima endale sobivama töö . Üleminek infoühiskonda eeldab ka infosüsteemide ümberprojekteerimist riigis . Kas Eesti on selleks valmis ? Majandus- ja Kommunikatsiooniministeeriumi Riigi Infosüsteemide Osakond ( RISO ) on viimastel aastatel käivitanud mitmeid infoühiskonna arendusprojekte : X-tee , <email> postimasin , kodaniku IT-keskkond jt. Kuigi selgelt formuleerimata , on välja kujunenud tulevase infoühiskonna IT-arhitektuuri põhimõtted . IT-arhitektuuri edukus sõltub suuresti selgete eesmärkide püstitamisest ja need tuleks formuleerida arusaadavatena kogu üldsusele . Praeguseks on selgelt formuleeritud ja tehnoloogiliselt piisava funktsionaalsusega realiseeritud järgmised ideed . <arv>.<arv>. Kodanikukeskne riik Kodanikukeskses riigis käsitatakse kodanikku vähemalt võrdväärsena kõigi institutsioonidega . Kõik institutsioonid teenindavad kodanikku . IT mõttes tähendab see seda , et igal kodanikul on võimalus kasutada oma isiklikku turvalist asjaajamissüsteemi ehk virtuaalkontorit . See infosüsteem on samaväärne ministeeriumi , linnavalitsuse või panga omaga . Inimene saab suhelda kõigi infosüsteemidega riigis oma isikliku infosüsteemi kaudu . Kõigil infosüsteemidel tekib võimalus ja kohustus suhelda kodanikuga ja peegeldada tema asjade täitmise käiku isiklikku kontorisse . Inimene ei pea enam otsima teenust , vaid tal on võimalus ja õigus seda tellida , jälgides teenuse täitmist oma kontorist väljumata . Sellist kontorit saab nüüd kasutada iga kodanik , nt. ID-kaardi abil aadressil <hyperlink> Ka mitmed omavalitsused riigis on asunud oma digitaalset suhtlust suunama kodaniku kontorisse . Ma mäletan lapsepõlvest , et minu isal oli köögi seinas suur nael . Sinna naela otsa torkas ta kõik aasta jooksul igasuguste asjaajamiste käigus tekkinud paberid . Infoühiskonnas on selleks naelaks kodanikuportaal . Selle kaudu hakkab inimene ajama oma asju riigi ja kohaliku omavalitsuse asutustega ja miks ka mitte erasektoriga . Praeguse portaali väljanägemine on toodud joonisel <arv>.  Joonis <arv>. Tulevikus koondub meie asjaajamine suuresti kodanikuportaali <arv>.<arv>. Kodanik teab enda kohta leiduvaid andmeid Kodanikuportaali ja nn. X-tee ( x-tee.riik.ee ) kaudu saab inimene teada , milliseid andmeid riik tema kohta kogub . Enamik riigi põhiregistreid on nüüdseks liitunud või liitumas X-teega . Seda plaanivad ka mitmed erafirmad . Paljud registrid on asunud avalikustama infot selle kohta , kes ja mis eesmärgil on kasutanud kodanike andmeid . <arv>.<arv>. Asjade käik paistab kodaniku virtuaalkontorisse Kasutaja täidab oma virtuaalkontoris avalduse vormi , allkirjastab selle vajadusel digitaalselt ja see suunatakse avaldusi menetlevale ametnikule . Edasi saab kodanik jälgida menetluse käiku ja tulemusi oma kontorist . Kodanik võib täita vormi oma kontorist , institutsiooni või mis tahes veebilehel olevalt lingilt . Kodaniku asjaajamissüsteem kujutab endast lihtsat dokumendisüsteemi , kust kodanik näeb tema poolt aegade jooksul institutsioonidele esitatud avaldusi , avalduste staatust ja vastuseid oma taotlustele . Kodaniku asjaajamiskeskkonna praegune väljanägemine on joonisel <arv>.  Joonis <arv>. Kodanik näeb oma asjaajamissüsteemis enda poolt esitatud taotlusi , nende staatust ja vastuseid <arv>.<arv>. E-posti aadress <email> Igal ID-kaardil on kirjas e-posti aadress kujul <email> , kus nnnn on neli juhuslikku numbrit . Selle personaalse riigi e-aadressi kaudu saab e-kirju digiallkirjastada ja salastada ehk krüpteerida . Aadressi saab kasutada riigi ja isiku suhtluskanalina : institutsioonid võivad kodaniku soovil saata sinna ametlikke teateid jms. isikut puudutavat personaalset infot . Tõsi , <email> kirju ei saa lugeda otse , need peab ümber suunama mõnele tegelikule aadressile , nt hot.ee. <arv>.<arv>. Dokumendi digiallkirjastamine ja selle saatmine allkirjastamiseks teistele osapooltele Kodanikuportaali saavad ID-kaardi omanikud kasutada digitaalallkirjade andmiseks ja kontrollimiseks . Seal võib allkirjastada ükskõik mis dokumente ning neid mõnele teisele portaali kasutajale allkirjastamiseks edasi saata - nii saab luua ka mitmepoolselt allkirjastatud dokumente . <arv>.<arv>. Kodaniku käsiraamat - teabeportaal Kodaniku käsiraamatu ehk teabeportaali eesmärgiks on anda praktilist infot kodanike õiguste ja kohustuste kohta Eesti Vabariigis , samuti näpunäiteid asjaajamiseks Eesti riigiasutustega . Teabeportaal <hyperlink> on avatud , kuid selle sisu täitub <arv>. aasta jooksul . <arv>.<arv>. Keskkond ametnikule - X-tee Kuigi X-teed saab kasutada ka tavakodanik , on see siiski orienteeritud n-ö . uut tüüpi ametnikule . Mitmed linnad on avanud teeninduspunktid , kus ametnikud lahendavad kodanike probleemid infoühiskonna reeglite kohaselt ja probleemide iseloomust sõltumata . Erinevalt kodanikest näevad selleks volitatud ametnikud X-tees paljude isikute andmeid , mida kasutatakse tööprotsessis . Infosüsteemides võib teenuste kasutajaks olla ka arvutiprogramm . Näiteks võib viinamüügitaotluse loa andmete täitmise käigus ametnikku teenindav arvutiprogramm pöörduda äriregistri poole , et täpsustada luba taotleva asutuse registreerimisandmeid . Uut tüüpi ametnik saab vajalikud andmed ühest kohast . Seega lihtsustuvad liitumise tehnilised ja organisatsioonilised probleemid . Praegu on iga keskvalitsuse asutus loonud oma infosüsteemi . Riigiasutused ja omavalitsused on sunnitud sõlmima kõigi nende asutustega andmekasutus- lepingud , õppima selgeks infosüsteemide kasutamise , meeles pidama kõikvõimalikud paroolid , integreerima neid eraldi oma infosüsteemi . Vajalike andmekasutuslepingute arv võib ulatuda kümnetesse miljonitesse . X-tee sunnib riigi infosüsteeme muutuma üheks tervikuks . Kui X-teesse kätketud ideed seadustada ka õigusaktides , jõuaksime üsna ökonoomselt toimiva , infoühiskonna reegleid toetava lahenduseni . Ametnike üheks funktsiooniks on vastamine kodanike avaldustele . Joonisel <arv> on näide ühest lihtsast kodanikuga suhtlemise keskkonnast , nn. KITMISP .  Joonis <arv>. Ametniku infosüsteem peab võimaldama vastata kodanike avaldustele ja saata vastuseid kodaniku asjaajamissüsteemi <arv>. INFOÜHISKONNA IT-ARHITEKTUUR JA INFOPOLIITIKA IT-arhitektuuri küsimused peaksid kajastuma riigi infopoliitikas ja õigusaktides . Eestis on üsna korralik komplekt neid küsimusi käsitlevaid dokumente , kuid IT-arhitektuuri osa kajastub neist ebaühtlaselt . Vaatame neid lähemalt IT positsioonilt . Infopoliitika põhialused ja raamkava . Infopoliitika põhialused kinnitas Riigikogu <arv>. aastal . Põhialuste fikseerimisel oli olulisem kehtestamise fakt kui sisu . Põhialustes ei tähtsustatud IT , vaid ühiskonna probleeme . Vastutus infoühiskonna loomise eest veeretati pigem erasektorile . Riigile jäeti nõrk koordineeriv/statistiline roll . Põhialuste sisu vastas põhilistelt toonastele ettekujutustele infoühiskonnast . Praeguseks on see lootusetult vananenud ja on karjuv vajadus selle uuendamiseks . Et põhialused suudaksid olla edasiviiv faktor , peaks see vastama vähemalt järgmistele põletavatele küsimustele . Milline on infoühiskonna IT-arhitektuur ? Kas riik on IT-arhitektuuri tellija/omanik/looja või kasutaja ? Kuidas ja kes reorganiseerib riigi ja kohaliku omavalitsuse asutusi ? Pangad ja telekomi firmad reorganiseerisid oma filiaalide töökorralduse just lähtudest IT nõuetest . Kas riik peaks tegema samamoodi ? Kui pankadel/telekomil oli ees välismaa kogemus , siis Eestil seda pole . Kas Eesti peaks ootama , kuni rahvusvaheline kogemus tekib ? Kuidas riiklik ja erasektor koostoimivad infoühiskonna loomisel ? X-tee ja KIT-projektides on mingid vastused neile küsimustele antud , kuid need pole jõudnud kõigekõrgema ( Riigikogu ) suhu . Avaliku teabe seadus . Avaliku teabe seadus on üsna uus seadus ja see on saanud üldsuse heakskiidu . Nähtavasti ongi see üsna progressiivne . IT vaatepunktist on see siiski orienteeritud pigem ajakirjanikele kui kodanikele . Ajakirjanikud tegelevad sündmustega , mis on seotud isikute ja institutsioonidega . Seadus kergendab kõvasti nende tööd . Kodanikku ei huvita institutsioonid ega isikud . Tema tahaks ajada oma asju ja arvutiga . Seadus käsib nüüd kodanikku jalutada mööda teenuste alleed ja leida endale vajalik . Seega seadus järgib neidsamu riigiehituslikke traditsioone , kus ametnik on kuningas ja kodanik käib ametniku juurest ametniku juurde . Tõsi küll , nüüd veebi juurest veebi juurde . Täiesti on seaduses käsitlemata institutsioonide koostoime kodaniku teenindamisel . Käsitlemata on portaalide riik.ee ja eesti.ee staatus ja riigi kohalike omavalitsuste asutuste kohustus nende kaudu kodanikke teenindada . Digitaalallkirja seadus . Seaduse kehtestamine on halb näide juristidekesksest riigist . Riik pööras kogu tähelepanu seaduse tegemisele . Seadust käsitleti majana ja loodeti , et pärast selle valmimist on kõik probleemid lahendatud . Tulemusena järgnes seaduse väljaandmisele kaheaastane vaikuseperiood . Nüüdseks on PKI infrastruktuur põhiliselt välja ehitatud ja seda üsna edukalt . Asjale andis täiesti uue mõõtme ID-kaartide varustamine sertifikaatidega . Vajalik on seaduse osaline muutmine vastavalt tekkinud kogemustele ja vajadustele . Nii pole selget kontseptsiooni nn. seadmesertifikaatide ja nn. asutuste allkirjade osas . Õhku on jäänud ka sertifikaadi rolli ja piirangute kasutamine . Andmekogude seadus . Andmekogude seadus on vanim riigi IT-arhitektuuri käsitlev seadus . Seadus on kõlbmatu kasutamiseks infoühiskonnas . Seaduses käsitletakse andmekogusid naturaalmajanduslikel põhimõtetel : nad peavad lahendama kõik andmekogude loomise ja kasutamise probleemid . Andmekogusid sunnitakse töötama ilma koostoimeta ja ainult ühe institutsiooni ( vastutava töötleja ) huvides . Kosmeetilised parandused on seaduse korraldusvõimet küll mõnevõrra tõstnud , kuid nähtavasti on vaja see täielikult ümber kirjutada . Põhiprobleemideks on andmekogude kasutamise vastuse ümberkantimine institutsioonidesse ja X-tee kasutamine universaalse andmevahetuskihina . Isikuandmete kaitse seadus . Seadus unustab ära , et andmeturbe peamine komponent on käideldavus . Seadus piirab tugevasti registrite koostoimet , samuti isikukoodi kasutamist infosüsteemides . Seadus vastandab järsult riigi ja erasektori ja teeb väga raskeks nende koostoime . Infoühiskonna printsiipide kohaselt võiksid nad koos teenindada kodanikke . Seadus sisaldab naivistlikke arusaamu infosüsteemide turbest . Tugev külg on organisatsioonilised lahendused . Selle tulemusena on Eestis väga tugev Andmekaitse Inspektsioon . <arv>. KAS SINU INFOSÜSTEEM VASTAB INFOÜHISKONNA REEGLITELE ? Toome mõned kriitilised momendid , mida on soovitatav oma infosüsteemi arendamisel jälgida . Siintoodud soovitused on eelkõige orienteeritud avalikke huve teenindavatele institutsioonidele . <arv>. Naturaalmajapidamine . Analüüsi , kas Sinu infosüsteem peab kõik ise ära tegema . Reeglina on andmekogudel tendents spetsialiseeruda nn. back-end-asutusteks ja usaldada andmekasutus/andmemüük spetsialiseeritud infosüsteemidele . See võimaldab andmekogudel kontsentreeruda andmete tootmisele . Andmekasutus nii kodanikule kui ka teistele institutsioonidele korralda läbi X-tee liidese . <arv>. Koostoime . Analüüsi , kas andmekogu on võimeline ilma inimese vahelesegamiseta suhtlema teiste infosüsteemidega . Võib-olla pole Sul mõtet kõiki andmeid ise “ toota ” . Kasuta teiste toodangut võrguteenusena üle X-tee . <arv>. Kodaniku avaldused . Kindlasti on Sul praegu juba vastavad blanketid Internetis olemas . Nüüd on Sul võimalus väga lihtsalt genereerida kodanikule täidetavad blanketi Interneti-vormid ja saada need digitaalselt identifitseeritult kodanikult KIT'i kaudu . Sinu kodanike vastuvõtukontorite koormus langeb kõvasti . <arv>. Menetle kodanike avaldusi turvaliselt . Kohenda oma asjaajamissüsteem selliseks , et kodanik näeks menetluse käigus tehtavaid otsuseid oma kodanikuportaalis . <arv>. Turvaline e-kiri . Arvesta , et aasta-paari pärast on igal kodanikul turvaline fikseeritud meiliaadress , mis on kantud tema ID-kaardile . Allkirjastatud meil on üks võimalus suhelda kodanikuga . Kokkuleppel kodanikuga saad ja võid kõvasti vähendada bürokraatlikku asjaajamist . Tähtsad kirjad on võimalik nüüd lihtsalt ka salakirjastada . <arv>. Allkirjasta dokumente digitaalselt . Dokumente saab digiallkirjastada ja kontrollida allkirjade kehtivust nii kodanikuportaalis kui ka nn. DigiDoc-portaalis . <arv>. Protsessikesksus . Analüüsi , kas Su infosüsteemi tekivad andmed automaatselt mingite protsesside , tööoperatsioonide kõrvalsaadusena või tegelevad andmehõivega eraldi palgatud ametnikud . <arv>. Kasuta standardeid . Lisaks klassikalistele ISO-standarditele ja Interneti RFC'dele kasuta W<arv>C XML põhistandardeid : XML spetsifikatsioon w<arv>.org/TR/REC-xml , eestikeelne <hyperlink> Nimeruum w<arv>.org/TR/REC-xml-names/ Schema primer w<arv>.org/TR/xmlschema-<arv> , dokumendi struktuur w<arv>.org/TR/xmlschema-<arv> , andmetüübid w<arv>.org/TR/xmlschema-<arv> Extensible Stylesheet Language , XSLw<arv>.org/TR/xsl/ Extensible Stylesheet Language for Transformations , XSLT w<arv>.org/TR/xslt XPath , the XML Path Language w<arv>.org/TR/xpath Xlink XML Linking Language w<arv>.org/TR/xlink/ XPointer XML Pointer Language <hyperlink> XML Digital Signature w<arv>.org/TR/xmldsig-core/ XML Encryptionw<arv>.org/TR/xmlenc-core/ SOAP w<arv>.org/TR/SOAP/ WSDL w<arv>.org/TR/wsdl UDDI uddi.org Scalable Vector Graphics ( <hyperlink> ) RSS ( vt <hyperlink> RDF ( vt <hyperlink> ) Web Content Accessibility Guidelines Working Group ( WCAG WG ) [ vt. Http : // <hyperlink> Current internal Working Draft - <arv> August <arv> <hyperlink> <arv>. Vabavara võib olla hea valik . <arv>. aastal Richard M. Stallmani poolt USA's rajatud Vaba Tarkvara Fond ( Free Software Fond - FSF ) tegi sel aastal läbi uuestisünni . Loodi FSF Europe ( vaata <hyperlink> ) , mis sai ka tugeva toetuse Euroopa Liidu Infoühiskonna Direktoraadi poolt . FSF propageerib nelja priiust . Priius <arv> : priius kasutada programmi mistahes eesmärkidel . Priius <arv> : priius uurida programmi tööd ja sättida teda vastavalt oma vajadustele ( eeldab juurdepääsu lähtekoodile ) . Priius <arv> : prii kopeerimise õigus . Priius <arv> : õigus programmi parandada ja anda parandatud programm ühiskonna hüvanguks . FSF algaastate eesmärk oli luua GNU-operatsioonisüsteem . GNU-projekti raames defineeriti nn. GPL ( GNU General Public Licence ) . FSF Europe eesmärgiks pole GPL'i mõtteviisi ja ideede sisseviimine mitte ainult IT- arendusprojektidesse , vaid ka Euroopa riikide seadusandlusse . Enamik Eesti üldriiklikke projekte ( X-tee , DigiDoc , KIT ) põhinevad suuresti vabavaral . Sama tendentsi on märgata ka EL kontekstis . Andres Kollist , Riigi Infosüsteemide Arenduskeskuse asedirektor Rohkem riiki või vähem riiki - see on küsimus iga areneva ühiskonna jaoks , kindlasti on aga see üks kirglikumalt arutatavaid põhiküsimusi kiirelt muutuvas siirdeühiskonnas . Nii ka Eestis . Riik on halb peremees ! See on olnud loosungiks , mille pikaaegne ja ainumõeldava pühakirjana pruukimine on meile tänaseks ehk siiski õpetanud , et paljuski õige lendlause ei kõlba valikuta kasutamiseks . On palju asju , mida ühiselt ajades on edu kiirem tulema . Pealegi on ühistegevus ühiskonna stabiilsuse suurendaja . Mõtestatud ühine tegevus - alates pisematele gruppidele omasest kuni üldrahvalikuni - on just see , mis inimesi ühendab . Võiks öelda , et riik on ühistegevuse kõrgemaid vorme . Samas , mida ikkagi tähendab see “ rohkem riiki ” ? Kas rohkem sundi , rohkem käske ja kontrolli ? Või on see enamuse huvides tehtav , edasiviiv ja üldist heaolu ning ühiskonnaliikmete enese- kindlust suurendav ühistegevus ? Siin võiksime mõelda ka Põhjala riikidele , mille osaks endidki tihtipeale arvame - enamasti kahjuks küll enneaegselt . Põhjala riik pole ju mitte niivõrd käskija-keelaja-sundija , pole ka alandaval viisil hoolitseja . See on ikka eestkätt vabade , ettevõtlike kodanike ühendus , kus ühiselt loodud garantiid lisavad stabiilsust , riskijulgust ja aktiivset elurõõmu . Ja muidugi on põhjamaades “ rohkem riiki ” . Ka riigi infosüsteemidest kõneldes on oluline lähtekoht - kui palju me sellel alal peame üldse otstarbekaks riiklikku regulatsiooni , riiklikku ühistegevust ja kontrolli . Kas Eestile ja tema inimestele , Eesti riigile riikide konkurentsis tagab enam edu , kui innovatsiooni- ja infotehnoloogiategevust on rohkem keskselt suunatud , populariseeritud , arendatud või vastupidi - sellisest tsentraliseerimisest on teadlikult hoidutud . Kas tekitatakse suurem keskne ajude kontsentratsioon , keskne otsustamisjõud - luuakse reaalne võimalus suunata ühiseid ressursse , teha ettepanekuid seadusandluse ajakohastamiseks ? Või on targem teadlikult toetada isevoolulist arengut . Arengut , kus määravad on enesealgatus , vaba turg , väiksemate gruppide otsused . Rohkem riiki või vähem riiki - selles on küsimus ka riigi IT arendamisel . EESMÄRGID <arv>. INFORMEERITUD ÜHISKOND Infosüsteemide areng on võtmeteguriks paljude ühiskonna arengut üldiselt ja sügavuti mõjutavate valdkondade arendamisel . Riigil , ühiskonnal on oma ülesannete täitmiseks vaja erinevat informatsiooni . Selle väärtus seisneb suuresti mitte tema olemasolus kusagil , vaid tarviliku informatsiooni kiires ja usaldusväärses kättesaadavuses . Toodu puudutab nii valitsemist-otsustamist , kaitsefunktsiooni , politseilikku ja teaduslikku uurimist , meditsiini ja kõiki teisi valdkondi . <arv>. AVATUD ÜHISKOND Siin on esmased märksõnad andmete kättesaadavus ja isikuandmete kaitse . Avatud ja demokraatlik ühiskond koosneb kahest poolusest - ühelt poolt õigus ja võimalus omada kiiret juurdepääsu erinevatele andmetele ja teiselt poolt vajadus kaitsta iga isiku privaatsust ja turvalisust . Ka siin on võimalik küsida - kas rohkem või vähem riiki ? Ehk kust läheb ühiskonnale kättesaadava ja vaid isikule kuuluva informatsiooni piir . <arv>. DIGITAALNE ÜHISKOND Andmete ja info olemasolu digitaalselt on nüüdisajal üks eeldustest innovaatilise ühiskonna arenemiseks ja avatud ühiskonna kujundamiseks kiireimal moel . Piltlikult võiksime siin kõnelda virtuaalsest paberist - digitaalsest kirjavahetusest ja asjaajamisest , digitaalsetest dokumentidest ja dokumendihaldusest , digitaalsetest arhiividest ja andmekogudest . Andmekogude puhul on oluline nende tarbeväärtus ehk tarbitavus - koguda ja tarbijatele kättesaadavaks teha tasub ja tuleb ikka eeskätt neid andmeid , millel on suurem kasutajaskond . Muidugi on oluline ka andmekogude teaduslik , ajalooline , arhiivi- , statistiline väärtus . Silmas tuleb pidada ka mõne andmekogu juriidilist tähendust - nende abil võib toimuda seadustega määratud õiguste andmine või piiramine . Põhilised andmekogud peavad olema ühildatavad , tervikuks seostatavad ja piisavalt standardiseeritud ning tarviliku kiirusega käideldavad . Vajalike andmete leidmiseks on tarvilik nn. registrite register ehk sisukord , mis juhatab soovitava teabeni . Viimati mainitud otsing toimuks väljaarendatud , integraalse infosüsteemi puhul muidugi automaatselt ja turvaliselt , andmekogudevahelise andmevahenduskihi kaudu . Andmed peavad olema tekkepõhised - iga info sisestatakse üks kord ja seal , kus ta tekib . Oluline on säästlikkus . Pole mõtet maksta dubleerivate andmete kogumise eest ja andmekogusid pole vaja koormata ebavajaliku infoga . Maksumaksja vahenditega kogutud andmete omanik ei ole mitte mõni asutus või organisatsioon , vaid riik tervikuna . Sellest tulenevalt peavad andmed olema ka riigi või kohaliku omavalitsuse töötajana tegutsevale lõpptarbijale kasutamiseks kättesaadavad tasuta . Kontseptuaalselt peaks toetama kõigi , ka eraettevõtjate õigustatud juurdepääsu andmetele ilma nendelt tingimata selle eest tasu nõudmata . <arv>. INNOVAATILINE ÜHISKOND Edenenud infotehnoloogia on tänapäeval jõudsalt uueneva ja areneva ühiskonna üks põhikomponente . PROBLEEMID IT-alane seadusandlus on meil sageli arenenud ilma kontseptuaalseid seisukohti eelnevalt läbi vaidlemata , koordineerimatult ja tihtipeale huvigruppide ja huvitatud organisatsioonide keskselt , siit-sealt tärkava algatuse alusel . Harmoonilise õigusruumi tekkele on sedaviisi raske loota . Eesti riigisektoris on IT arenguga kõige rohkem seotud Majandus- ja Kommunikatsiooniministeeriumi Riigi Infosüsteemide Osakond ( RISO ) , Siseministeeriumi valitsemisalasse kuuluv Andmekaitse Inspektsioon ning Majandus- ja Kommunikatsiooniministeeriumi valitsemisalas olev Eesti Informaatikakeskus . RISO kui riigi IT põhilise liidri , ideoloogi , kontseptsioonide väljatöötaja , koordinaatori ja suunaja administratiivne positsioon ei vasta temale pandud ootustele . RISO's töötavad vaid mõned oma ala kõrgtasemega spetsialistid ja see on selgelt ebapiisav . Võiks öelda , et pole piisavat ajude kontsentratsiooni ja ka rahastamisvõimalused on sellised , et seda olukorda on mõeldamatu muuta . RISO roll kipub vähenema ja üha raskem on tal täita üleriigilise liidri rolli . RISO'l puudub tegelikult hoovastik protsesside kontrolliks ja mõjutamiseks . Andmekaitse Inspektsioon on , vastupidi , n-ö . ülearendatud ja liigsete funktsioonidega koormatud . See tekitab olukorra , kus piltlikult kõneldes on auto mootor nõrguke - vaat , et sõtkeauto oma , kuid turvasüsteemid - pidurid , põrkerauad , turvapadjad , kuulikindlad klaasid - on ebaproportsionaalselt välja arendatud ja vastavad mõne üliettevaatliku ja küllaltki rikka vennikese tujule . Arusaadavalt on sõitmiseks mõlemat - nii mootorit kui turvalisust vaja , kuid nende väljaarendus ja jõud peaksid olema tasakaalus . ETTEPANEKUD Tuleb mõelda Eesti kui kõva IT-riigi mainele ja tõsiasjale , et tühi kott pikalt püsti ei püsi . Võidetud hea imago tuleb süsteemselt reaalse sisuga täita . Alles äsja liiga julgena paistnud idee innovaatika- ja informaatikaministeeriumi loomisest võib varsti olla sabassörkija poolparatamatu otsus . Hakatuseks tuleks RISO staatust tõsta ja avada talle võimalikult otsene kanal poliitiliste otsustajate juurde . RISO peab olema võimeline looma riigi ühtse IT-kontseptsiooni ja formaliseerima selle vastavas seadusandluses . RISO isikkoosseis vajab täiendust . RISO palgajuhend peab arvestama olukorda tööturul , kus kõrgeimad palgad on rahanduses ja siis kohe IT-alal . EIK peaks olema tugevasti RISO'ga integreeritud . Projektide tellimisel ja haldamisel peab tagama võimalikult rohkem olukorra , kus “ tark tellija ” käib üle tellimust täitvast firmast . RISO ja Andmekaitse Inspektsiooni arengus tuleb luua olukord , kus kaks olulist riiklikku hooba areneksid tasakaalustatumalt ja tunnetaksid enam , et ollakse tegelikult ühe ja sama asja regulaatorid ja arengu eest vastutajad . Võrreldes praegusega vajab Eesti infoühiskonna edendamiseks rohkem arendavat riiki - rohkem edasiviivat ühistegevust . Ahto Kalja , TTÜ professor <arv>. TUTVUSTUS Projekti X-tee arendus on kestnud juba kaks aastat ja projektiga on liitunud paljud Eesti andmekogud ( ~<arv> ) ja infosüsteemid ( ~<arv> ) . Kasutaja seisukohalt on tegemist ühe standardiseeritud portaaliga , mis võimaldab suhelda riigi andmekogudega . Iga kodanik saab projekti nn. kodanikuportaali kaudu pärida näiteks järgmist : “ anna mulle minu andmed rahvastikuregistrist ” või “ anna mulle minu ja minu auto andmed liiklusregistri sõidukite andmebaasist ” jne. Seejuures toimib portaalipoolne kodanike autentimine kas siis ID-kaardi põhiselt või kommertspankade Interneti-pankade põhiselt . Portaalist on arendatud ka üks teine versioon , mille nimi on MISP ja mida X-teega liitunud riigiasutuse töötaja saab kasutada samamoodi kui kodanik kodanikuportaali . MISP'il on kodanikuportaaliga võrreldes ka mitu iseärasust . Üks neist on selles , et kõik ametnikud lisaks autentimisele ka autoriseeritakse . See tähendab , et igale ametnikule saab anda just neid õigusi andmekogudega töötamiseks , mis käivad tema ametikohustuste alla , ja mitte üks päring rohkem . Teine omapära on selles , et MISP'i võimalike erinevate päringute hulk on tunduvalt suurem kui kodanikuportaali oma . Kavandamisel on MISP-portaali kasutajate ja X-teega liitunute hulka võtta ka erafirmad . Läbirääkimisi selleks on peetud nii telefonifirmade , kommertspankade kui ka Tallinna Börsiga . X-teega liitunud asutusele ei ole MISP tehnoloogilises mõttes kohustuslik . Kui firma infosüsteem on hästi välja arendatud ja sisaldab nii töötajate autentimist kui ka autoriseerimist , siis on võimalik X-tee päringuid kasutada ka läbi asutuse infosüsteemi . Samuti ei ole kõik andmetöötlus- ülesanded ainult portaalipõhised ja neid võivad käivitada ka asutuse infosüsteemis toimivad automaatsed protsessid . <arv>. PROJEKTI TAUST Kõigepealt peaks meelde tuletama , et <arv>. juulil <arv> jõustus Eestis isikuandmete kaitse seadus . Selle seaduse järgi on igal kodanikul õigus teada saada , milliseid andmeid hoiab riik tema kohta andmekogudes . Seni tuli selleks minna andmekogu volitatud töötleja asutusse , kirjutada seal avaldus ja teatud aja möödudes saitegi täieliku info selle kohta , millised teie andmed selles konkreetses andmekogus on . Nüüdsest on siis selle seaduse rakendamine teie jaoks hoopis lihtsam . Piisab Interneti-ühendusega arvutist , millel töötab Netscape või Internet Explorer tüüpi lehitseja programm ja nii saategi esitada päringuid oma juhilubade , passidokumentide , teie maavalduste kohta jne. Vastused on paari sekundiga teie arvuti ekraanil , need kõik on ühesuguse formaadi järgi vormistatud ega sõltu sellest , kas kusagil andmekogu volitatud töötleja serveris jookseb näiteks Oracle- , Progressi- või Foxi-nimeline tarkvarasüsteem . Tekib küsimus , kas kõik inimesed saavad võimalust seda kasutada ? Tegelikult hetkel veel mitte kõik , aga suurem osa täiskasvanud inimestest , sest tänase seisuga on välja antud <arv> <arv> ID-kaarti ja üle poole miljoni inimese omab Interneti-panga PIN-koodiga kliendikaarte . Need on lähtetingimuseks kodanike autentimisel . Ametnikeportaal ehk MISP sisaldab , nagu eespool juba öeldud , palju erinevaid päringuid erinevatesse andmekogudesse . Mõnel andmekogul on tänaseks eraldi arendatud ka admekogu spetsiifiline veebiteenus . X-tee omapära on siin selles , et kõik päringud ja päringuvastused näevad ühesugused välja ja kui ametnik on ennast juba korra ühe andmekogu jaoks autentinud ja autoriseerinud , siis kehtib see ka ülejäänud andmekogude jaoks , mida tal on õigus oma töö jaoks kasutada . Ametniku jaoks on veel tähtis , et X-tee võimaldab koostada ka nn. komplekspäringuid , mille vastuse jaoks tuleb pöörduda mitmesse erinevasse andmekogusse . Näiteks päring : “ anna mulle asutusele X ruume rentiva firma Y rendiküsimustega tegeleva töötaja Z telefoninumber ” pöördub kõigepealt Äriregistrisse , saades sealt teada asutuse X aadressi , siis leiab elektroonilisest Kinnistusraamatust sellel aadressil oleva kinnistu omaniku Y ja siis juba firma töötajate nimekirjast haldusosakonna töötaja Z telefoninumbri . Paljusid riigi toimimiseks vajalikke toiminguid teevad meil eraõiguslikud firmad . Kui taolise firma tööks on vaja kasutada riiklikku andmekogu , siis on samuti võimalik X-tee teenus . Näiteks kui eraõiguslikul Liikluskindlustuse Fondil on vaja saada andmeid Autoregistrikeskuse sõidukite andmekogust , siis sellise ühenduse tekitamine on juba olemasolevate Autoregistrikeskuse teenuste baasil väga kiiresti lahendatav ülesanne . <arv>. ANDMEKOGUDE KASUTAMISEST Eestis on umbkaudu sadakond Andmekogude Riiklikus Registris registreeritud andmekogu . Nad kõik pole võrdse kasutamissagedusega ja nende andmemahud on ka küllaltki erinevad . Igal juhul on mitukümmend andmekogu , mis funktsioneerivad <arv> x <arv>. X-tee on liidestatud just esmajoones selliste andmekogudega . Nagu öeldud , on mõnel andmekogul oma veebiteenus olemas , kuid X-tee eeliseks on see , et kasutaja ei pea meeles pidama nende kõikide erinevate liidestega süsteemide võtmesõnu ja kasutajatunnuseid ega pea igaühega neist eraldi andmekasutuse lepinguid sõlmima . See viimane nõue oli kehtestatud andmekogude seadusega ja selle korra muutmiseks on väga palju vaeva nähtud . Andmekogude kasutamine läbi X-tee algas samal päeval , kui kasutusele võeti Eesti kodaniku ID-kaart , st. <arv>. jaanuaril <arv>. Õige pea liitus X-teega autentimisteenuse pakkujaks Hansapank , millele kiiresti järgnesid Eesti Ühispank , Sampo Pank ja Krediidipank . Nagu juba öeldud , on tänaseks X-teega liitunud juba üle <arv> asutuse . X-tee keskuse statistika järgi teeb kõige rohkem päringuid Politseiamet . Sellest statistikast loeb välja , et päringute arv kõigi kasutajate poolt kokku läheneb <arv>-le päevas . Kahjuks mõned “ suured kasutajad ” võtavad alles hoogu . Näiteks Piirivalve Amet arutab ja arutab , aga kasutama pole X-teed veel hakanud . Eesti liitumisel Euroopa Liiduga peavad meie andmekogud võimaldama kasutamist ka välismaalt . Me arvame , et X-tee tehnoloogia on selleks valmis , olgugi et mingit Brüsseli-poolset finantseerimist pole X-tee veel kasutanud . Me arvame , et sellistele projektidele nagu EUROCAR , Schengen Information System jt. võime kindlasti piisava andmeturbega varustatud teenuseid pakkuda . <arv>. PROJEKTI RESSURSSIDEST Projekt algas <arv>. aasta alguses ja projekti realiseerimiseks korraldatud riigihanke konkursi võitis IT-firma Cell Network AS ( varasema nimega Assert AS ) . Riigihanke konkursi mahuks oli rahasumma <arv>,<arv> miljonit krooni . Pärast seda on süsteemi edasi arendatud ja palju kasutajaid liidestatud nii , et kogu summa , mis on kahe ja poole aasta jooksul kulutatud , ulatub <arv> miljoni kroonini . See võib tunduda esmapilgul suure summana , kuid üsna mitme andmekogu arenduskulud ületavad seda summat mitmeid kordi . Projekti arendustöö meeskond ei koosne mitte ainult firmast Cell Network AS , vaid kasutatakse alltöövõttu paljudest teistest firmadest , näiteks Cybernetica AS , Datel AS , Reaalsüsteemid AS , Andmevara AS . Et viimasel ajal toimub aktiivne andmekogude ja infosüsteemide liidestamine , siis on aktiivselt arendustöösse lülitatud ka teisigi Eesti suurimaid andmekogude arendajaid , näiteks Medisoft AS jt. Mõned andmekogud saavad X-tee-põhiste teenuste arendamisega juba ka ise hakkama , näiteks KMA infotehnoloogid . Projekti evitusplaan nägi ette X-tee tulemuste järkjärgulist kasutuselevõttu . Nagu juba kirjeldatud , lasti kõigepealt käiku X-tee kodanikuportaal ning seejärel asuti aasta tagasi X-teega liitma asutuste infosüsteeme ja järjest uusi andmekogusid . Mõned asutused on X-teega liitunud nii andmeandjate kui ka andmete kasutajatena . Heaks näiteks on siin ARK , kes annab andmeid Liiklusregistri sõidukite ja juhilubade andmekogust , samal ajal aga kasutab või hakkab kasutama andmeid Rahvastikuregistrist , Liikluskindlustuse Fondi andmebaasist , politsei infosüsteemist POLIS jne. Kõigi nende X-teega liitujate teenindamiseks on Eesti Informaatikakeskuses loodud vastav teenindusgrupp . Seda üksust juhib Andres Kollist ja temaga koos töötavad Riho Oks , Peeter Pungar ja Martin Undusk . Teeninduskeskus sõlmib asutustega liitumislepinguid , annab konsultatsiooni , teeb koolitust ja hooldab X-tee riist- ja tarkvara . Hooldustööde hulka kuulub ka süsteemi administreerimine ja jälgimine ning vastava statistika kogumine . Nagu juba öeldud , töötab süsteem praegu koormusel kuni <arv> päringut päevas . Paljud liitumist kavandavad firmad on tundnud huvi , kui suurt andmeliiklust süsteem välja kannatab . Selleks on pidevalt tehtud jõudlusteste . Eriti palju oleme testinud turvaservereid , sest see on X-tee arendajate originaaltoodang . Nende jõudlustestide iseloomustamiseks on sobiv ära tuua Cybernetica AS arendustöötaja Margus Freudenthali kokkuvõte : Protsessoriga Celeron <arv>andmekogu turvaserver jõuab teenindada ca <arv> päringut sekundis . See number skaleerub lineaarselt protsessori võimsuse ja protsessorite arvu suhtes , st. tänapäevane <arv>,<arv> -GHz taktsagedusega protsessor peaks laskma läbi suurusjärgus <arv> päringut sekundis . Mitme protsessoriga masin siis sellevõrra rohkem . Jõudluse kasvu võib saavutada ka paralleelsete turvaserverite kasutamisega . n korda rohkem turvaservereid annab n korda rohkem jõudlust . Kui panna paralleelselt kolm kahesüsteemset <arv>,<arv> GHz protsessoriga masinat , peaks komplekti jõudlus olema ca <arv> päringut sekundis . Juhul kui ka see ei ole piisav , tuleks turvaserverites kasutusele võtta krüptograafilisi operatsioone kiirendavad lisakaardid . See nõuab küll lisaarendustöid , aga peaks turvaserverite jõudlust kahekordistama . Nagu öeldud , on meie potentsiaalsed kodanikuportaali kasutajad ja liitunud asutused saavutanud koormuseks <arv> päringut päevas ja turvaserverite võimsus on hetkel kuni <arv> päringut sekundis . Seega on võimsusevaru andmete läbilaskmiseks mõõdetav väga paljudes suurusjärkudes ja keegi ei peaks muretsema selle pärast , et tema ülesanded viivad X-tee tootlikkuse ummikusse . Tihti tunnevad X-tee tulevased kasutajad huvi , kas andmevahetuseks rakendatakse ka piisavalt kiireid ja ajakohaseid protokolle . Siinkohal tuletan meelde , et X-tee tarkvara alfaversioon kasutas andmete ülekandeks XML-RPC-protokolli ja praegune uus versioon kasutab SOAP-protokolli . Monitooringusüsteemis on kasutusel SNMP-protokoll . <arv>. X-TEE TALITLEMINE X-tee töötamise põhimõtteid on kõige parem selgitada X-tee talitlusskeemi abil . Skeem kirjeldab kolme osapoolt : kasutajad , andmekogud ja nende vahele jääv teeninduskiht ( vt. joonis <arv> ) .  Joonis <arv>. X-tee talitlusskeem Skeem näitab , et X-tee teenuseid saavad kasutada erinevad inimgrupid . Kõigepealt võib iga kodanik lehitseja programmi abil siseneda X-tee kodanikuportaali ning talle avaneb andmekogude ja neile vastavate teenuste nimekiri . See nimekiri avaneb kohe ekraanil kui arvutikasutaja arvutil on kaardilugeja ja selles asub kasutaja ID-kaart . Vastasel korral suunab portaal teid pankade autentimisteenuseid kasutama . Kui olete Hansapanga , Krediidipanga , Sampo Panga või Ühispanga Interneti-panga klient , siis toimub teie isiku tuvastamine täpselt nii , nagu te seda teete pangaga finantsoperatsioone alustades . Seejärel toimub suunamine kodanikuportaali teenustele . Teenuste sisuks on anda välja kõik teie isikuga seotud andmed andmekogudes , kuhu on teie kohta andmeid salvestatud . Kui teil näiteks väikelaeva ei ole , siis vastavast registrist te andmeid ei saa . Teine suur kasutajate grupp on praegu riigiametnikud ja teised riigi toimimiseks vajalikke toiminguid teostavad ametnikud , näiteks notarid . Kui ametnik kasutab X-tee teenuseid , siis on selleks kaks võimalust . Esiteks nendele asutustele , kus kaasaegne infosüsteem puudub , on võimalik installeerida tarkvarasüsteem MISP . MISP'i on võimalik kasutada ka ASP-teenusena . MISP'i kasutajad läbivad lisaks autentimisele ka autoriseerimise . Autoriseerimine tähendab kasutajale teatud teenuste kasutajaõiguste andmist . Kasutajaõigus on ametnikul seotud tema ametikohustustega antud ametikohal . MISP'i pole vaja , kui asutuse enda infosüsteem nii autendib kui ka autoriseerib kasutajaid . Nagu juba kirjeldatud , on X-teega võimalik liituda ka erafirmadel ja X-tee keskuse poolt selleks mingeid takistusi ei ole . X-tee ei aseta andmekogule mingeid erilisi lisanõudeid ja iga X-teega liitunud andmekogu töötab edasi nagu varem . See tähendab , et nii andmete sisestamine kui ka kontroll toimub endistviisi , samuti kogu andmete väljastamisega seotud teenindus . Andmekogu tarkvaraarendus ei sega X-tee arendamist ja vastupidi . Talitlusskeemil kirjeldatud turvaserverite ülesanne on kindlustada krüptitud , digitaalallkirjade ja ajatemplitega varustatud andmete liiklus üle Interneti . Vastavad sertifikaadid saadakse X-tee keskuse sertifitseerimisserverilt . See server ei ole ühendatud Internetti . Samal ajal talitlevad turvaserverid nagu tulemüürid ega lase endast läbi midagi , mis pole X-tee teenustega seotud . Turvaserverid salvestavad kõikide teenuste logid ja muudavad vajadusel kogu andmeliikluse hiljem tuvastatavaks . Kuidas X-tee kasutaja seisukohalt talitleb , sellega tutvume samm-sammult kodanikuportaali kasutamist jälgides . Et Eestis on Interneti-panga kasutajaid rohkem kui ID-kaardi omanikke , siis läbime portaali sisenemise pankade autentimisteenust kasutades . Seega , kui lehitseja aknas on avatud aadress <hyperlink> , siis peab kasutajale avanema vastav ekraanipilt ( vt. joonis <arv> ) . Siinkohal on sobilik mainida , et ekraanipildid muutuvad tihti . Pole eriline üllatus , kui teatud aja möödudes ekraanipildi kujunduslik osa muutub , aga sisu peaks jääma ikka samaks . Kasutajad ehk mäletavad , kui mitu korda näiteks pangad on muutnud oma portaalide kujundusi , aga põhifunktsionaalsus jääb ikka samaks .  Joonis <arv>. Autentimisaken Selle ekraanipildi järgi on kasutajal võimalik valida nelja panga autentimisteenust . Kui autentimine on edukalt läbitud , siis on kasutajal ees menüü kõigi X-teega liitunud ja kodanikele teenuseid pakkuvate andmekogude nimedega ( vt. joonis <arv> ) :  Joonis <arv>. Registrid ja nende teenused Iga andmekogu all olev päringu nimi töötab nupuna , millele vajutades saate vastavast andmekogust enda kohta andmeid . Joonisel <arv> toodud ekraanipilt sisaldab näiteks andmeid Liiklusregistri sõidukite andmekogust . Inimese kohta andmete leidmiseks nii ühest kui teisest andmekogust kasutatakse autentimise järel süsteemile teatavaks saanud kodaniku isikukoodi . Lisaks varasematele materjalidele X-tee süsteemi kohta on käesolevale talitlusskeemile lisatud ka X-tee seiresüsteemi komponendid . X-tee seirega on seotud kahte tüüpi seirejaamad : keskne jaam ja lokaalsed jaamad . Keskne seirejaam on X-tee administraatori töövahend , mille abil ta saab informatsiooni X-tee andmeliiklusest , võrgukoormusest , seadmete riketest jne. Kavandamisel on veel tehnoloogilised vahendid rikete ennetamise ja analüüsi kohta . Kohalikud seirejaamad on asutuse või andmekogu X-tee administraatori töövahendid , millega ta saab jälgida tema asutuse ülesannete lahendamisega seotud andmete liiklust ja võrguprobleeme .  Joonis <arv>. Vastus sõidukite andmebaasist <arv>. X-TEE PROJEKTI SENISED TULEMUSED Kahe aasta jooksul on välja töötatud mitmeid X-tee vahendeid ja on käivitatud rida teenuseid . Täpsemalt kuuluvad siia loetelusse järgmised väljatöötlused : <arv>. Välja on töötatud tarkvarakomponendid , mida saab kasutada andmete hoolduse ja päringuoperatsioonide teostamiseks üle Interneti . Need vahendid on kasutatavad nii dialoogis lehitsejat kasutades kui ka pakett-töötluseks , mille käivitavad automaatsed andmetöötlusprotsessid . On lahendatud kõigi kasutajate autentimise ja autoriseerimise probleemid . Kõiki neid tarkvaravahendeid saab tasuta X-tee halduskeskusest pärast X-teega liitumist . <arv>. Välja on töötatud kodanikuteenused , mida igaüks saab kasutada oma andmete vaatamiseks Eesti andmekogudest . Praegu on need teenused koondatud Netscape'i ja MS Exploreri lehitsejate abil kasutatavasse X-tee kodanikuportaali . See pole siiski ainus koht , kust andmetele ligi pääseb , sest X-tee on võimaldanud enda vahendite kasutamist ka teistele portaalidele : pankade portaalid , Tallinna linna portaal , KIT kodanikuportaal jne. Võrdluseks võib võtta kas või ilmateate teenuse , mida pakub enamik Eesti portaale . <arv>. Välja on töötatud standardteenused ametnikele tööks andmekogudega . Tänase seisuga on X-teega liitujate arv tõusnud <arv> asutuseni . <arv>. On moodustatud X-tee halduskeskus . Halduskeskus töötab EIK alluvuses ning sõlmib X-teega liitumise lepinguid , annab välja serverite sertifikaate , konsulteerib kasutajaid jne. <arv>. Toimub edukas koostöö paljude asutustega , nt. ID-kaardi rakendamine , pankade autentimisega ühinemine , igapäevane koostöö KIT projektiga jne. Projekti majanduslik kasutegur on olnud suur . Selle aasta lõpuks küünib kasutatud rahasumma umbes <arv> miljoni kroonini . Kui riik oleks jätkanud sellist teed , et iga andmekogu ja iga riigiasutus ehitab oma X-tee , siis oleksid vastavad arenduskulud hinnanguliselt umbes kaheksa korda suuremad kui praegu . Viimasel kahel aastal esitati Rahandusministeeriumile ligi <arv> vastavat projekti , mille kogumaksumus oli üsna kolossaalne . Enamik nendest projektidest on lahendatud või kohe lahendatavad X-tee keskkonna abil . Kahjuks raisatakse maksumaksja raha endiselt analoogiliste projektide peale , näiteks osa Tallinna linnavalitsuse osakondadest orienteerub X-teele , osa aga finantseerib analoogilisi uusi projekte . Ilmselt on paralleeltöötlusi veelgi , mida Riigi Infosüsteemide Osakond kui Eestis IT-ala koordineeriv asutus ei teagi . <arv>. X-TEE ÕPPETUNNID Euroopa Liidu projektides on kombeks saanud pärast projekti küpseks saamist koguda teatud positiivset ja negatiivset infot projekti kohta , nn. Lesson Learned . Oleme seda infot kogunud ka oma X-tee projekti kohta ja siin võiks alla kriipsutada järgmisi järeldusi . Kõigepealt positiivsed õppetunnid X-tee projekti kohta on meie arvates järgmised : <arv>. Esimest korda on tekkinud olukord , kus kõik andmebaasid on kodanikule avatud . Lihtsa liidese abil saab igaüks korraga ja ühest portaalist näha kõiki andmeid . Samasse portaali on hakanud koonduma ka teavitamise võimalused andmekogudes leitud vigadest . <arv>. Andmekogude kasutamine on kohati drastiliselt laienenud , näiteks Politseiameti päringute arv on kohati suurusjärgu võrra suurem kui varem . <arv>. Eesti ID-kaardi projekt on saanud käegakatsutava uue teenuse . Kasutaja autendib ennast oma arvutile ja portaalile ID-kaardiga ning andmekogud on talle avatud . <arv>. Andmevahetuskihi andmeliiklus loodi XML põhine ja väga hea turvalisusega ning seda turvalist andmevahetust on järjest rohkem hakanud ära kasutama teised IT-projektid : KIT , dokumendihaldussüsteemid jt. <arv>. Samasuguste projektidega tegelevad nii meie naabermaad Läti ja Leedu kui ka mitmed teised maad . Meie kogemuste najal võib öelda , et oleme taolises andmekogude tervikuks ühendamise protsessis esirinnas . <arv>. Uue tehnoloogia areng on nõudnud ka mitmete seadusandlike aktide ajakohastamist ja uute normdokumentide tekitamist . Seoses projekti läbiviimisega on ilmnenud ka mitmed kitsaskohad : <arv>. Andmekogude koordineeritud arengut ja andmekogusid ühendavat üleriigilist projekti on siiski küllalt raske teostada . Mõned andmekogude arendajad ei soovigi uuele tehnoloogiale üle minna , sest see tekitab neile lisatööd ja segab rahulikku äraelamist . <arv>. Praegune süsteem , kus andmekogul on vastutav töötleja ja volitatud töötleja , on tihti pea peale pööratud . Nii mõnegi andmekogu puhul on juhtivas rollis volitatud töötleja , kes annab käske ülespoole vastutavale töötlejale . On olnud olukordi , kus vastutavat töötlejat pole õnnestunud isegi välja selgitada . <arv>. Järgnevate projektide jaoks on saadud negatiivne kogemus : kui uus üleriigiline projekt nõuab seaduse muutmist , siis see tegevus on tihti nii aeglane , et loodud tehnoloogia võib peaaegu vanaks minna juba enne , kui seadusemuudatus kehtima hakkab . <arv>. Seoses ülepaisutatud määra seadusandlike aktide vastuvõtmisega on tekkinud lausa imestamisväärseid termineid . Kunagi ja kusagil , ilmselt Kadaka turu CD-d silmas pidades , on seadusandlusse tekkinud mõiste “ ristkasutus ” . Tänane olukord on selline , et keegi ei oska enam seletada , mis see täpselt on ja kuidas see erineb sõnast “ kasutus ” . Igatahes terminoloogid ei tunnista seda sõna , sest võõrkeeltes pole taolist terminit andmebaasidega seostatult olemas . Juristid ütlevad , et see on “ automatiseeritud süsteem ” ( ! ) , Andmekaitse Inspektsioon ütleb , et see on asi , mille peale tuleb ka veel täna võtta “ ristkasutuse lubasid ” ja iga andmekogu saab asjast täiesti omamoodi aru . Näiteks Rahvastikuregister on kogu Eesti täis ehitanud andmetöötluspunktikesi , kusjuures kõigisse neisse tulevad andmed ilma igasuguse “ ristkasutuse ” loata , aga kui te tahate samast punktist ja samast arvutist saada X-tee kaudu andmeid Rahvastikuregistrist , siis olevat vaja “ ristkasutuse luba ” ? <arv>. Uus tehnoloogia põhjustab vahel sellist ametnike suhtumist , mille ainus väljund on järjekordne uute arvutite muretsemine , aga mitte midagi muud . <arv>. KOKKUVÕTE Kokkuvõttes on X-tee hakanud levima just nii laialdaselt nagu projekti alguses kavandati . Halduskeskus võtab uusi inimesi tööle , et kõigi X-teega liitunute ja liituda soovijatega jõuaks piisaval määral suhelda . On veel rida registreid , mille liitumine on põhiliselt selle taga , et register pole veel funtsioneerimiskõlblik . Üheks näiteks on siin Ehitisregister , mis peab asendama Hooneregistrit ja Ehituste registrit ja mille valmimist mitmed ametkonnad pikisilmi ootavad . Tegelikult tõstis Eesti Informaatikanõukogu pärast X-tee käivitumist üles ühe riiklikult olulise X-tee eesmärgi - X-teega liitumine näitab , kas andmekogu on üldse töötavas seisundis või mitte , kas andmekogul on piisavalt korrastatud andmeid ja kas riigil on andmekogu seetõttu mõtet edasi finantseerida . Anu Veidenberg , Riigi Infosüsteemide Arenduskeskus , e-teenuste spetsialist Kodaniku IT-keskkonna vahendid võib jagada kolmeks : kodanikuportaal , teabeportaal ja üldsüsteemsed vahendid . Antud artikkel keskendub teabeportaali idee ja vahendite tutvustamisele . Teabeportaal on elektrooniline nn. kodaniku käsiraamat , millele ligipääs on vaba ega nõua kasutaja autentimist . Teabeportaali ülesandeks on tutvustada kodanikule tema õigusi ning kohustusi Eestis elades , töötades või Eestit külastades . Kodaniku all ei ole mõeldud Eesti Vabariigi kodanikku , vaid laiemas tähenduses teabeportaali kasutajat . Avaliku teabe seaduse kohaselt peab iga riigi- ja kohaliku omavalitsuse asutus pidama Interneti kodulehte ning avaldama muuhulgas teavet pakutavate teenuste kohta . See on suur samm edasi , sest inimene saab informatsiooni otsida n-ö . toolilt tõusmata . Ometigi järgib see senikehtinud ettekujutust riigiaparaadist , kus kodanik käib ühe ametniku ( veebi ) juurest teise ( ametniku , veebi ) juurde . Eeldatakse , et kodanik teab juba ette , millisesse asutusse ta peab pöörduma või ta kulutab aega otsides vajalikku erinevate asutuste veebidelt . Probleem ei ole mitte informatsiooni puudumises , vaid selle ligipääsetavuses . Teabe nn. läbipaistvuse tõstmiseks peab arendama teenuste mitmekesisust kodanike huvidest lähtudes ning kodanike vajaduste rahuldamiseks . Inimesed kasutavad üha enam võimalusi oma arvamuse kujundamiseks ja avaldamiseks . Teabele ligipääsu lihtsustamine võimaldab kõigil inimestel aktiivselt osaleda avalikus elus infotehnoloogia võimalusi kasutades . TEABEPORTAALI TEENUSED Teabeportaalis eristatakse nelja liiki teenuseid : teabeteenus , vahetu teenus , menetlusteenus ja blanketiteenus . Teabeteenus Teabeportaalis eristatakse järgmisi teabeteenuse kihte : <arv>. Teemakiht on sisuliselt jagatud eluperioodide ( nt. Laps , Noor , jne. ) ja teemade ( nt. Toimetulek , Kodakondsus , Reisimine jne. ) järgi . <arv>. Situatsioonikiht annab ülevaate kodanikku puudutavatest valdkondadest teema lõikes . <arv>. Teabekihis antakse iga situatsiooni kohta keeleliselt lihtne kirjeldus , linke ja viiteid teistele teenustele ( nt. blanketile ) . Vahetu teenus Teenus eeldab ID-kaardiga või Interneti-panga kaudu autentimist kodanikuportaalis . Kodanikule genereeritakse teenuse vorm , mille kodanik täidab ja saadab teenusepakkuja infosüsteemi . Teenuse osutaja kontrollib kodaniku õigusi ja genereerib ekraanile vastuse . Vahetu teenusena genereeritakse näiteks päringud läbi X-tee erinevatesse registritesse , kontrollimaks oma andmeid või osalemaks e-valimistel . Menetlusteenus Teenus eeldab samuti autentimist kodanikuportaalis . Kodanikule genereeritakse vorm , mille kodanik täidab ja saadab soovitud asutusse . Asutuses algatatakse menetlus ja selle kulgu on kodanikul võimalik jälgida . Vastuse saab kodanik oma kodanikuportaali . Menetlusteenus on näiteks täiendava lapsetoetuse taotlemine või teabenõude esitamine . Blanketiteenus Blankette saab välja printida tühjalt või arvutis täidetult . Mõlemal juhul edastab kodanik blanketi vastavasse asutusse ise ( postiga , viib ise kohale ) . Olgugi et infotehnoloogilised võimalused on kaugemale arenenud , ei tohiks konservatiivsemaid võimalusi kodanikult ära võtta . Kolmas võimalus on saata blankett pärast täitmist otse asutuse infosüsteemi , kasutades kodanikuportaali autentimist . Nimetatud võimalus on ühelt poolt blanketiteenus ja teiselt poolt juba menetlusteenus . EESKUJUD Teabeportaali üheks suurimaks ja ka staažikamaks eeskujuks võib lugeda Soome teabeportaali ( <hyperlink> ) , mis töötab <arv>. aastast . Põhjamaiselt lakooniline stiil ja lihtne keelekasutus aitavad informatsiooni leida ka inimesel , kes kohaliku keele kõiki peensusi ei tunne . Soome teabeportaal on põhiliselt keskendunud teabe pakkumisele . Suurbritannia UK Online Citizen Portal ( <hyperlink> ) pakub lisaks teabeteenusele võimalust osaleda ka otsustusprotsessides ja arvamuse kujundamises . Teabeportaaliga on sarnased veel ka Singapuri eCitizen portal ( <hyperlink> ) ja Taani Denmark's official web site ( <hyperlink> ) . AVALIKUSTAMISEST TÄNASENI JA EDASI Teabeportaal tehti kodanikele nähtavaks <arv>. veebruaril <arv>. Teabeportaali sisu ei saa kunagi valmis ja on pidevas muutumises , seetõttu võis teabeportaali avalikustada niipea , kui tehnilised võimalused lubasid . Toimetus on praeguseks saanud väärtuslikku tagasisidet nii kodanikelt kui ka asutustelt , kuigi suuremat reklaami ei ole teabeportaalile tehtud . Aruka kriitika ja ettepanekute mõjul on algatatud uusi teemasid ja lisatud situatsioone . Saabuvatele murekirjadele vastab toimetus ise või suunab need spetsialistidele erinevates riigiasutustes . Senine tagasiside on näidanud , et teabeportaal peab olema võrreldav nõustajaga , kes tunneb riigistruktuuri , kelle poole pöördumine on lihtne ja kes oskab alati nõu anda . Selle poole toimetus koostöös kodanike ja riigiasutustega püüdlebki . Jüri Rosenvald , Riigi Infosüsteemide Osakond , kodanikuportaali projektijuht Kuna IT-projektid on meil pidevas kiires arengus , siis tuleb kõigepealt fikseerida artikli kirjutamise ajahetk - <arv>. mai <arv> - ja anda põgus ülevaade toimunust , hetkeolukorrast ja nendest suundadest , kuhu tahame oma unistustes välja jõuda olemasolevast kontekstist lähtudes . Artikli autor on teadlikult püüdnud ( võimaluste piires ) vältida IT süvaterminoloogiat ja detaile , et sisu oleks mõistetav võimalikult laiale lugejaskonnale . HETKESEIS RIIGIASUTUSTE JA E-KODANIKU VAHEL Eesti riigiasutused on IT poolel jõudnud olukorrani , kus asutuse e-post ja kodulehekülg on muutunud tavapäraseks . Samas on meie riigi kodanikud samuti hakanud aktiivselt kasutama e-posti ja õppinud otsima kodulehekülgedelt pakutavaid teenuseid ( ehk e-teenuseid , nagu moodsas kõnepruugis öeldakse ) . TEABEPORTAAL Lühidalt on see e-kodanikule käsiraamatuks , mida ühes või teises elusituatsioonis teha saab ( kuidas suhelda ja kellega ) , kuid sellest on kirjutatud eraldi artikkel ja käesolevas tekstis seda ei käsitleta . VAJADUS E-KODANIKU VAATEKOHAST Vaadates e-teenuseid “ jahtiva ” kodaniku ( ehk e-kodaniku ) vaatevinklist , on tekkinud infoküllus : on suur hulk riigiasutuste kodulehti ja e-kodanikul tekib probleem nende hulgast endale hetkel vajaliku ülesleidmisega . E-kodanikul tekib vajadus reeglite , kokkulepete , standardite väljatöötamise ja rakendamise järele , mis lubaksid infoküllusega toime tulla : sellelt pinnaselt algasid <arv>. aastal eeltööd kodanikuinfotehnoloogilise keskkonna loomiseks . Sisuliselt tekkis vajadus varustada kõik kodanikud kindlate reeglite järgi identifitseeritava e-posti aadressiga ning mis veelgi tähtsam - igat kodanikku peab saama identifitseerida : kes just parasjagu istub arvuti taga ja väljendab oma tahet ning saab/saadab informatsiooni . Vastukaaluks riigiasutustes toimivatele infosüsteemidele vajab ka iga kodanik omaenda isiklikku infosüsteemi - dokumendihaldust , et hakata riigiasutuste analoogilise süsteemidega suhtlema kui võrdne võrdsega . Piltlikult väljendades on tarvis luua “ riigiasutus ” , kus töötajateks on kõik riigi kodanikud ( laiendada saab ka mittekodanikele ) , kes on varustatud selles virtuaalses “ riigiasutuses ” omaenda isikliku infosüsteemi - dokumendihaldusega . RIIGIPOOLNE REAKTSIOON E-KODANIKULE Sellise “ riigiasutuse ” IT-lahenduse tellis Eesti riik <arv>. aastal ( sellele eelnes riigi andmevahetust standardiseeriv X-tee projekt <arv>. aastal ) ja <arv>. aasta alguseks oli loodud vastava “ riigiasutuse ” karkass , kui ehitusest laenatud terminit kasutada . Nüüd ollakse ametis sellega , et loodud karkass sisustada ja meelitada sinna võimalikult palju kodanikke “ tööle ” . Tööle võtmisega on nagu ikka : kõigepealt tuleb kodanikul avaldada soovi tööle tulla , siis tuleb kokku leppida töösisekorra eeskirjades , kuidas peab käituma , et kodanik kasu saaks . E-kodanik saab tööle tulla “ kodanikuportaali ” Interneti kaudu aadressilt <hyperlink> . Töökohta sissesaamiseks tuleb lahti saada anonüümsusest ehk tuleb ennast identifitseerida . Selleks kasutab kodanik ( töösisekorra eeskirjade järgi ) enda identifitseerimiseks ID-kaarti ( erandkorras lubatakse ka Interneti-pankade autentimist , sest ID-kaarte on veel vähevõitu , kuid see võimalus hiljem kaotatakse ) . NÕUDED KESKKONNALE Riistvaraliselt peab arvuti olema varustatud ID-kaardi lugeja ja selle juurde kuuluva tarkvaraga . Samuti peab kodanikul olema talle isiklikult välja antud ID-kaart koos selle juurde kuuluvate PIN-koodide ja muude elektrooniliste viguritega ( sertifikaadid autentimiseks ja elektrooniliseks allkirjastamiseks ) . Sisuliselt satub e-kodanik omaenda isikliku infosüsteemi keskkonda ( kodaniku isiklik virtuaalne kontor Interneti keskkonnas ) , mis on igati samaväärne ministeeriumide , linnavalitsuste või pankade infosüsteemidega - seda nii turvalisuse kui ka reeglite ja kokkulepete ranguse mõttes . FUNKTSIONAALSUS E-KODANIKULE Mida e-kodanik omaenda isiklikus infosüsteemis teha saab ? Ehk milliseid e-teenuseid ta kasutada saab ? Loomulikult peab neid olema hästi palju ja suhelda peab saama kõigi riigiasutustega - olgu need siis ministeeriumid , linnavalitsused , kohalikud omavalitsused vms. ja hea oleks suhelda ka kõigi erasektori asutustega . See on aga hetkel veel unistus , mille täitumisele saavad kaasa aidata kõik Eesti riigis elavad inimesed - kodanikud ja (riigi)asutuste juhid . Reaalne seis artikli kirjutamise hetkel on see , et kommunikatsioonid on vaid kolme riigiasutusega , neist hetkel tõsiseim on Tartu linnavalitsus ( Tartu on heade mõtete linn ! ) , kellele saab saata oma isiklikust virtuaalkontorist viit erinevat eeltäidetavat elektroonilist dokumenti ( eelnevalt kokkulepitud väljadega blanketti ) , millele Tartu linnavalitsuse infosüsteem suudab personaalselt vastata ja e-kodanikuga koguni pikemalt suhelda , kui selleks on vajadus . SUHTLEMINE : RIIGIASUTUS JA E-KODANIK Suhtlemise objektiks on esialgu ainult elektrooniline dokument ( eelnevalt kokkulepitud väljadega blankett ) , hiljem võib seda suhtluse objektistikku laiendada , kuid seni lepime kokku nii , et ühe objektitüübiga pannakse asi käima , hiljem laiendame , kui asi on mõistlik . JUURDEPÄÄS RIIGI ANDMEBAASIDELE Peale selle on e-kodanikul veel juurdepääs ( üle X-tee ) vahetutele teenustele , mis võimaldavad juurde pääseda riiklikes registrites olevale teabele antud e-kodaniku ( ehk iseenda ) kohta . ID-kaardiga antakse kodanikule kaasa ka unikaalne kodaniku e-posti aadress , mille iga kodanik saab ümber suunata ühele ( kuni viiele ) reaalsele e-posti aadressile . Süsteem aadressil <hyperlink> võimaldab seda e-posti suunamist toimetada ja vajadusel muuta . ID-kaardiga kaasaantava e-posti aadressiga teeb e-kodanik end riigi ametlike teadete jaoks kättesaadavaks ja neid pole enam vaja avaldada Äripäevas . Kodanik suhtleb kõigi infosüsteemidega riigis oma isikliku infosüsteemi ( kontori ) kaudu . Kodanik ei pea enam otsima teenust , vaid tal on võimalus ja õigus tellida teenust ja jälgida teenuse täitmist , “ väljumata oma kontorist ” . Nagu näeme , on kodanikuportaali suhtlemisel kaks osapoolt : e-kodanik ja riigiasutus . Et suhelda , peavad olema täidetud mõned lihtsad tingimused : riigiasutuse infosüsteem peab olema liidestatud ( oskama kokkuleppelisel viisil suhelda ) kodanikuportaaliga ning e-kodanikul peab olema ID-kaart ( või ta peab olema liitunud vähemalt ühe Interneti-pangaga ) ja olema liidestatud ( oskama kokkuleppelisel viisil suhelda ) kodanikuportaaliga . Rõhutame siin “ kokkuleppelisel viisil ” ehk “ liidestatud ” , st. e-kodanikul tekib vajadus reeglite , kokkulepete , standardite väljatöötamise ja rakendamise järele , mis lubaksid infoküllusega toime tulla . Kodanikuportaal = reeglite , kokkulepete , standardite kogum , mis rakendamisel lubab kodaniku ja riigi(asutuse) vahelist suhtlemist , kasutades elektroonilisi suhtlemisvõimalusi , ning on fokuseeritud e-kodanikule . Tegemist on kokkulepetega , mis muudavad meid kõiki - nii e-kodanikke kui ka riigiasutusi endid ; tegemist on inforevolutsiooniga , kus e-kodanik võidab , pahaloomuline bürokraatia aga kaotab ja avaldab ägedat vastupanu . Valmis on kodanikuportaali karkass , mis ootab liidestamist (riigi)asutuste infosüsteemidega ja teiselt poolt ootab “ tööle ” ( kui virtuaalsesse riigiasutusse üle www ) e-kodanikke - kõik omavahelise SUHTLEMISE nimel . Mida rohkem me suudame liidestada teenuseid pakkuvaid riigiasutusi ( eriti kohalikke omavalitsusi ) , seda suuremaks läheb e-kodanike hulk , kes neid e-teenuseid kasutab . On meie endi teha , kas need ootused täituvad või võidab paljukirutud pahaloomuline bürokraatia , mis pärsib meie arengut . Reeglid , kokkulepped ja standardid täienevad kogu aeg - samas tuleb neid tutvustada e-kodanikele ja ka riigiasutustele . Abiks on <hyperlink> . VAADE TULEVIKKU Mis saab edasi ? Eesmärk aasta <arv> lõpuks : kõik riigi- ja kohaliku omavalitsuse asutused pakuvad teenuseid Interneti kaudu . <arv>% elanikkonnast kasutab igapäevases tegevuses ja olmes Internetti analoogiliselt Interneti-pankadega . KOKKUVÕTE See seab väga suured nõuded e-kodaniku riistvarale ja tarkvarale ning nõuab spetsiaalset haldamis-toimimismudelite rakendamist helpdesk'ideni välja . Samas pole võimalik luua head testkeskkonda , kus on pool miljonit kasutajat e-kodanikku ja kõik riigiasutused teiselt poolt - oleme sunnitud testima käigu pealt ja kaudseid meetodeid kasutades modelleerima . See on ka üks põhjusi , miks Eesti Informaatikakeskus ja Riigi Infosüsteemide osakonda reformitakse ja tugevdatakse uute jõududega - samas on sellel suunal toetus ka koalitsioonileppes ehk toetus poliitikute poolt , kellel on rahva toetus . Andres Kollist , Riigi Infosüsteemide Arenduskeskuse asedirektor ; Riho Oks , Riigi Infosüsteemide Arenduskeskuse riigi infosüsteemide arendamise peaspetsialist ; Marko Männik , Riigi Infosüsteemide Arenduskeskuse ASO juhataja ; Imre Oolberg , Riigi Infosüsteemide Arenduskeskuse serverisüsteemide halduse peaspetsialist Uue asutuse nimi - Riigi Infosüsteemide Arenduskeskus ( RISAK ; Keskus ) - viitab , et tegemist on organisatsiooniga , kus tegeldakse riigi IT arendamisega , rõhuga nime viimasel sõnal . RISAK'i põhimäärus ütleb : “ Keskuse tegevuse eesmärgiks on riigi infosüsteemide koordineeritud arengu tagamine . ” Samas pole RISAK'i eesmärk tegelda mitte ainult riigiasutuste , vaid terve riigi IT arenguga . Ühtse , nn. e-riigi toimimiseks peavad olema virtuaalselt ühendatud nii kodanikud , avalik sektor kui erasektor . RISAK'i loomine on tingitud arusaamast , et riik vajab IT alal rohkem keskset koordinatsiooni . Me vajame asutust , mille tegevuse eesmärk oleks kogu riigi IT areng , mitte pelgalt mõne ministeeriumi või ametkonna infotehnoloogiline arendamine . “ Rohkem riiki ” on praeguse aja hüüdlause IT edendamisel . Oleme ju olukorras , kus infosüsteemide edendamine toimub tihtipeale peamiselt ühe ametkonna või organisatsiooni keskselt , üldisest kontekstist eraldi , vaid oma ministeeriumi , oma asutuse huve ja ülesandeid arvestades . Taoline tegutsemine viib enamasti ressursside ebaotstarbekale kasutamisele , paralleelsete andmete kogumisele , keeruliselt ühildatavate süsteemide loomisele . Oleme jõudnud arengufaasi , kus eeskätt peaks arvestama riiklikku tervikkontseptsiooni . Valdavaks peaks saama arusaam , et riik tervikuna on temale kuuluvate registrite , andmebaaside omanik . Tuleb üle saada praktikast , kus iga ametkond eraldi käitub selle omanikuna . Erasektoris on isegi sellised kõvad konkurendid nagu pangad suutnud ressursi kokkuhoiu ja parema teenuse pakkumise eesmärgil korraldada tõhusat koostööd . Selle näiteks on kaardikeskus ja hiljem koos telefonifirmadega loodud sertifitseerimiskeskus . Pankade IT-juhid on koguni väljendanud irooniast kantud seisukohti , et avalikus sektoris on raha ilmselt liiast ning see loobki eeldused sedavõrd ressursse raiskavaks ja koordineerimatuks tegevuseks , kusjuures ressursina ei käsitleta siin mitte ainult raha , vaid ka aega , tulemusega saavutatavat rahulolu ja muid ühiskonnale tähtsaid , kuid keerulisemalt mõõdetavaid väärtuseid . RISAK'ist tuleb arendada asutus , mis peab tulevikus olema võimeline hoomama riigi infosüsteemi arengut ning tegema ettepanekuid selle täiustamiseks ja efektiivsemaks korraldamiseks , samuti osalema infosüsteemide arendamisega seotud poliitikate , strateegiate , arengukavade , sihtprogrammide , eelarvete ja õigusaktide väljatöötamisel . Sellised ambitsioonid eeldavad mõistetavalt seda , et RISAK'isse peab koonduma kõrge professionaalsusega meeskond . Üheks RISAK'i tegevusvaldkonnaks kujuneb riigihangete , sh. infotehnoloogiaalaste riigihangete korraldamine . Kavandatud on e-hangete süsteemi väljaarendamine ning riiklike IT-hangete korralduse tugevam tsentraliseerimine . Esimese sammuna selles suunas on plaanis tsentraliseerida ja anda RISAK'i korraldada Majandus- ja Kommunikatsiooniministeeriumi ning tema valitsemisala IT-hanked . RISAK peab looma kompetentsi , et algatada , juhtida , käigus hoida ja arendada üleriigilisi IT-alaseid projekte . Esimeseks sammuks selles suunas on käivitatud kahe olulise ettevõtmise - X-tee ja e-Kodaniku projektide koordineerimise üleandmine RISAK'ile . Oluline on saavutada olukord , kus riigile kuuluvaid andmeid käsitletakse ühtse andmeruumina , kust õigustatud huvi korral saavad andmeid nii eraisikust kodanikud kui ka mingeid ülesandeid täitvad ametnikud . Selle andmeruumi sisukorraks ja konkreetsete andmete juurde juhatavaks võtmeks peab kujunema uutel printsiipidel ülesehitatav Andmekogude Riiklik Register ( ARR ) . Väga tähtis on uute IT-lahenduste võimalikult käepäraseks muutmine , nende kasutamise lihtsustamine ning vastavate kasutamisharjumuste propageerimine . RISAK peab siin käituma piltlikult öeldes misjonärina , kes levitab uusi arusaamu ühiskonna kõikides kihtides . Uue asutuse tööks jääb jätkuvalt senini hästi õnnestunud riigiasutuste andmeside haldamine ja arendamine ning muude andmesideteenuste osutamine . Alljärgnevalt kirjeldatakse mõningaid teenuseid ja tegemisi , mis iseloomustavad RISAK'is tehtavat ja plaanis olevat . Keskuse eelkäija , Eesti Informaatikakeskuse juurde asutati <arv>. aastal serveripark , mida tuntakse ka Riigivõrgukeskusena . Riigivõrgukeskus pakub peamiselt riigi- ja omavalitsus- asutustele erinevaid infoteenuseid , mida võiks laias laastus jaotada järgnevalt : postiloendid veebihosting e-posti edasisuunamine nimehosting . Lisaks nimetatud suhteliselt standardsetele teenustele on võimalik Riigivõrgukeskuse serverites tööle seada spetsiaalseid teenusekeskkondi . Näideteks sellistest süsteemidest on otsedemokraatia portaal TOM , riigi- ja omavalitsusasutuste avalik dokumendihaldus , ID-kaardiga seotud <email> postisüsteem ja suuremad ning kiiresti arenevad projektid nagu X-tee ja e-Kodaniku projekti esimene etapp ehk KIT - kodaniku IT . Suhteliselt iseseisva üksuse moodustab RISAK'i Andmeside Osakond ( ASO ) , mis pakub andmeside teenust . Edasi vaatleme pakutavaid teenuseid mõnevõrra põhjalikumalt . Postiloend List ehk postiloend võimaldab huvilistel omavahel posti vahetada nii , et kõik saavad kõigi kirju . Et suure hulga kasutajate puhul oleks tülikas kirja juures näidata kõik , näiteks mitukümmend aadressi , kuhu kiri saata , siis lepivad kasutajad kokku ühe aadressi - listi aadressi - ja saadavad kirju ainult sinna . Listi mootor teab kõigi osaliste aadresse ja saadab automaatselt posti igaühele ära . Lisaks on postiloendi kasutamisel võimalik kirjade arhiveerimine ning listi omaduste suhteliselt mugav seadistamine . Kasutamine Kodanik saab näha riigivõrgukeskuse juures toimivaid liste aadressilt . Samast saab ta listi endale tellida ehk end listi subskribeerida . Reeglina on listide arhiivid ligipääsetavad vaid listi tellijatele , kasutajanimeks on e-posti aadress ja parooliks listi tellimisel kasutajale usaldatud parool . Kõige tavapärasem listi kasutamine toimub kirja postitamisel listi aadressile , näiteks <email> Listi administreerimine Listi loomisel määratakse kindlaks listiga tegelev kasutaja , kelle kohtustuseks jääb jälgida listis toimuvat ning muuta vastavalt vajadusele listi seadistusi , näiteks kehtestada mahupiirangud postitusele , lisada uusi listi kasutajaid , otsustada , kas listi arhiiv on avalik jne. Listi administraatori parool usaldatakse talle administraatoriks nimetamisel ning kasutajanime ei küsitagi . Listi administreerimiseks liikuge aadressile <hyperlink> Veebihosting Veebihostingu teenuse kliendil on võimalus kasutada järgmisi ressursse Apache - <hyperlink> https:// , . htaccessi kasutamine kokkuleppel mod_perl , embperl Embperl CGI - sh. Perl , Python PHP - Safe Mode MySQL PostgreSQL GD - graafika genereerimine Webalizer - külastusstatistika Crontab CVS - versioonikontrolli tarkvara kettalimiit kokkuleppel CVS - versioonikontrolli tarkvara Lisaks nimetatutele saab paigaldada tugiteenuseid vastavalt kliendi vajadusele , kusjuures kasutada olev kõvakettaressurss ja andmebaaside arv on kokkuleppel . Kliendi kasutusse antakse konto arendus- ning põhiserveril . Eeldatakse , et klient peab veebi ja infosüsteemi hostingu puhul kinni hostinguteenuse eeskirjas esitatud nõuetest . Tõrkekindluse suurendamiseks paigaldab Riigivõrgukeskus klienditeenuse ka varuserverile . Kliendil on Riigivõrgukeskuse põhiserverisse ligipääs vaid kasutades SSH-vahendeid , so . SSH , SCP ja SFTP . Riigivõrgukeskuse klientide kontaktisikutel on õigus ja kohustus osaleda postiloendis <email> , mille kaudu vahetatakse teenustesse puutuvat olulist infot . E-posti edasisuunamine Kliendiks olev asutus saab oma töötajatele registreerida postiaadressi kujul eesnimi.perekonnanimi@ domeeninimi . Näiteks riigiasutuste töötajaile registreeritakse aadresse kujul <email> Kui asutus soovib ühtlustada oma töötajate e-posti aadresse , kusjuures tema töötajatel juba on postkastid olemas , siis piisab asutusel registreerida enda kasutusse domeen ning seejärel saab Riigivõrgukeskuses korraldada posti edasisuunamise . Posti edasisuunamise käigus saab teostada viiruse- ja spammikontrolli . NB ! Vajadusel saab Riigivõrgukeskuses korraldada ka nimehostingut . Selle aadressiga ei kaasne postkasti , vaid saabunud post suunatakse edasi kliendi poolt näidatud aadressil , millega eeldatavasti on seotud postkast . Posti edasisuunamise käigus saab teostada viiruse- ja spammikontrolli . Ühe kirja mahupiiranguks on seatud <arv> MB , kusjuures postivahetuse kogust pole piiratud . Nimehosting Selleks et võrgus olla , on tarvis domeeninime . Tipptaseme domeeni.ee nimeserverisse registreeritakse domeeninimesid eeldusel , et nad on kirjeldatud vähemalt kahes nimeserveris . Nimehostingu teenuse kasutamine võimaldab kliendil kirjeldada oma domeeninimesid riigivõrgukeskuse nimeserverites ja kliendil endal pole vaja hooldada nimeserverit . MEIE KLIENDID Vabariigi Valitsuse Büroo : <hyperlink> - Otsedemokraatia portaal Täna Otsustan Mina - TOM <hyperlink> - Eesti Vabariigi valitsus <hyperlink> - Eesti Vabariigi peaminister <hyperlink> - Valitsuse pressibüroo briifinguruum Majandus- ja Kommunikatsiooniministeerium ( kõik põhinevad ATP-süsteemil ) : <hyperlink> - Majandus- ja Kommunikatsiooniministeerium <hyperlink> - Lennuamet <hyperlink> - Sideamet <hyperlink> - Maanteeamet <hyperlink> - Autoregistrikeskus <hyperlink> - Raudteeamet <hyperlink> - Veeteede amet Riigi Infosüsteemide Arenduskeskus : <hyperlink> - Informaatikakeskus ( ATP-süsteem ) <hyperlink> - Andmekogude Riiklik Register <hyperlink> - Blanketid Internetis <hyperlink> - Isikud , asutused , dokumendid <hyperlink> - Eesti riigiportaal <hyperlink> - Külatee projekt <hyperlink> - Teabeportaal <hyperlink> - Kodanikuportaal <hyperlink> - <email> postisüsteem Riigi Infosüsteemide Osakond : <hyperlink> - Riigi Infosüsteemide Osakond <hyperlink> - Turvaline e-teenuste keskkond kodanikule <hyperlink> - Ristmik <hyperlink> - e-kodanik <hyperlink> - Interneti-ressursside korrastamise alased soovitused <hyperlink> - Riigi andmebaaside sidumise pilootprojekt <hyperlink> - XML'i lehekülg <hyperlink> - e-riigi akadeemia <hyperlink> - IDA programm Lisainformatsiooni majutusteenuste kohta saate täpsemalt lugeda aadressilt : <hyperlink> Üleval nimetatud projektide seast tahaks aga eriti esile tuua X-tee ja e-kodaniku projekte , mis on tänaseks keskuse arendada ja hallata ning mis peaksid olema pöördeks e-riigi edasiarendamisel . TURVALISE ANDMEVAHETUSE PAKKUMISE TEENUS - X-TEE Aasta <arv> alguseks oli käivitunud Riigi Infosüsteemide Osakonna poolt algatatud projekt turvalise andmevahetuskihi loomiseks ehk nn. X-tee . Sellest projektist võib põhjalikult lugeda ka käesolevas kogumikus leiduvast professor Ahto Kalja artiklist . X-tee on turvaline ja hästi jälitatav andmete transportimise võimalus Internetis . Kui varem oli erinevate andmete saamiseks vaja kasutada mitmeid vahendeid ja võimalusi , siis X-tee puhul on loodud olukord , kus andmete vajaja saab andmed kätte ühte kanalit kasutades . See ei ole aga ainus eelis varasema olukorraga võrreldes . Nüüd on võimalik paremini jälgida tegelikku andmete liikumist ja jälitada andmete väärkasutust kuni kohtus päringu sooritamise fakti tõestamiseni välja . Toome siinkohal ka näite . Varem pidi notar Rahvastikuregistrist andmete saamiseks sisenema Rahvastikuregistri kodulehele ja seal ennast andmekogu haldaja poolt väljastatud kasutajatunnuse ja parooliga autentima , mispeale sai ta keskkonda sisenedes vajalikud andmed . Aga kui oli vaja näiteks ka Äriregistri andmeid , siis pidi notar minema Äriregistri kodulehele ja tegema samalaadse protseduuri nagu Rahvastikuregistri lehel , küll aga juba uute kasutajatunnustega ja paroolidega . Kaks keskkonda on mõistagi erinevad . Mõningase õppimisega oli küll võimalik kõik selgeks saada , aga kas see on mugav ja kiire lahendus ? ! Samas , kui sooviti saada andmeid ka isiku sõiduki või juhilubade kohta , siis puudus notaril see võimalus Interneti vahendusel sootuks . Tänaseks on aga kõik eelnevad registrid liitunud X-teega ja selle kaudu avatud kasutamiseks ka kõikidele Eesti notaritele . Uues olukorras on vaja end autentida vaid ühe korra ja kõik tarvilikud andmed muutuvad õigustatud huvi korral kättesaadavaks samas harjumuspärases keskkonnas . Samasugune olukord on ka infosüsteemide ja andmekogudega , mis vajavad eksisteerimiseks andmeid . Iga uue partneri puhul pidi süsteem ära õppima teise infosüsteemi või andmekogu eripära või vähemalt antud ülesannete lahendamine oli iga kord erinev . X-tee puhul on infosüsteemil palju kergem kätte saada teiste poolt pakutavaid teenuseid . Kui korra on liitmisel vajalikud protseduurid juba tehtud , siis pärast oskab infosüsteem või andmekogu võimaldatavaid andmeid kasutada . Andmete paketid on kirjeldatud teenuste näol ja nende edastamise viisile ja kujule on esitatud keskselt kokkulepitud nõuded . Täpsemat informatsiooni võib asjahuviline saada X-tee projekti kodulehelt <hyperlink> Seega pakub RISAK turvalist andmevahetuskihi teenust kõikidele soovijatele , lisades omalt poolt paljusid eelnevalt nimetatud väärtusi ja ühtlustades kogu riigi andmete turvalist ja jälitatavat liikumist . Artikli kirjutamise hetkeks on X-teega liitumise protsessi alustanud <arv> erinevat asutust nii teenuste tarbijate kui ka teenuste pakkujatena . Siinkohal ei ole vahest mõttekas tuua välja kõikide asutuste nimed , küll aga toome esile liitunud ja liitumas andmekogude/infosüsteemide nimekirja . X-tee vahendusel pakuvad e-teenuseid järgmised andmekogud/infosüsteemid : Eesti riiklik autoregister KMA infosüsteemi andmekogud Maa-amet ( maakataster ) Pensionikindlustuse register Rahvastikuregister Riiklik erinõuetega tegevusaladel tegutsevate ettevõtjate register ( RETTER ) VTA väikelaevaregister Äriregister Veel tehakse töid järgnevate andmekogude/infosüsteemide liidestamiseks : II samba pensionikindlustusregister Esimese ja teise astme kohtulahendite register Haigekassa infosüsteem Maksuameti infosüsteem Piirivalveameti infosüsteem Tolliameti infosüsteem Tööinspektsiooni infosüsteem Tööotsijate ja tööturuteenuste riiklik register Eesti väärtpaberite keskregister Riiklik kohtulahendite register Kultuurimälestiste riiklik register Elektrooniline kinnistusraamat Ehitisregister Raudteede veeremi riiklik register Raudteede riiklik register Karistusregister KIT PROJEKT EHK KODANIKU VÕIMALUS SUHELDA RIIGI JA ERASEKTORIGA INTERNETI VAHENDUSEL Käsikäes X-tee kasutuselevõtuga algatati eelmisel aastal projekt KIT ( kodaniku IT ) . <arv>. aasta esimene pool kulus peamiselt planeerimisele ja projekteerimisele ja aasta teine pool kodanike ja asutuste ning erafirmade omavahelise suhtlemise vahendite loomisele . <arv>. aasta esimesel poolel avati projekti käigus valminud tooted testimiseks ja tagasiside saamiseks ka avalikkusele . KIT koosneb paljudest komponentidest , millest olulisim on kodanikuportaal . Viimane korraldab kodanike ja riigiasutuste omavahelist suhtlemist . Suhtluses kasutatakse siin elektroonilist dokumendikuju xml-formaadis . Riigi KIT serveris on salvestatud blanketid , mille abil kodanik saab väljendada oma tahet ja soove nii riigi kui ka mis tahes muu teenusepakkuja suhtes . Kodanikuportaal pakub igale kodanikule veebipõhise juurdepääsuga isikliku dokumendihalduse lahenduse . KIT kodanikuportaal pakub ka ühtset standardit kodanike ja riigiametnike autentimiseks . Seejuures garanteeritakse , et ühte või teist toimingut Internetis ( brauseri taga ) teeb just nimelt konkreetne isik ja me võime teda igati usaldada . Edasises arengus kasvavad KIT kodanikuportaal ja X-tee ilmselt omavahel kokku . Teisalt osutatakse teenuseid ka riigiasutustele , mis peavad kodanike poolt elektrooniliselt täidetud vormid kätte saama , neid töötlema ja lõpuks kodanikele vastama . Selleks et kodanikud orienteeruksid riigi poolt pakutavate teenustes paremini , on loodud kodaniku käsiraamat . Seal on teemadeks liigendatud elusituatsioonide alajaotused . Need annavad kodanikule nõu , kuidas ühes või teises eluolukorras toimida , kuidas riigilt vajalikke teenuseid saada . Antakse informatsiooni ka selle kohta , millises vormis on riigi ametliku andmevahetuskihi ( X-tee ) kommunikatsiooniteenus kõigile kodanikele ja riigiasutustes paiknevatele infosüsteemidele ja andmekogudele . Oluline on siin ka monitooringukeskuse olemasolu . Nii saab riik jälgida oma andmete liikumise vastavust püstitatud turvareeglitele ja kokkulepetele . Kodanikuportaali kaudu saab klient suunata tema ID-kaardile kantud e-posti aadressi reaalsetesse SMTP ( Simple Mail Transfer Protocol ) postkastidesse . Samast keskkonnast saab inimene vastu võtta ja saata digitaalselt allkirjastatud kirju ning neid soovi korral ka krüptida . Kõige suuremat initsiatiivi on tänaseks oma teenuste pakkumise näol läbi kodanikuportaali näidanud Tartu Linnavalitsus oma teenustega , mis olid <arv>. mai seisuga järgnevad : Kauplemisloa taotlus kaupade müügiks ja/või toitlustamiseks Kauplemisloa taotlus teenuste müügiks Kiri Tartu linnavalitsusele Lapsetoetuse taotlus Majutusettevõtte tunnustamise taotlus Elukohateade Hoolduse lõpetamine Koera või muu lemmiklooma registreerimine Maamaksuvabastus Avaldus teatise väljastamiseks tagastatud eluruumi yyrnike registris arvel olemise kohta Avaldus oigusvastaselt voorandatud vara yleandmise akti koopia valjastamiseks ANDMESIDE ARENDAMISEGA TEGELEB ANDMESIDE OSAKOND ( ASO ) ASO ülesandeks on olla võimalikult hea riigipoolne andmesideteenuse tellija ja haldaja . Andmesideteenuste tellimisel lähtutakse riigi- ning omavalitsusasutuste personaalsetest andmesidevajadustest , pakkudes samas lisaväärtust , mis on väljas- või eespool kommertsnõudlust . ASO vahendab kliendi jaoks kohandatud lisaväärtusega andmesideteenuseid kulupõhiselt ning läbipaistvalt . Teenus luuakse erinevate turul pakutavate teenuste parimaist komponentidest . Investeeritakse seejuures tehnoloogiatesse või rajatistesse juhul , kui tegemist on riigi erivajadustega , kui turul ei pakuta sobivat teenust või kui seda suudetakse pakkuda oluliselt odavamalt ning kvaliteetsemalt . Hetkel keskendutakse ennekõike olemasolevate klientide andmesidevajaduste igakülgsele rahuldamisele ning klientide arvu kasv ei ole eesmärk . ASO osutab kliendile teenust vaid siis , kui on kindel , et suudab seda teha paremini kui keegi teine . ASO kui organisatsiooni suurus , mudel ja teenused on optimeeritud teenindatavate klientide suuruse ja vajaduste järgi . Samas tehakse meeleldi koostööd teiste kommerts- ja avaliku sektori võrkude haldajatega ühishuvide raames , olles tellijaks ja/või koostööpartneriks . ASO MAGISTRAALVÕRGUTEENUSED ASO magistraalvõrku saavad kasutada ainult riigi- ja omavalitsusasutused . Magistraalvõrgu arhitektuuri puhul on arvestatud eriliselt võrgu käideldavust . Magistraalvõrgus kasutatakse varuühendusi nii maakondlikel ühendustel kui ka Tallinnas paikneval kiudoptilisel võrgul . Ümberlülitused toimivad automaatselt . Tallinnas toimiv võrk kasutab tehnoloogiat Gigait-Ethernet . Juurdepääsu magistraalvõrgule pakuvad nii suured kui ka väikesed operaatorid üle Eesti . ASO pakub võimalust klientidel jälgida magistraalvõrgu ja juurdepääsuühenduste kanalite täituvust reaalajas , mis võimaldab hinnata andmesidekanalite läbilaskevõimet , välistades “ ülemüümise ” . Alates juuni keskpaigast on meil ühendus ka Euroopa Liidu asutuste võrguga TESTA . ASO JUURDEPÄÄSUÜHENDUSE TEENUSED Seda teenust osutatakse <arv>. aastast ning ollakse seega üks vanemaid operaatoreid andmesidevaldkonnas . Mastaapsuselt oleme üks suuremaid ning töötajate arvult väiksemaid . Sisuliselt võtame enda kanda kõik kliendi andmesidega seotud küsimused , jättes kliendile täieliku kaasarääkimisõiguse teenuse lõplikul kujundamisel . Vähe tähtis pole ka see , et toimime väga operatiivselt ja kasumivabalt ning kliendil on täpne ülevaade kõikidest meie tegevustest ja kuludest . Meid kontrollivad klientidest koosnev nõukogu ja nende spetsialistid . Parima näitena võib tuua Tolliameti ja Piirivalveameti andmesidealase teenindamise . VIRTUAALSE PRIVAATVÕRGU ( VPN ) HALDUS Lisaks andmeside juurdepääsuühenduse haldusele võimaldame kliendile lisaväärtusena ka VPN riist- ja tarkvarahaldust . Meie vastavad töötajad omavad õigust kokku puutuda informatsiooniga , lähtudes riigisaladuse seadusest . Tulemusena haldavad teie VPN lahendust kogenud ja usaldusväärsed spetsialistid . <arv>-GHZ RAADIO- BACKUP TALLINNAS Eesmärk : võimaldada juurdepääsuühenduste varundus ( backup ) , parandades missioonikriitiliste süsteemide käideldavust võimaldada kiiresti ehitada suure kiirusega ajutisi/alalisi ühendusi kasutada litsentseeritud sagedusvahemikku teenuse kvaliteedi tagamiseks ASO'le on Sideamet eraldanud sageduse <arv> GHz . Klient peab soetama vastava kliendiseadme ning see võimaldab kasutada <arv> Mbit/s kiirusega ühendust ASO magistraalvõrku . ASO VoIP ( Voice over Internet Protocol ) TEENUS Antud teenus võimaldab riigiasutustest klientidele pakkuda soodsat kõneedastusteenust . Võrreldes tavapärase telefoniteenusega on sellel järgmised eelised : odavamad tariifid riigisisestele kõnedele ja ASO võrgusisestele kõnedele ning veidi odavamad kõned välismaale , võrreldes tavatelefoniga . Näiteks puudub võrgusisestel kõnedel kõnealustustasu , mis annab praktiliselt <arv> minutit tasuta kõneaega , võrreldes teiste lahendustega andmeside olemasolu korral võimaldab ametnikul luua ajutise või alalise telefoniga töökoha poole päeva jooksul ühendumiseks on palju erinevaid mooduseid on kliendile niisama lihtne kui tavatelefon või selleks ongi tavatelefon teenuse kasutamine ei välista olemasoleva telefonioperaatori teenuste osalist või täielikku kasutamist võimalused integreeruda infosüsteemidesse ning kontaktibaasidesse . VoIP kasutamisel on ka teatud piiranguid , millega tuleks arvestada - näiteks töö fakside ja modemitega võib olla raskendatud . Kõne kvaliteet võib jääda veidi alla tavatelefoni omale , aga on tunduvalt parem kui mobiiltelefonil . Kuigi kõnetariifid on madalad , võib olla vajadus täiendavate soetuste järele . Erinevad lahendused on olemasoleva telefonikeskjaama omanikele ja kõrvaklappide ning mikrofoni omanikule . Tasuvaima tehnilise lahenduse saamiseks palume pöörduda ASO'sse . Meil on Sideametis registreeritud numbrivahemiku kasutamise luba NM<arv>-<arv> , kasutada on mittegeograafilised telefoninumbrid <arv>-<arv>. ASO kasutab enda hallatava andmesidevõrgu sidumiseks telefonivõrkudega partnerfirmat . ASO KLIENDID ASO klientideks on riigi- ja omavalitusasutused . Riigiasutusel ei ole kohustust kasutada magistraalvõrku ega ASO juurdepääsuühenduste teenust , kui see ei ole tehnilistel või muudel põhjustel otstarbekas . Samas on enamikriiklikest struktuuridest otsustanud just ASO paindliku ja kulupõhise teenuse kasuks . Senitehtu ja käimasolevad innovaatilised projektid koos RISAK'i uue struktuuri , laienenud tegevusvõimaluste ning kasvava vastutusega loovad hea eelduse riigi IT arendamiseks eelseisval perioodil . Mait Heidelberg , Majandus- ja Kommunikatsiooniministeeriumi nõunik Digiallkirja mõju infoühiskonnale RIIGI INFOSÜSTEEMID <arv>-<arv> Igasuguse ühiskonna toimimise lahutamatuks osaks on suhtlemine . Kui läbikäimine ei toimu näost näkku , siis edastatakse sõnumeid ning reguleeritakse suhteid kõikvõimalikke abivahendeid kasutades . Inimene on kasutanud kirjakunsti võimalusi , loomad piirduvad lõhnade ja muude tajutavate märkidega . Teist osapoolt vahetult nägemata võib alati tekkida kahtlus , kas sõnum või reeglistik , mida meile edastatakse , on ikka selline , nagu ta algselt oli , ja kas ta pärineb just sellelt tegelaselt , kellelt me seda eeldame . Kirjutatud teksti on usaldusväärsemaks muutnud äratuntav käekiri ning kinnitust on lisanud teksti alla maalitud allkiri , pitsatijäljend ning vähemalt kirjanduses mõnikord ka veretilgad . Tänapäevases maailmas tekib ja levib informatsioon juba valdavalt digitaalselt . Tehnoloogia võimalused on küll info levikut tohutult hõlbustanud , kuid samas on kaotanud loomuliku isikupära ja tunnused , mis sõnumi ja selle taga seisva isiku kokku aitasid viia . Meie kasutuses olev virtuaalne suhtluskeskkond on oma olemuselt olnud anonüümne ning vaatamata mitmetele pingutustele jääb selleks ilmselt ka lähemas tulevikus . Inimestele anonüümsus paljudes olukordades meeldib - info hankimisel , jututubades suheldes ning kommentaare üllitades eelistatakse olla tundmatud või kasutada mõnda vaimukat varjunime . Enamasti ei sünni sellisest tegevusest ka mingit tüli . Kasuliku teabe levitamisel ei ole tavaliselt oluline , kes just täpselt seda informatsiooni tarbib ning huvitavate mõtteavalduste autor ei pea tihtilugu oluliseks oma tegeliku mina rõhutamist . Ärimaailmas ei juhtu tavaliselt midagi hullu sellest , kui kaubanduslikke teadaandeid loevad inimesed , kelle identiteedis ei saa olla täiesti kindel , kuigi teatud usaldusväärne tagasiside ettevõtjatele kindlasti meeldib . Samamoodi levitab riik avalikkusele teavet , mida maksumaksja peab teadma , ning ei olegi nii väga tähtis , kas lugejaks oli Juhan või Jüri . Olukord muutub sootuks , kui tegu on vastastikuse suhtlusega olulisi tagajärgi tekitavas valdkonnas . Virtuaalses keskkonnas äritehinguid sõlmides või riigiga oma isikut puudutavaid suhteid klaarides tahame olla kindlad , et osapooled on need , kellena nad esinevad , informatsioon selline , nagu algsed partnerid seda esitavad , ja ka tagantjärele ei saaks keegi midagi vassida ega oma suva järgi ringi muuta . Paberdokumentidega asja ajades on selliseks usaldust tõstvaks traditsiooniliseks atribuudiks olnud omakäeline allkiri , asutuste puhul lisaks ka pitsat ja blankett . Allkiri on olnud piisavaks lisandiks dokumentidele , et hiljem ka kohtus maid jagada ning oma seost ühe või teise tekstiga tõestada või ümber lükata . Tehnoloogia areng näitab , et tehniliste vahenditega lahendamatuid ülesandeid jääb üha vähemaks . Ka virtuaalmaailma jaoks on tavaallkirjaga analoogiat omavad protseduurid välja töötatud . Huvitaval kombel ei ole digiallkirja põhimõtted mingi viimase aja leiutis , vaid vastavatel algoritmidel on vanust juba aastakümneid . Massiliselt kasutatavad kaasaegsed personaalarvutid on oma ajalootsükli jooksul muutunud kaks korda odavamaks ning kolm suurusjärku kiiremaks , kuid digiallkirja reaalse kasutatavuseni oleme jõudnud alles nüüd . Ühelt poolt on olnud takistuseks kindlasti ka tehnoloogilised võimalused , kuid oluline on olnud motiveeriva turu , st. vajaduse puudumine . Seoses Interneti tormilise levikuga on tekkinud digiallkirja kasutajaskond , seda vaatamata ärisektoris möllavale eufooriale või depressioonile - kasutajate arvu kasv räägib enda eest . Digitaalsele dokumendile lisatud allkiri tagab suure usaldusväärtusega allkirja andja isiku tuvastatavuse ning dokumendi autentsuse . Digitaalallkiri ja selle aluseks olev avaliku võtme infrastruktuur on kasutusel panganduses , mitmetes muudes ärilahendustes ning üha rohkem ka avaliku sektori poolt pakutavates teenustes . Riigid kinnitavad digiallkirja kasutamist reguleerivaid põhimõtteid oma seadustega ning turul toimub vastavate toodete ja teenuste kiire areng . Digiallkirjaga seonduv valdkond on Eestis olnud tähtsustatud ning vaatamata meedias möllavatele kirgedele tuleb nentida , et tegu on alaga , kus Eestis ollakse uuenduslikud ja seejuures mõjutatakse mingil määral ka arenguid maailmas . Kuigi digiallkirja põhiolemus on suhteliselt vana , on mõningad tema kasutamist mõjutavad lahendused alles arengufaasis . Selliste lahenduste loomisel on Eestis tehtud tähelepanu väärivat tööd ning õnneks võime tõdeda , et meie pioneerlikud lahendused ei ole sattunud sügavasse vastuollu muu maailma arengusuundadega . Eesti digitaalallkirja seadus ütleb , et digitaalallkiri on samaväärne omakäelise allkirjaga . Praktikas võtavad meie digiallkirja rakendused endale natuke suurema funktsiooni . Eelkõige puudutab see allkirjaga seotud ajaarvestust . Paberdokumendile allkirja andes fikseerime me toimingu aja tavaliselt allkirja ligidusse kuupäeva märkimisega . Kui omakäelise allkirja ehtsust on küllaltki kindlalt võimalik tagantjärele tõendada , siis allkirja andmise aega tuvastada saab üldjuhul ainult kaudsemaid asjaolusid arvestades . Digitaalse allkirjaga tekib võimalus suure usaldusväärtusega määrata ka allkirja andmise aeg ning seda tagantjärele tõestada . Taoliste lahenduste väljatöötamiseks oli reaalne vajadus , et vältida võimalust “ varastatud ” või muul põhjusel parajasti kehtetu digiallkirja kasutada - tulemuseks on natuke suurem tõestusväärtus , kui eeldame omakäeliselt allkirjalt . Digitaalse allkirja seostab ajaga ajatempel või nn. notariteenus , kus kinnitatakse allkirja andmise aeg ning allkirja andmise aluseks oleva sertifikaadi kehtivus sellel ajahetkel . Ilmselt eeltoodust on pärit ka üks meie ajakirjanduses leviv müüt digiallkirja rakendamise kohta . See , mida tehnikainimesed nimetavad notariteenuseks , ei oma erilist seost tavaelu notaritega . Kui keegi eeldab , et digiallkirja kasutamine hakkab asendama notareid , siis eksib ta sügavalt . Notar täidab natuke laiemaid funktsioone - ta kontrollib inimese teovõimet , küsides näiteks , kas inimene mõistab , millele ta allkirja annab , üritab jälgida , ega kunde parajasti narkouimas pole jne. Selliste tegevustega pole otseselt võrreldav ei tavalise ega digitaalse allkirja andmine . Samal põhjusel on ekslikud ka mitmed hirmulood sellest , kuidas digiallkirjaga ettevaatamatult ümber käies oma majadest , maadest ja varast ilma võib jääda . Neid õnnetusi , mida paberinurgale meeltesegaduses allkirja kritseldades teha ei saa , ei õnnestu ka digiallkirja kasutades kuidagi toime panna . Digitaalallkirja kasutuse suhtes skeptilised inimesed on väitnud , et osapoolte autentimiseks ja tõestusväärtuse tagamiseks on ka teisi meetodeid . Kindlasti annab igasuguseid tehnilisi lahendusi välja mõelda , kuid praktilise kasutatavuse poolest pole avaliku võtme infrastruktuurile ilmselt veel alternatiivi . Ka digiallkirja rakendades saab tekkida olukord , kus infrastruktuuri võimalused jäävad kasutamata . Mitteühilduvate ning killustatud teenuste ja kasutusvõimaluste tingimustes võib tekkida olukord , kus iga rakendus seab oma tingimusi ning nõuab kasutajalt ainult selle rakenduse jaoks tarvilike vahendite olemasolu . Kuigi konkurents on üldiselt edasiviiv nähtus , õnnestub avaliku võtme infrastruktuurist kasu saada eelkõige siis , kui kasutajate jaoks on lahendused universaalsed . Eestis on olukord selles suhtes lootusrikas - konkureerivate killustatud lahenduste asemel on eri osapoolte koostöös võetud suund ühtse avaliku võtme infrastruktuuri loomisele . Kasutajatele peaks see tähendama kindlasti laiemaid ja mugavamaid võimalusi uute personaalsete digiteenuste kasutuselevõtul . Digitaalse allkirja laialdaseks kasutamiseks on üldistatult vaja nelja komponenti . Kõigepealt on vaja reeglistikku ning järelevaatajat , kes reeglistiku täitmist jälgib . Vastav seadus ning regulaator Sideameti näol on Eestis juba mõnda aega olemas . Teiseks peavad olema teenusepakkujad , kes vajalikke sertifikaate väljastavad ning nendega seotud teenuseid osutavad . Ka sellised teenusepakkujad on meil tekkinud . Kolmandaks peavad eksisteerima digiallkirja kasutamist võimaldavad vahendid . Üldkasutatavaks vahendiks , kus oma võtmeid ja sertifikaate kasutatavana hoida , on riigi poolt väljastatav ID-kaart , kaardilugejaid pakutakse turul üha vastuvõetavamate hindadega ning ka vajalik tarkvara on suures osas tasuta saadaval . Vaatamata eelnevale on üheks olulisemaks asjaoluks digitaalallkirja võimalusi arvestavate teenuste ning nende kasutajate olemasolu . Teenused ja kasutajad arenevad käsikäes - ühel ei ole mõtet ilma teiseta . Mida rohkem on teenuseid , kus digiallkirjast kasu tõuseb , seda rohkem on ka kasutajaid , ning mida rohkem on võimalikke kasutajaid , seda innukamalt ka uusi vastavaid teenuseid pakutakse . Digiallkirjaga on olnud seotud ka palju põhjendamatuid ootusi . Vastav tehnoloogia on kasutatav ikka muud suhtlust lihtsustava vahendina . Olukordades , kus tuleb liigutada dokumente või tuvastada isikut , pakub digiallkiri võimalust asju lihtsamini korraldada . Ainult tehnoloogiast tingituna uute enneolematute teenuste leiutamine ei oma mõtet , kui selleks puudub reaalne vajadus . Paljude isikuga seotud dokumentide asendumine ühtse ID-kaardiga on täiesti reaalne ning näiteks haigekassakaardi või isegi juhilubade puhul on areng ilmselt sinna suundumas . Neid dokumente kasutatakse juba täna peamiselt isiku tuvastamiseks , muu isikuga seotud oluline teave saadakse niikuinii vastavatest infosüsteemidest . Veidi teine lugu on panganduses . Kindlasti saab ID-kaarti kasutades osutada elektrooniliselt mitmesuguseid pangateenuseid ( mida juba ka tehakse ) , kuid loota , et pangad ülemaailmsete kaardifirmade spetsiifikast loobuvad ning selle asemel kodumaise ID-kaardi oma tegevuse aluseks võttavad , on naiivne , ja vähemalt asjatundjad pole nii ka väitnud . Võib kindlalt öelda , et digiallkirja roll meie igapäevaelus kasvab ning leiab oma olulise koha . Kindlasti ei pruugi areng olla nii kiire , nagu väidavad kirglikud entusiastid - samas ei ole mingit olulist põhjust jagada skeptikute pessimismi . Rahuldamaks kasvavat vajadust interaktiivsete ning usaldusväärsete Internetis toimivate teenuste järele tuleks avaliku võtme infrastruktuur ning digiallkirja tehnoloogia leiutada , kui seda juba tehtud poleks . Kätlin Viik , Majandus- ja Kommunikatsiooniministeeriumi Riigi Infosüsteemide Osakonna peaspetsialist Aasta-aastalt on riigi infosüsteemide koordineerimise seisukohalt muutunud olulisemaks suhtlemine maakondadega , omavalitsustega , kohalike ettevõtjatega ning aktiivsete ja innovaatiliste inimestega üle kogu Eesti . Sellest johtuvalt hakkas Riigi Infosüsteemide Osakonnas ( edaspidi RISO ) küpsema idee , et kuidagi tuleb kõik need inimesed omavahel kokku viia . RISO on oma asutamise algusest peale teinud koostööd maavalitsustega , kes on hästi kursis maakonnas infotehnoloogia vallas toimuvaga , ja nii jõutigi <arv>. aasta alguses nii kaugele , et maavanematele saadeti teede- ja sideministri kiri , milles tehti neile ülesandeks moodustada oma maakonnas Maakonna Infotehnoloogia Nõukogu ( edaspidi IT-nõukogu ) . IT-nõukogu moodustamiseks töötati eelnevalt välja ka soovitused ja eraldati igale maakonnale vahendid . <arv>. aasta lõpuks oli enamikus maakondades IT-nõukogu moodustatud . Enamasti kuulusid sinna maavalitsuse , aktiivsemate omavalitsuste ja ettevõtjate esindajad . Ainukese maakonnana oli selleks ajaks tegutsev IT-nõukogu Valgamaal , küll Valga maakonna arengunõukogu info- ja kommunikatsioonitehnoloogia komisjoni nime all . Teistes maakondades toimus sel ajal IT-alane koostöö erinevate projektide töögruppide kaudu ( nt. Külatee , Tiigrihüpe jm. ) . Põhiliste orgnisatsiooni puudutavate soovitustena pakkus RISO nõukogu suuruseks <arv> ... <arv> inimest , ja see , et nõukogu juhiks maavanema , maasekretäri või mõne maavalitsuse juhtkonda kuuluva isiku . Organisatsiooni puudutavates küsimustes jälgis maavalitsus täpselt RISO soovitusi , ainult isikute arv nõukogudes on väga erinev . Laias laastus võib jagada maakonnad kaheks : ühed , kes läksid seda teed , et põhiliikmeid on vähe ja vastavalt vajadusele ning teemadele kutsutakse külalisi , ja teised , kellel on nõukogus palju liikmeid ja töö käib kinnisemalt . IT-nõukogusid juhivad enamasti maavanemad , maasekretärid või siis maavalitsuse IT-juhid , mõnes maakonnas ka selle osakonna juhatajad , kuhu alla IT kuulub . RISO töötas ka välja nõukogu tegevust puudutavad soovitused , olgu need siinkohal loetletud : Maakonna infotehnoloogia nõukogu vastutab maakonna IT-poliitika ja tegevuskava koostamise ja ellurakendamise eest teeb maavalitsuse ning kohalike omavalitsuste juhtkonnale ettepaneku kehtestada maakonna IT-arengut reguleerivad standardid , soovitused ja muu regulatsioon teeb maavalitsuse ning kohalike omavalitsuste juhtkonnale ettepanekuid maakondlike IT-projektide algatamise , peatamise ja lõpetamise kohta viib maakonnas ellu vabariigi valitsuse , Eesti Informaatikanõukogu ning riigi infosüsteemide tööd koordineerivate struktuuride poolt tehtud riiklikke infopoliitilisi otsuseid koordineerib maakonna tasandil toimivaid riiklikke IT-projekte teeb Eesti Informaatikanõukogule ning riigi infosüsteemide koordineerimise eest vastutavatele struktuuridele ettepanekuid infoühiskonna temaatiliste projektide algatamiseks , peatamiseks ja lõpetamiseks maakonnas moodustab oma tegevuse korraldamiseks maakonna tasandil IT-töörühmi ning teeb ettepanekuid oma esindajate määramiseks riiklikes IT valdkonna töörühmades . Nende soovituste abil saigi alguse maakonna IT-nõukogu . RISO oli <arv>. aasta tulemusega rahul , aga sellega töö alles algas . IT-nõukogud olid moodustatud , nüüd tuli nad ka “ käima lükata ” . <arv>. aastal õnnestus RISO'l toetada maakonna IT-nõukogusid juba suurema summaga - <arv> <arv> krooni - ja see pani paljudes kohtades aktiivselt tegutsema . Järgnevalt tutvustan erinevate maakondade IT-nõukogude tegevust <arv>. aastal . Harju maakonna IT-nõukogu eestvedamisel tehti <arv>. aastal maakonna õpilasregistri lähteuuring , arendati edasi dokumendihaldussüsteemi , arendati maakonna kaardiserverit ja ehitati Interneti-ühendusi . Hiiu maakonnas sai <arv>. aastal IT-nõukogust digitaalsete saarte projekti MEDIS juhtgrupp , aasta lõpus lülituti veel teisegi rahvusvahelisse projekti DIASnet , mis tegeleb erinevate Interneti-teenuste platvormide arendamisega . Samuti korraldas IT-nõukogu koostöös kohalike omavalitsustega erinevaid infoüritusi . Suurema tööna tegeleti veel ka infoportaali arendamisega . Ida-Viru maakonnas suunati kõik vahendid maakonna <arv>. aasta II kvartalis valmiva IT-arengukava koostamisse . Jõgevamaal suunati IT-nõukogu vahendid erinevate uuringute ja seminaride korraldamiseks . Nagu teisteski maakondades asuti koostama IT-arengukava . Selle eesmärgiks on maakonna IT-alase halduse struktuuri korrastamine ning , koostöös erinevate asutuste ja organisatsioonidega , visioonide ja eesmärkide püstitamine ning strateegiate väljatöötamine nende saavutamiseks . Järva maakond leidis , et IT-nõukogu peamised ülesanded <arv>. aastal olid riiklike ühisprojektide koordineerimine , samuti arendati digitaalset dokumendihaldust ja korraldati erinevaid üritusi ning koostöönõupidamisi . Läänemaal koostati IT-arengukava ja osaleti erinevatel IT-üritustel ning aidati ka nende ürituste toimumisele kaasa . Lääne-Virumaal analüüsiti maakonna IT-arengut , tutvustati uusi IT-projekte ja otsiti vastust küsimusele , kas maakonnas võiks olla IT tugiisik või maakondlik IT-keskus . Pärnumaal toetas IT-nõukogu koolitusprojekte , maakondliku andmeside arendust , raamatukogude internetiseerimist ja koordineeris omavalitsuste IT-tegevust . Põlvamaal asuti IT-strateegiat koostama , valmis Põlvamaa koolide IT-arengukava aastateks <arv>-<arv> , samuti käivitati ühtne Põlva maakonna dokumendihaldusserver . Raplamaa puhul on huvitav märkida , et seal on IT-nõukogu <arv>. aasta jooksul regulaarselt koos käinud iga kuu . ( teistes maakondades keskmiselt kolm korda aasta jooksul ) . Nagu paljudes teisteski maakondades , käivitati ka Raplamaal IT-nõukogu eestvedamisel oma www-server <hyperlink> Tegu on mitmeaastase projektiga ja töö jätkub ka tulevatel aastatel . Sarnaselt teiste maakondadega toimus Raplamaalgi mitmeid seminare ja teabeüritusi kogu maakonna rahvale . IT-arengukava peaks Raplamaal valmima <arv>. aasta jooksul . Saaremaal läksid IT-nõukogu vahendid dokumendihalduse arendamiseks , täpsemalt , kolme kuu vältel kaardistati neljas ametiasutuses dokumendihaldusprotsesse . See uuring on aluseks elektroonilise dokumendihaldussüsteemi loomisele . Tartumaal tegeles IT-nõukogu aktiivselt IT-arengukava koostamisega , samuti koolitati erinevaid ametnikke ja aidati omavalitsustel korrastada infosüsteeme ja koolidel uuendada arvutiklasse . Kõigest sellest jäi veel aega ja vahendeid ka teabepäevade ja seminaride korraldamiseks , mis olid mõeldud nii era- kui ka avaliku sektori inimestele . Valgamaal , nagu ka eespool mainitud , oli IT-nõukogu juba sisuliselt olemas enne kui teistes maakondades ja selles maakonnas on ka tegevus juba mitmeaastane ning põhjalikum . Valgamaal töötati uuesti läbi ja uuendati maakonna arengustrateegiat IT-valdkonnas . Ka osales Valgamaa nagu Hiiumaagi rahvusvahelises koostööprogrammis Rootsi Jämtlandi lääniga , kus lepiti kokku tulevaste koostööprogrammide osas . Toimus ka mitmeid IT-inimesi ühendavaid üritusi . IT-nõukogu eestvedamisel otsustati algatada maakonna ettevõtlusportaali projekt . Nagu teisteski maakondades , aitas ka Valgamaa IT-nõukogu nõu ja jõuga kohalikke omavalitsusi infotehnoloogia ja andmeside küsimustes . Viljandimaa puhul peaks märkima , et aktiivne tegevus ei toimunud mitte kooskäimiste näol - nõupidamisi peeti e-posti vahendusel , koos käidi vaid üks kord , siiski jõuti teha palju . Viljandimaa IT-nõukogu aitas lahendada mõned andmeside probleemid , koordineeris erinevaid projekte . Ka Viljandi maakond alustas oma maakonna IT-arengukava koostamist . Võrumaal toetas IT-nõukogu dokumendihalduse arengut , tutvustas maakonna ettevõtjatele arvutikasutusvõimalusi . Suurim panus oli IT-nõukogul maakonna asutuste veebialasesse arendustegevusse . <arv>. aastal kooskõlastati ka Võru maakonna planeering , mille üks osa puudutab IT-arengut maakonnas , seda osa võib käsitleda maakonna IT-arengukavana . <arv>. aasta võis lugeda edukalt lõppenuks , tegevus muutus aktiivseks ja mis põhiline - erinevad IT-jõud ja -huvigrupid maakonnas istusid ühise laua taha ning hakkasid koos tegutsema ja maakonnale parimaid lahendusi otsima . Siiski tuli RISO'le tagasisidena paljudest maakondadest ka probleeme , mille lahendamisel abi oodatakse . Peamine probleem on muidugi IT-nõukogude rahastamine . Kindel mehhanism selleks puudub , siiani on vahendid tulnud RISO eestvedamisel . RISO arvates tuleks vahendid leida ühiselt erinevate osapoolte kaasabil , aga kuni kõik osapooled pole veel kindlad IT-nõukogu otstarbekuses ja vajalikkuses , on oluline , et jätkuks eelkõige riiklik toetamine . <arv>. aastal leidis RISO vahendid , et IT-nõukogusid toetada , aga kas see ka tulevikus õnnestub , on ebaselge ja see ongi peamine töövaldkond RISO'le . Teine suurem probleem on “ täidesaatva ” jõu puudumine , sest IT-nõukogud on maavalitsuste juures tegutsevad nõuandvad organid . Nad võivad küll töötada välja soovitusi ja ettepanekuid , aga puudub võimalus oma otsuseid ellu viia . Kui keegi otsustab , et ta ei taha IT-nõukogu arvamust arvestada , siis ei saa teda selleks sundida . Kokkuvõtvalt võib öelda : RISO on saavutanud oma eesmärgi selles osas , et IT-nõukogud on maakonnas nüüd loodud ja ka tegutsema hakanud . Jätkuvalt tuleb aga neid aidata nii vahendite kui ka nõuga , et nende tegevus ei hääbuks ja nad ei muutuks hüüdjaks hääleks kõrbes . Kadri Põdra , Riigi Infosüsteemide Osakonna juhtivspetsialist väliskoostöö alal Infotehnoloogia kiire areng on üks põhilisi suunavaid jõude infoühiskonna arendamiseks kogu maailmas ja ulatub pea igasse valdkonda ning mõjutab meie kõigi eluviisi , sest tehnoloogia ja ühiskonna vahelised suhted on vastastikku sõltuvuses nii sotsiaalmajanduslikus , institutsionaal- ses , territoriaalses , poliitilises kui ka kultuurilises kontekstis . Kõigi infotehnoloogi- liste uuenduste juures on aga oluline aidata kodanikel paremini mõista teaduse ja tehnika kasulikkust nende igapäevaelus ning vähendada elanike passiivset vastupanu kõigele uuele . Infoühiskond peaks laienema kogu riiklikus ( rahvusvahelises ) ulatuses ning andma kõigile kodanikele võimaluse infotehnoloogilistest vahenditest kasu saada . Nii on ka ühe peamise Euroopa IT-alase koostööprojekti eEurope <arv> eesmärgiks luua infoühiskond , mis on mõeldud kõigi jaoks . Eesti osaleb jätkuvalt Euroopa Liidu kandidaatriikide koostööplaanis eEurope+ <arv> . Sarnaselt eEurope tegevusplaanile ( Euroopa Liidu liikmesriikide projekt ) on eEurope+ eesmärgiks kiirendada majanduse moderniseerimist ja reformimist kandidaatriikides , soodustada haldussuutlikkuse kasvu ja organisatoorset ülesehitust ning paranda üldist konkurentsivõimet . Tegevusplaan on välja töötatud just nende tegevussuundade jaoks , mis on mõeldud kandidaatriikidele ( praegu küll juba liituvatele riikidele ) elluviimiseks . <arv>. a. valmis esimene Eesti IKT olukorda kajastav eduraport ( raportiga on võimalik tutvuda aadressil <hyperlink> ) . Olgu öeldud ka , et järgmine eduraport on koostamisel ning esitatakse <arv>. a. juunis . Eesti peab algatatud initsiatiivi äärmiselt oluliseks Euroopa Liitu integreerumise seisukohalt , sest projekt aitab kaasa Kesk- ja Ida-Euroopa riikide üleminekule infoühiskonda ja on võimaldanud läbirääkijariikidel töötada Euroopa Liidu liikmesriikide kõrval . Projekti üheks eesmärgiks on kindlasti tagada kogu Euroopa ja mitte ainult selle ühe osa saamine “ maailma konkurentsivõimelisimaks ja dünaamilisimaks , teadmistepõhiseks majanduspiirkonnaks ” . Selline paralleelne tegevus võimaldab Euroopa Liidul ja uutel liituvatel riikidel koostööd teha , kogemusi vahetada ja seega aidata kaasa Euroopa integratsioonile . Meie jaoks on eriti oluline ka erinevate maade võrdlemiseks vajalike infoühiskonna indikaatorite kogumise ja esitamise protsess . Pidades silmas eeldatavat liitumist Euroopa Liiduga , on Eesti huvitatud ning ka sisulistes küsimustes valmis võimalikult kiiresti liituma eEurope <arv> tegevuskavaga . See väldiks olukorda , kus oleme paralleelselt seotud kahe sarnase tegevuskavaga . eEurope <arv> annaks võimaluse kiiremaks integratsiooniks ning paremaks infovahetuseks EL maadega . Samas oleme mitmete näitajate osas ( Interneti klientide arv , IT seadusandlus , e-valitsuse projektid jms. ) juba praegu nendega võrreldaval tasemel . Eestile on avanenud ka teisi võimalusi Euroopa Liidu projektides osalemiseks . Nii näiteks tehti Eestile ettepanek liituda eContent programmiga , mille Euroopa Komisjon käivitas infotehnoloogia rakendamise soodustamiseks . Et programmiga liitumise läbirääkimised kulgesid hästi , on Eesti üks esimesi Euroopa Liidu kandidaatriike , kes programmis täieõiguslikult osaleb . eContent on niisiis digitaalse infosisu tootmise , levitamise ja kasutamise soodustamiseks ette nähtud mitmeaastane programm , mis hõlmab kolme peamist suunda : avaliku sektori informatsioonile juurdepääsu ja selle kasutamise hõlbustamine , eri keeltes ja eri kultuuride jaoks infosisu loomise edendamine ning digitaalse infosisu turu arendamine . Need valdkonnad jagunevad omakorda mitmeks alateemaks . eContent kestab aastatel <arv>-<arv> ning projekte võivad esitada kõik infosisu tootjad nii era- kui avalikust sektorist ( vt. ka <hyperlink> ) . Programmi rahvuslikuks kontaktpunktiks on Sihtasutus Archimedes . Seoses Riigikantselei halduses oleva dokumendihaldusprogrammi väljatöötamisega algas <arv>. aastal koostöö Euroopa Liidu infovahetuse ja Eesti asjaajamise ühitamiseks , mille tulemusena Eesti liitus <arv>. aastast ühenduse asutustevahelise elektroonilise andmevahetuseprogrammiga ( Interchange of Data between Administrations , IDA ) . Informatsiooni ja dokumentatsiooni standardimise tehnilise komitee kaudu toimub koostöö rahvusvaheliste organisatsioonidega . Üks suuremaid organisatsioone , mis väärib märkimist ja mille liige Eesti on , on Rahvusvaheline Avaliku Halduse Infotehnoloogia Nõukogu ( International Council for Information Technology in Government Administration , ICA ) . ICA edendab valitsustevahelist informatsiooni , ideede ja kogemuste vahetamist . Hetkel käib ICA järgmise aastakonverentsi korraldamine , mis toimub <arv>. aasta sügisel Tallinnas . <arv>. aastal valmis ICA ümarlaua raport , mida on võimalik lugeda aadressil <hyperlink> Läänemeremaade piirkonnale suunatud ühistegevuse raames käivitus paar aastat tagasi koostööprojekt Northern eDimension ( Põhja eDimensioon , <hyperlink> ) . Projekti näol on tegu Läänemeremaade ning Euroopa Komisjoni infotehnoloogiaalase koostööga , mille sooviks on tugevdada just Läänemere regiooni ja seda eelkõige infotehnoloogia sektoris , aidates ühtlasi kaasa põhjaregiooni üleminekule infoühiskonda . Projektis osalevad Eesti , Island , Norra , Leedu , Läti , Poola , Rootsi , Saksamaa , Soome , Taani ja Venemaa ning EL Infoühiskonna Direktoraat , kes on projekti tegevuskava loomist ja rakendamist oluliselt toetanud . Põhja eDimensiooni tegevuskava ja ministrite ühisavaldus võeti vastu <arv>. septembril <arv> Riias . Koostööprojekt on määranud seitse erinevat , kuid ka omavahel seotud tegevusvaldkonda : kiired teadus- ja arendustegevuse arvutivõrgud ning rakendusprogrammid , mis vajavad lairiba-arvutivõrgu olemasolu IKT turvalisus e-oskused e-kaubandus e-valitsus indikaatorid e-keskkond . Eesti on projekti väljatöötamisel olnud üks eestvedajaid ning Eesti poolt toimub aktiivsem töö peamiselt kahes töögrupis : IKT turvalisus ning e-valitsus . Eesti on ka IKT turvalisuse töögrupi juhtijamaa ( huvi korral on võimalik tutvuda töögrupi raportiga <hyperlink> ) . Hetkel tegelevad töögrupid konkreetsete projektide koostamisega ning nende finantseerimisvahendite taotlemisega . Eestit on peetud sobivaks keskkonnaks innovaatiliste projektide katsetamiseks . Üheks selliseks tegevuseks on hetkel e-valimistega seotud projektitaotlus kuuendasse raamprogrammi , mille üheks algatajaks on Itaalia ning kuhu kutsuti osalema ka Eestit . Juhul kui projekt osutub edukaks , soovitakse Eestis katsetada osalist e-valimist . Selline projekt oleks kasulik nii kogu Euroopa Liidule tulevaste e-valimiste võimaluse uurimiseks kui ka meile enestele , sest e-valimiste teema ei ole Eestis uus , küll aga seni veel reaalselt läbi proovimata . Et Eesti on kümne aastaga saanud üheks juhtivaks infoühiskonnaks Kesk- ja Ida-Euroopas , oleme ka laiemas maailmas saavutanud infoühiskonna eduka arendaja maine - Eesti eeskujust räägitakse pressis , Eesti IT-ga tegelevaid inimesi kutsutakse tihti rahvusvahelistele konverentsidele ja töögruppidesse lektoriteks ja ekspertideks ning sageli juhtub , et kõikidele kutsetele vastamine käib meil selgelt üle jõu seoses sobivate inimeste niigi kiire ajakava ja tööga . Rahvusvahelise üldsuse huvi Eesti IT-alaste saavutuste suhtes on suur ning IT-alane hea maine meelitab arvukaid delegatsioone Eestit külastama ja IT olukorraga tutvuma . Oleme harjunud välisdelegatsioonide külaskäikudega , mille eesmärgiks on tutvuda Eesti IKT olukorra ja kiire arengu taga peituvate põhjustega . Samamoodi oleme harjunud e-maksuameti , valitsuskabineti istungite moodsa infosüsteemiga ja Interneti-pangandusega - asjad , mis on meie jaoks muutunud juba iseenesestmõistetavaks , kuid panevad meie külalisi jätkuvalt imestama . Imestus ei seisne ju tegelikult nendes infotehnoloogilistes nähtustes kui sellistes , vaid just selles , kui kiiresti ja sõbralikult on eestlased uuendused omaks võtnud . Eesti Interneti-pankade ja e-maksuameti klientide hulk üllatab isegi juhtiva IT-riigi Rootsi inimesi . Räägitakse Põhjamaade lähedusest tulenevast mõjust ja seetõttu meilegi omasest põhjamaisest loomusest ja tegutsemisviisist ; räägitakse soovist kiiresti järele jõuda arenenud maailmale ja ruttu tagasi teha eelmise ( nõukogude ) perioodi isolatsiooni ja tehnoloogilist stagnatsiooni . Tõenäoliselt nii see ongi . Samas ei ole ka probleemid kuhugi kadunud - kiire internetiseerumine on toimunud avalikus ja erasektoris ning koolides , kuid nõrgaks kohaks on arvuti ja Interneti kodukasutamine ning infoühiskonna lõhestumine linna- ja maapiirkondades . Seetõttu tuleb jätkuvalt tähelepanu pöörata just maapiirkondadele , et vältida nii populaarseks saanud “ teise Eesti ” kontseptsiooni süvenemist ja maapiirkondades elavate inimeste isoleerimist uuest moodsast infoühiskonnast . Maailmas suureneb IT-lõhe rikaste ja vaesemate riikide vahel . Eesti IT-alast statistikat vaadates ei ole meie puhul see lõhe nii suur ; paljudes riikides on olukord tunduvalt hullem . Kui see tendents jätkub , ei saa maailmas tekkida terviklikku globaalset infoühiskonda . Hiljuti valminud Maailmamajanduse foorumi infotehnoloogiaaruanne , mis analüüsib <arv> riigi IT hetkeolukorda , paigutab Eesti pingereas <arv>. kohale . See on päris hea tulemus , eriti kuna Eesti näitajad on parimad Kesk- ja Ida-Euroopa riikide hulgas . E-valmiduselt hinnatakse meid <arv>. koha vääriliselt ning kasutuse poolest oleme <arv>. kohal . Tõsi küll , suhteliselt madalal positsioonil oleme üksikisikute ( <arv>. ) ja ettevõtete ( <arv>. ) e-valdkondade kasutamises . Olgu siinkohal veel mainitud , et esimese koha pingereas saavutas lähinaaber Soome , edestades Ameerika Ühendriike , Singapuri , Rootsit ja Islandit . Eesti suhteliselt edukas IKT-alane areng andis <arv>. aastal tõuke e-valitsemise akadeemia kontseptsiooni väljatöötamiseks . Idee luua selline akadeemia tekkis mitme erineva organisatsiooni ( ÜRO arenguprogramm , Avatud Ühiskonna Instituut , Eesti Välisministeerium , Eesti Informaatikakeskus , Avatud Eesti Fond , Poliitikauuringute Keskus PRAXIS jt. ) koostöö tulemusena ja nii allkirjastasid Eesti Vabariigi valitsus , ÜRO arenguprogramm ( UNDP ) ning Avatud Ühiskonna Instituut ( OSI ) <arv>. aasta suvel vastastikuse mõistmise memorandumi e-valitsemise keskuse loomiseks Eestis . Koostööprojekti eesmärk on arendada e-valitsemist Eestis ning kasutada Eesti kogemusi ja teadmisi ning ka rahvusvaheliste ekspertide oskusteavet SRÜ , Kesk- ja Ida-Euroopa ning Aasia avaliku sektori tippametnike ja spetsialistide koolitamiseks . <arv>. aasta lõpul loodi Sihtasutus E-valitsemise Akadeemia . Selle raames annavad Eesti tippspetsialistid ülevaate IKT rakendamisest Eestis ja mujal erinevate teooriate ja praktiliste kogemuste näitel . Koolituse üheks osaks on rühmatöö , kus arutatakse erinevate riikide huvitavamaid kogemusi ja probleeme ning püütakse neile lahendusi leida . Teemade valdkond hõlmab e-valitsuse , IKT-tööstuse ja -hariduse arengustrateegiaid , õigusliku regulatsiooni probleeme ning IKT arengust tulenevaid ülemaailmseid küsimusi . Praeguseks on edukalt läbi viidud koolitused Kõrgõzstani , Aserbaidžaani , Tadžikistani , Sri Lanka , Albaania ja Bulgaaria IKT-ametnikele . Kolme aasta jooksul planeeritakse koolitada ligi <arv> inimest . Koolitus koosneb seminaridest , diskussioonidest , ümarlauaaruteludest , loengutest ja tutvumisvisiitidest Eesti asutustesse . Akadeemia rajamine Eestisse on oluline , sest Eesti IT-tippspetsialistide järele on väljaspool Eestit pidevalt väga suur nõudlus ning taolised koolitused aitavad kaasa ka ärikontaktide tekkele . Kokkuvõttes võime julgelt väita , et Eesti on arvestatav ja võrdne koostööpartner rahvusvahelisel tasandil ning kas või eespool mainitud eValitsemise Akadeemia elluviimine annab veel kord tunnistust Eestist kui arenenud info- ja kommunikatsioonitehnoloogia riigist , kes on äärmiselt paindlik ja võimeline kiiresti arenema ning oma unikaalseid kogemusi ka teistele jagama . Meil on muidugi veel kaugele minna , aga see on vaid hea . Nii nagu ei ole olemas Interneti viimast lehekülge , on ka infoühiskonna areng pikk ja järjest uuemaid võimalusi pakkuv protsess .  Kristiina Kindel , TTÜ Küberneetika Instituut , TTÜ doktorant ; Riina Kivi , MKM RISO sise- ja väliskoostöö talituse juhtivspetsialist <arv>. SISSEJUHATUS Riigiaparaadi toimimise aluseks on süstematiseeritud informatsioon , seega on olulised andmeallikad riigi andmekogud . Et infoühiskonna riigi üheks põhimõtteks on tagada informatsiooni vaba liikumine , siis on äärmiselt oluline riigi poolt kogutavate ja hallatavate andmete edastamine infovajajale , kui see ei ole vastuolus riigikaitse või isikuandmete kaitse põhimõtetega . Infovajajaks võib seejuures olla nii kodanik , riigiametnik kui ka eraettevõtja . Riigi ülesanne on koguda ja edastada kvaliteetset informatsiooni ja luua vastav andmevahetuskeskkond . See on kokku terviklik riigi infosüsteem , mis koosneb hulgast allsüsteemidest , mille üheks komponendiks on andmekogud . Esmane ülesanne on luua tervikpilt andmekogudest : milliseid andmeid millises andmekogus ja infosüsteemis riik üldse kogub ja milliseid teenuseid tarbijale võimaldatakse . Andmekogudest ülevaate saamiseks on asutatud Andmekogude Riiklik Register ( ARR ) . Et esialgne ARR kontseptsioon on tänaseks vananenud ega toimi , siis on väljatöötamisel uus ARR , mille funktsioonid muutuvad tunduvalt laiemaks . Uus ARR on tihedalt seotud infosüsteemide andmevahetuskihi X-teega . X-tee käivitamise eesmärgiks oli andmekogude ühtlustamine , et andmekogud toimiksid ühtsetel alustel ja et oleks üldse võimalik andmeid andmekogudest hankida . See tähendab , X-teega pandi alus andmekogude omavahelisele suhtlemisele ja andmekogude teenuste loomisele , mis võimaldavad selleks volitatud kasutajal - asutusel , ettevõttel , organisatsioonil või üksikisikul - sooritada erinevaid päringuid riigi erinevatesse infosüsteemidesse ja teha volituste piires andmetes muudatusi . Järgnevalt kõigest lähemalt - andmekogude hetkeseisust , uuest ARR-st ja X-tee kaudu pakutavatest teenustest . <arv>. RIIGI ANDMEKOGUDE HETKEOLUKORD Üldine olukord ja peamised probleemid Lähtudes riigi ülesandest koguda kvaliteetset informatsiooni ja võimaldada sellele ligipääsu , püütakse Eestis riigi andmekogusid vastavalt korrastada juba <arv>. aastatest . Andmekogude tekkimise ja pidamise aluseks on Eestis vastuvõetud andmekogude seadus ( <arv>.<arv>.<arv> ) , asutati ka andmekogude riiklik register , aastal <arv> alustati andmekogude korrastamiseks andmekogude reformi , mille raames pandi alus infosüsteemide andmevahetuskihile X-tee . Eesti infopoliitika raamkava üks prioriteetidest oli <arv>. aastal andmekogude korrastamise ja uuendamise vajadus ning aastateks <arv>-<arv> määratud infopoliitikas kajastub samuti riiklike registrite süsteemi ja infrastruktuuri arendamine , sealhulgas riigi andmekogude pidamist kindlustavate süsteemide väljaarendamine ja teeninduskihi X-tee juurutamine . See näitab , et protsess andmekogude süsteemi korrastamisel käib ja seda peetakse oluliseks , kuid olukorra muutmine on pikaldane protsess . Riigi andmekogude suurim probleem Eestis on keskse koordineerimise puudumine . Riiklikul tasandil on andmekogude loomine ja arendamine toimunud seni detsentraliseeritult . Ei ole ühtseid reeglistikke , tark- ega riistvaranõudeid . Seega on riigi andmekogud loodud ajaliselt ja tehnoloogiliselt üksteisest sõltumatult . Ametlikult on andmekogude koordineerija Riigi Infosüsteemide Osakond , kuid seni ei ole RISO'l selleks reaalselt piisavalt juhtimishoobasid , st. piisavalt ressursse ja õiguslikku alust koordineeri- miseks olnud . RISO positsioon muutub uue andmekogude seaduse jõustumisel , millega antakse RISO'le rohkem õigusi ja võimalusi koordineerida ja kontrollida . Kuid praegu valitseb registrite “ maastikul ” siiski suhteliselt suur isetegevus ja ühtse süsteemi loomine on küllaltki komplitseeritud . Milles seisnevad peamised probleemid ? Riigi andmekogude toimimist reguleerib andmekogude seadus . Hoolimata unikaalsusest ei täida see oma ülesannet enam kuigi efektiivselt , sest on vananenud . Hetkel kehtiv andmekogude seadus paneb rõhku küll andmekogude loomisele ja sätestab vastava korra , kuid jätab välja olulise infosüsteemi komponendi - andmekogude kasutamise ja teenused ehk front-office'i reguleerimise . Kehtiva andmekogude seadusega asutati andmekogude riiklik register , kuid see ei täida oma funktsioone , seetõttu puudub tervikpilt andmekogudest - millised andmekogud on üldse asutatud , mis on nende hallatavaks objektiks jne. Tänaseks on meil küll loodud sadu andmekogusid , kuid enamik ei paku teenuseid ja sealsete andmete kasutamine on keerukas ning ligipääs raske , kui mitte võimatu . Tekib küsimus , kellele ja mis otstarbel andmeid üldse kogutakse . Andmeid ei ole mõtet koguda kogumise pärast ! Andmekogu asutamisel peab olema selge , milline sihtgrupp vajab neid andmeid , millised on grupi vajadused , samuti on oluline uurida , kas selliseid andmeid juba ei koguta mõnda teise andmekogusse . Praegu ei ole kahjuks enamik registreid tekkinud läbi mõistliku planeerimise , vaid pigem on seda mõjutanud ühe või teise ministeeriumi hetkeaktiivsus , rahastamisskeemide oskuslik kasutamine vms. kaudsed tegurid . Andmekogud on liiga ametkonnakesksed ja tüüpiliselt seotud mingi riikliku institutsiooniga , mis otseselt tegeleb registri poolt hallatava objektiga . Probleem seisneb selles , et tüüpiliselt on register planeeritud liiga registri haldaja keskselt , mitte andmete kasutamise vajaduste järgi . Register planeeritakse pigem ametkondlikuks infosüsteemiks , millele teistel on suhteliselt raske ligi pääseda . Sealjuures ei koguta hallatava objekti kohta tihti kõiki andmeid ühes organisatsioonis , ühes infosüsteemis , st. register ei hõlma hallatavat objekti täielikult . Andmete kogumine ei põhine sisulisel ja funktsionaalsel , vaid struktuurilisel alusel . Registri volitatud töötlejal on vaja andmeid mingi hulga toimingute teostamiseks . Kui mingi objektide hulk või sündmused jäävad tema tegevusest välja , siis jäetakse need välja ka registrist . Selle tulemusena hajutatakse ühe objekti haldus mitme erineva andmekogu ja seega ka erineva ametkonna vahel . Et aga ametkondadevaheline koostöö on minimaalne ja tüüpiliselt peab andmekogu pidav asutus end andmete ainuomanikuks ega ole huvitatudki koostööst või andmete vahetusest teiste riigiasutustega , siis koguvad paljud andmekogud dubleerivaid andmeid . See põhjustab andmete erinevat kvaliteeti , topeltkulutusi andmete hoidmiseks ja arendamiseks ning tekitab olukorra , kus inimesed peavad sama infot andma erinevatele või isegi samadele asutustele mitu korda . Tulemuseks on see , et valdav osa Eesti umbes tuhandest riigi andmekogust töötab peaaegu nullkasuteguriga , ehkki nendele riigieelarvest eraldatavad summad on äärmiselt suured . Kindlasti on mitmete väikese kasutajatehulga ja vähese kirjetehulgaga andmekogude suured kulutused põhjendamatud , aga et puudub kontroll kogude pidamiskulutuste osas , siis on võimalik nende arvel teha ka muid asutusesiseseid kulutusi . Pealegi keskenduvad Eesti andmekogude eelarve ja finantsilise vastutuse põhimõtted üksikutele asutustele , mitte riigile kui tervikule . See pärsib koostööd asutuste vahel ja tekitab võistlus- likkust . Sellise mudeliga pole võimalik pakkuda integreeritud ja kliendile suunatud teenust . Millised on lahendused ja mis on ette võetud ? Teoreetiliselt on esmane eesmärk muuta kõik andmekogud teenuspõhisteks . Seda ei saavutata aga tagakontori e. back-office'i ( BO ) korrastamisega ( sest kaos on liiga suur ) . Tagakontorile lähenetakse front-office'i ( FO ) ehk klienditeeninduse kaudu ( vt. selgitav joonis ) . Ehk siis FO ütleb BO-le , milliseid teenuseid on vaja . Kuidas BO selleni jõuab , on nende välja töötada , peaasi , et FO-s oleks konkreetne teenus varem defineeritud standardi järgi kättesaadav .  Teenuse loomine peab tuginema riigiametniku ja tavakodaniku vajadustel . See eeldab ligipääsu võimaldamist ning teenuse kasutajasõbralikkust . See tõstaks teenuse tarbimist ning seega ka andmekogu efektiivsust . Vähem oluline ei ole ka teenuse olemasolust teavitamine , näiteks kodanike jaoks luuakse vastavat e-kodaniku portaali , kust ta peaks teoreetiliselt saama muu hulgas infot kõigi avaliku sektori teenuste kohta , millele tal on ligipääs . Teoreetiliste ideede realiseerimise aluseks riigi tasandil on seadus või seadusest tulenev õigusakt . Järelikult peab alustama seadusandluse muudatusest . Seega on esmatähtis andmekogude seaduse muutmine . Praegu kehtiv seadus oli küll omas ajas ainulaadne ja lõi põhimõtteliselt aluse kogu riikliku infosüsteemi korrastamiseks ja andmekogude loomiseks üldse , kuid tänapäeva kontekstis vajab seemitmes olulises osas parandamist ja täiendamist , et saavutada kooskõla kaasaja võimaluste ja vajadustega . Kõige pakilisemate küsimuste lahendamiseks viidi esmalt andmekogude seadusesse sisse muudatused , mis puudutasid muu hulgas andmekogude omavahelist suhtlemist ja andsid seadusliku aluse andmekogude pidamist kindlustavate süsteemide loomisele . Andmekogude pidamist kindlustavad süsteemid on infosüsteemide andmevahetuskiht X-tee , aadressi andmete süsteem , klassifikaatorite süsteem , infosüsteemide turvameetmete süsteem ja geodeetiline süsteem . Andmekogude seaduse muutmise seadus võeti vastu <arv>.<arv>.<arv>. Paralleelselt kehtiva seaduse muutmisega hakkas vastav töögrupp välja töötama ka täiesti uut andmekogude seadust , mis on fokuseeritud eeskätt front-office'ile . Eesmärk on praegune ametnikukeskne seadus muuta kodanikukeskseks . Põhiprintsiibid , millest uus andmekogude seadus lähtub : Kehtiv seadus ei käsitle riigi infosüsteemi tervikuna ega sätesta selle ülesehitamise ja funktsioneerimisi üldiseid põhimõtteid , mis oleksid aluseks andmekogude loomisele ja nendes sisalduvate andmete käitlemisele . Andmekogud on vaid üks infosüsteemi komponent . Vähem tähtsad ei ole andmekogu poolt pakutavad teenused ja kasutajad ning organisatsioon , milles infosüsteem toimib . Uues seaduses tuleks suund võtta riigi infosüsteemi kui terviku käsitlemisele . Kehtiv seadus ei sätesta piisavalt selgelt ja konkreetselt erinevate ametkondade rolli ja ülesandeid riigi infosüsteemide juhtimisel . Kuigi Eestis on tänu Riigikogu poolt <arv>. a. vastuvõetud Eesti infopoliitika põhialustele toiminud teatud ametkondadevahelised koordinatsioonimehhanismid , ei saa täna neid riigi vajaduste seisukohast rahuldavaks pidada . Seetõttu on uues seaduses oluline sätestada erinevate tasemete riigiorganite õigused ja kohustused riigi infosüsteemi ja selle osade haldamisel . Andmekogude seaduses peavad olema sätestatud andmekogude poolt pakutavate teenuste väljatöötamise ja teenuste osutamise protsess . Pidev ja tihe registrite administratiivne kasutamine tagab registrite kvaliteedi , vigade puudumise ja andmete uuendamise . Aktiivseks kasutamiseks peab olema loodud kasutajasõbralik liides , kus on arvestatud kasutajate vajadusi . Riigi andmekogude omanik on riik , riik on delegeerinud haldamise haldajale ( kes peab olema riigiasutus ) andmekogu sätestava õigusakti kaudu , haldaja on teinud lepingu andmekogu pidajaga ( kes võib olla ka eraõiguslik asutus ) . Omaniku mõiste selgitab olukorda , kaitseb kodanikku ning välistab selle , et haldaja pretendeerib ainuõigustele . Andmed ja dokumendid kogutakse ja luuakse ühe korra ja seal , kus nad tekivad . Seadusega määratletakse riigi põhiandmed , mille kasutamine on teistele andmekogudele või riigiasutustele kohustuslik . Põhiandmeid kogutakse ja hoitakse ainult nendega seotud registris , muudesse registritesse saadakse need ristkasutuse teel , nende kogumine muudesse registritesse on keelatud . Põhiregistrid tuleks täpselt kidlaks määrata ja mitte jätta lisavõimalusi . Seadusest tulenevate ülesannete täitmiseks on info kodanikule , riigiasutusele ja kohaliku omavalitsuse asutusele tasuta . ARR'i funktsioone tuleb laiendada lisades nende hulka ka riigi infosüsteemi andmevahetuskihi funktsiooni , andmevahetuse analüüsi ja andmekogude poolt tsentraalselt osutatavate teenuste korraldamise ja registreerimise ning analüüsimise . Avalike ülesannete täitmiseks kogutavad andmed kuuluvad riigile tervikuna , mitte ühele ametile . Registri planeerimise juures tuleb vaadelda , kuidas saaksid andmeid kasutada teised riigiasutused , erafirmad ja füüsilised isikud . Koostada registri finantseerimise põhimõtted ja viia eelarve suurus vastavusse teenuste ja päringute arvuga . Kehtestada andmete kvaliteedinäitajate kajastamise kohustus ja teha kohustuslikuks määrata andmete kvaliteedi tase registri põhimääruses või sätestada andmekogude seaduses . Kontrolliregulatsioonide sisseseadmine - kontroll volituste , infole juurdepääsu ja info kasutamise meetodite , andmete konfidentsiaalsuse , kulutuste , kvaliteedinäitajate jms. üle . Kokkuvõtteks Peamine eesmärk on luua integreeritud registrite süsteem . Halduse jaoks oluline info peaks olema kättesaadav kas ühest kohast või ühtsest integreeritud ja andmete ristkasutuses olevast süsteemist . Haldusesiseste infosüsteemide integreerimine on aluseks uutele innovatiivsetele avaliku elektroonilise teenuse pakkumise võimalustele . Integreeritud registrite süsteem võimaldab rakendada uusi halduskorralduse põhimõtteid : kodanikukesksus , paindlikkus , kiirus , väiksem raha- ja ajakulu nii kodanikule kui riigile . Süsteem peaks hõlmama kogu rahvusliku tähtsusega avaliku sektori infot , st. infot , mis on vajalik riiklikuks ja regionaalseks haldamiseks , rahvusliku majanduse arendamiseks , haridus- ja sotsiaalsüsteemide jaoks ning riigi üldise maine kujundamiseks . Seni on riigi andmekogude koordineerimisega seotud töid tehtud suures osas ARR kaudu , tänaseks on selgunud ARR'i kitsaskohad , mis takistavad koordineerimis- ja arendustegevust . Probleemide lahendamiseks on alustatud uue ARR-kontseptsiooni väljatöötamist . <arv>. UUS ARR Hetkeolukord Andmekogudest peaks andmekogude seaduse kohaselt andma tervikpildi andmekogude riiklik register , mille pidamise eesmärk on andmekogude üle arvestuse pidamine , vabariigi valitsusele ja andmekogude vastutavatele töötlejatele ning riigi infosüsteemidealaseid töid koordineerivale asutusele ettepanekute tegemine sarnaste ja teineteist sisuliselt kordavate andmekogude vältimiseks , andmekogude laiendamiseks , ühendamiseks või likvideerimiseks , andmete ristkasutuseks ning andmetöötluse või andmehõive korrastamiseks . ARR aga ei täida loomisel püstitatud ja ARR'i põhimääruses määratletud eesmärke . Sealsed andmed ei ole kaugeltki mitte täielikud , paljud andmekogud ei ole seal registreeritud , kuigi registreerimise kohustus on sätestatud andmekogude seadusega . Põhjus , miks seadust ei järgita ja andmekogu ARR'is ei registreerita , seisneb esiteks selles , et registreerimist ei kontrollita , ja teine põhjus on see , et registreerimisprotsess on praeguse korra kohaselt liiga keeruline ja aeganõudev . Kogutavate andmete skoop ARR'is on liiga põhjalik ja detailne , sisaldades peamiselt detailselt infot andmekogu siseehituse kohta : andmekogu objektide ja atribuutide detailsed kirjeldused , k.a. infoväljade tüübi ja kohustuslikkuse kohta ( vorm ARR-<arv> ) . Samas on andmekogu poolt pakutavaid teenuseid kirjeldatud väga üldsõnaliselt ( vorm ARR-<arv> , jaotis II.<arv> Andmekogu kesktasandi teenused ) . Andmekogude teenuste kasutajaid ei huvita andmekogu sisemine struktuur , vaid eeskätt pakutavad teenused , seega peaks ARR sisaldama detailset infot teenuste kohta , mitte andmekogu sisemise ülesehituse kohta . Osaliselt annab andmekogude teenustest ülevaate RISO poolt loodud “ X-tee e-teenuste andmebaas ” ( <hyperlink> ) , kuid see hõlmab vaid neid andmekogusid , mis on liitunud või liitumas andmevahetuskihi X-teega . Seega on e-teenuste andmebaasis kajastuvate teenuste hulk limiteeritud ja ARR-iga võrreldes on seal infot tunduvalt vähemate andmekogude kohta . Ometi on üldandmete hulk andmekogude kohta mõlemas sarnane . E-teenuste andmekogus ei ole infot andmekogu sisestruktuuri kohta , küll aga detailne ja arendajatele vajalik info andmekogu teenuste kohta . Otstarbekas ning seadustjärgiv oleks need kaks teineteist dubleerivat andmekogu liita , säilitades e-teenuste andmekogu teenustekesksuse ning ARR'i täielikkuse . Et kumbki andmekogu pole eriti mahukas ning mõlemal on juba toimiv infosüsteem , siis on vastav liitmine loodetavasti küllalt kerge vaevaga teostatav . Kokkuvõtteks võiks öelda , et ARR täidaks seadusega sätestatud eesmärki , kui andmete esitamine ARR'i lihtsustuks , andmekogud , sh. ARR muudetaks teenusekeskseks ja ARR toetaks andmevahetuskihi X-tee haldamise protseduure . Arengukava , plaanitavad muudatused Uue ARR'i tegemisel kavatsetakse kasutada UDDI protokolli kolmandat versiooni V<arv> , sest selles on võimalik arvesse võtta erinevaid konfidentsiaalsuse astmeid ja turvalisusega seotud aspekte . Kolmas versioon võimaldab kasutada ka digiallkirja . Samuti võimaldab see igal andmekogul ise hooldada oma teenuste kirjeldusi . Et UDDI V<arv> peaks turule ilmuma alles <arv>. aasta jooksul , siis ei saa ka uut ARR'i varem realiseerida . Riigi infosüsteemide osakond on loonud X-tee kaudu pakutavate teenuste kirjeldamiseks e-teenuste andmebaasi ( <hyperlink> ) . See andmekogu sisaldab ainult neid andmekogusid , mis on X-teega liitunud või liitumas . Üldandmete hulk on e-teenuste andmekogus sarnane ARR'is sisalduvaga , samas ei ole seal infot andmekogude sisestruktuuri kohta , vaid see sisaldab detailset infot teenuste ( päringute ) kohta , mida konkreetne andmebaas võimaldab , ja teenuste kasutajate kohta , kellel on õigus neid teenuseid tarbida . Uues ARR'is tahetakse liita senisele Andmekogude Riiklikule Registrile ka X-tee e-teenuste andmebaas , säilitades e-teenuste andmekogu teenustekesksus ja ARR'i täielikkus . Suur on vajadus klassifikaatorite andmekogu järele , mida saaksid kasutada ARR ja ka teised andmekogud . See lihtsustaks ka uute e-teenuste loomist . Andmekogude Riikliku Registri põhifunktsioonide hulka peaksid kuuluma järgmised tegevused : andmekogu ja andmekogu poolt pakutavate teenuste registreerimine andmekogu registreerimisandmete muutmine andmekogu likvideerimine järelevalve teostamine täisteksti otsing dokumentidest ARR'is olevate andmete põhjal aruannete koostamine ja trükkimine e-teenuste tellimine , loomine , otsimine , kasutamine ja sulgemine andmete arhiveerimine . Lisaks andmekogude ja andmekogu poolt pakutavate teenuste registreerimisele registreeritakse ka teenuseid kasutavad asutused . Andmekogude Riiklikusse Registrisse kantakse järgmised andmed : Andmekogu kood ARR'is , ametlik nimetus , lühinimi , nimetus inglise keeles , asutamise kuupäev , andmekogu vastutava ja volitatud töötlejate andmed , andmekogu organisatsiooniline ülesehitus , andmekogu turvaklass , andmekogu pidamisel kasutatavad klassifikaatorid , standardid , andmekogu liik , delikaatsete andmete sisaldus , andmekogu pidamise finantseerimise allikad , andmekogu ja arhiivi pidamise viis , andmekogu pidamise alusdokumendi liik jne. Andmekogusse kantakse pakutavate teenuste kohta järgmised andmed : Teenuse nimetus , kood , liik ( tõend , e-teenus ) , staatus ( ettepanek , loomisel , kasutusel , suletud ) , teenuse kasutamise algus- ja lõpukuupäev , teenuse sisendi kirjeldus , väljundi kirjeldus , kirjeldus xml-kujul , teenuse tellija , teenuse turvaklass , kasutaja autoriseerimise kirjeldus , kasutajad , tasulisus , kellele teenus on tasuline . Andmekogude süsteemse toimimise ja arendamise tagamiseks tuleks ARR'i vastutavale töötlejale seadusega anda järelevalve funktsioon andmekogude toimimise , sh. teenuste pakkumisega seotud probleemide lahendamise üle . Tal peaks olema õigus pöörduda järelepärimisega mingi andmekogu vastutava töötleja poole ja nõuda andmekoguga seotud probleemide lahendamist ( teenuste pakkumine , juurdepääsu võimaldamine teenuste kasutajatele jne. ) . Praegu puudub ARR'il täielik ülevaade andmekogudest , sest kõik andmekogud ei ole end ARR'is registreerinud . Vaja oleks sätestada kord , mis tagaks andmekogude poolt andmete esitamise ARR'ile ja nende vastutuse andmete õigsuse eest . ARR'i vastutav töötleja ja X-tee Keskus peaksid tegutsema tihedas koostöös , tagades järelevalve ja analüüsi andmekogude toimimise üle . X-tee Keskus sobiks ARR'i volitatud töötlejaks , sest täidab juba X-tee haldamise funktsiooni . X-tee Keskusel peaks olema õigus sõlmida lepinguid andmekogude teenuste kasutajatega ja andmekogud peaksid aktsepteerima ARR'is registreeritud kasutajate õigusi teenuste kasutamisele . Toimiva ARR'i korral oleks kerge analüüsida nii kogutavate andmete dubleeritavust kui ka andmekogude kasutatavust . <arv>. ANDMEKOGUDE ÜLEVAADE Riigi andmekogude terviklik ülevaade Eestis hetkel puudub , kuigi seda peaks andmekogude seaduse kohaselt kajastama ARR . Üldise ettekujutuse saamiseks täna toimivatest andmekogudest on siinkohal esitatud tabel mõningatest riigi andmekogudest , näitlikustamaks , kui erinevaid andmekogusid on asutatud , kes neid haldab , milline on nende tehnoloogiline keskkond ja kui suur on keskmine hallatavate objektide arv . Andmed on pärit erinevatest allikatest ja seega on andmed kogutud ka erinevatel põhimõtetel . Andmekogude valik on suhteliselt juhuslik , kuid üldjoontes on püütud välja tuua nii olulisemaid ja enamkasutatavaid kui ka spetsiifilisemaid ja väiksemale sihtgrupile mõeldud andmekogusid . Kindlasti on loetelust mitmed olulised andmekogud ka välja jäänud ( nt. Äriregister ) , põhjuseks on peamiselt vastavate andmete raske kättesaadavus või avalikustamise suhtes tundlikud andmed , samal põhjusel on mitmed andmeväljad ka tühjad . Arvatavasti on mingid andmed antud hetkeks muutunud ning seega ei ole nad tabelis enam päris õiged . Järgnev tabel on vaid teatud hetke vaade esitatud andmekogude andmetest ja seda ei saa võtta ametlikuks aluseks uuringute või statistika tegemisel .    <arv>. TEENUSED Artikkel on üles ehitatud kahes osas : andmekogude ülevaade ja teenused . Eelnevalt sai antud väike ülevaade andmekogude hetkeseisust . Järgnevalt vaatleme teenuseid , mida riigi tähtsamad andmekogud pakuvad . Vaatluse all on <arv> suuremat ja olulisemat andmekogu : Liiklusregister , Rahvastikuregister , Äriregister , KMA-registrid ja Riiklik pensionikindlustuse register . Liiklusregister Liiklusregister on riiklik register , mis on asutatud õigusaktide kohaselt <arv>.<arv>.<arv> , tegelik kasutuselevõtmise aeg oli <arv>. aastal . Andmekogu ei sisalda delikaatseid isikuandmeid . Andmekogu vastutavaks töötlejaks on Majandus- ja Kommunikatsiooniministeerium ning volitatud töötlejaks Eesti Riiklik Autoregistrikeskus . Andmekogu on seotud ristkasutuse ja siduspöörduse kaudu Äriregistri ja Rahvastikuregistriga . Liiklusregistrisse andmete esitajad on : sõiduki omanik või tema esindaja , kes esitab alljärgnevad andmed : andmed registrisse kantava või registris oleva sõiduki kohta ( riiklik registreerimismärk , VIN-kood ) andmed registrikande tegemise põhjuste ja iseloomu kohta ( registrisse tulek , registrikande muutus , registrist kustutamine , sõidukile seatud nõuete müügieelne kontroll ) andmed sõiduki omaniku , kasutajate , rentniku , hooldaja , eestkostja või esindaja kohta ( isiku- või registrikood , nimi , elu- või asukoht ) andmed registritoimingu eest tasutud riigilõivu kohta ( tasutud riigilõivu summa ja tasumise kuupäev andmed korralise tehnoülevaatuse läbimise kohta ( kontrollkaardi number ja järgmise tehnoülevaatuse aeg ) juhtimisõiguse või juhiloa taotleja , kes esitab alljärgnevad andmed : andmed juhiloa taotleja isiku kohta ( isikukood , ees- ja perekonnanimi , elukoht ) andmed varem väljaantud juhiloa kohta ( juhiloa number ja omistatud kategooriad ) andmed koolituse läbimise kohta ( tunnistuse number , õpitud kategooriad , tunnistuse väljaandja ja väljaandmise kuupäev ) taotluse põhjused ja iseloom ( esmase juhiloa taotlemine , kategooria muutus , juhiloa dublikaadi taotlemine , juhiandmete muutumine ) Ametiasutus või kohus , kes on teinud otsuse isikult mootorsõiduki või trammi juhtimise õiguse äravõtmise kohta , saadab otsuse ärakirja volitatud töötlejale hiljemalt järgmisel tööpäeval otsuse tegemisest arvates ; sõiduki käsutamispiiranguid kohaldama õigustatud isikud ( kohus , politsei , kohtutäitur , pankrotihaldur ) , kes esitavad alljärgnevad andmed : andmed sõiduki kohta ( riiklik registreerimisnumber , VIN-kood ) andmed sõiduki omaniku kohta ( isiku- või Äriregistri kood , nimi ) käsutamispiirangu iseloom andmed piirangu kohaldanud isiku kohta Hetkel pakub Liiklusregister lisaks kahele kodanikuportaali päringule läbi X-tee veel ühte teenust : registriosakondade ja notarite päring kodanike sõidukite kohta . Sisendiks on sõidukile omistatud riiklik registreerimismärk , ID-kood , sõiduki omaniku isiku- või Äriregistri kood , ees- ja perekonnanimi või nimi . Väljundiks on sõidukile omistatud riiklik registreerimismärk , riikliku registreerimismärgi tüüp , registreerimistunnistuse number , selle väljastamise kuupäev ja kehtivuse kuupäev , esmane registreerimise kuupäev , registreerimistunnistuse väljastaja andmed , ID-kood , VIN-kood ( tehasetähis ) , sõiduki andmed , erimärkused , sõiduki omaniku andmed jne. Lisaks sellele on terve rida päringuid , mis on veel tegemisel . Rahvastikuregister Rahvastikuregister on riigi põhiregister ja sisaldab delikaatseid andmeid , mis kirjeldavad etnilist päritolu ja rassilist kuuluvust . Andmekogu vastutavaks töötlejaks on Siseministeerium ja volitatud töötlejaks AS Andmevara . Andmekogu põhiobjektideks on Eesti kodanik ja Eestis elamisloa saanud välismaalane . Rahvastikuregistri seadus määrab andmeandjateks seaduses nimetatud dokumente välja andvad asutused ja isikud . Andmeandjate loetelus on nimetatud <arv> asutuste ja isikute gruppi ( kokku <arv> asutust ) , näiteks kohalikud omavalitsused , perekonnaseisuametid , kohtud , maavalitsused , sünnitusabi osutavad haiglad , Kodakondsus- ja Migratsiooniamet , Autoregistrikeskus , Välisministeerium , Siseministeerium jt. Vastavalt Rahvastikuregistri seadusele on registris nelja liiki andmed : <arv>. Rahvastikuregistri objekti isikuandmed ja isikuandmetega seotud andmed , mis on viidud viimasesse faktiliselt dokumenteeritud seisuga ning koosnevad põhiandmetest : ees- ja perekonnanimi , isikukood , sugu , elukohaandmed , sünniandmed ( sünniaeg ja -koht ) , kodakondsus , välismaalase elamis- ja tööloa olemasolu ning kehtivusaeg ; ja muudest andmetest : perekonnaseis , sugulussidemed , surmaandmed ( surma aeg ja koht ) , eestkosteandmed , teovõime piiramise andmed , statistilised andmed ( rahvus , emakeel , haridus , tegevusala ) , andmed Eestist eemalviibimise kohta ; dokumentide andmed ( pass , juhiluba , sünnitunnistus , abielutunnistus jt. ) . <arv>. Rahvastikuregistri pidamist abistavad andmed . <arv>. Rahvastikuregistri objekti staatust ettevalmistavad andmed . <arv>. Rahvastikuregistri arhiivis säilitatavad andmed . Isikuandmete jooksvaks aktualiseerimiseks vajab Rahvastikuregister kõiki andmeandjaid katvat ja operatiivselt toimivat andmete kogumise võrku . Andmeid aktualiseeritakse ametnike jooksva töö käigus ( analoogiliselt isikuandmete esmakordse sisestamisega andmete tekkides ) . Rahvastikuregistri seadus sätestab muu hulgas ka andmetele juurdepääsu õigusi ja andmete kasutamist reguleerides registri töötlemise väljundprotsessid . Peamisteks kasutajapoolseteks toiminguteks on : isiku tuvastamine ( nt. teenindamisel , avalduste töötlemisel jne. ) , isikut või isiku toiminguid tõendavate dokumentide vormistamine , info vahendamine selle tegelikule tarbijale ja juhtimisotsuste tegemine , jälitustegevus , statistika ja analüüs , hüvede määramine ( toetused , soodustused jms. ) , kohustuste määramine ( maksud , trahvid jms. ) jm. Rahvastikuregister pakub X-tee kaudu <arv> teenust/päringut , neist <arv> kodanikuportaalile . Kodanikuportaali päringud : Valimisnimekirja kandmise päring . See on ajutine päring , mis pannakse üles vahetult enne valimisi ja võetakse maha kohe pärast valimisi . Selle kaudu saab kodanik kontrollida , kas ta on valimisnimekirja kantud või mitte . Kodaniku päring iseenda kohta Rahvastikuregistrist . Kuvatakse isiku perekonnanimi , eesnimi , sugu , sünniaeg , staatus , aadress Eestis , dokumendi tüüp , seeria , number , väljastamise kuupäev , kehtivuse alguse kuupäev , kehtivuse lõpu kuupäev , dokumendi staatus , rahvus , emakeel , haridus , tegevusala . Dokumentidest näidatakse neid , mis on isikule avalikud . Kodaniku võimalus teavitada oma andmetes vea leidmisest registri volitatud töötlejaid kodanikuportaali vahendusel . Antud päringu sisenditeks on : isikukood , eesnimi , perekonnanimi , vea kirjeldus , kontaktandmed . Väljundiks on teade info vastuvõtmise kohta . Kodaniku võimalus teavitada oma statistiliste andmete ( rahvus , emakeel , haridus , tegevusala ) muutumisest . Sisenditeks on : rahvus , emakeel , haridus , tegevusala , põhjendus , kontaktandmed . Väljundiks on teade info vastuvõtmise kohta . Järgnevate päringute kasutajaks on KMA : Andmete päring dokumendi numbri järgi . Sisenditeks on dokumendi tüüp , dokumendi seeria ja dokumendi number . Väljastatakse isiku isikukood , isiku eesnimi , isiku perekonnanimi , isiku staatus , isiku roll dokumendil , isikukood dokumendil , eesnimi dokumendil , perekonnanimi dokumendil , vana eesnimi dokumendil , vana perekonnanimi dokumendil , dokumendi tüüp ( EV pass , välismaalase pass , välisriigi pass , elamisluba ) , dokumendi väljaandja riik , dokumendi seeria , dokumendi number , dokumendi sündmuse kuupäev , dokumendi kehtivuse algus , dokumendi kehtivuse lõpp , dokumendi väljastamise kuupäev , dokumendi väljastaja , dokumendi staatus . Isiku laiendatud info päring isikukoodi järgi . Sisendiks on isiku isikukood , väljundiks on vastava isiku andmed : põhiandmed ( eesnimi , perekonnanimi , sugu , sünniaeg , staatus ) aadressiandmed ( maakond , vald , osavald , asula , tänav , maja , korter ) , dokumentide andmed ( dokumendi tüüp , dokumendi seeria , dokumendi number , dokumendi väljastamise kuupäev , dokumendi kehtivuse alguse kuupäev , dokumendi kehtivuse lõpu kuupäev , dokumendi staatus ) , isiku täiendavad andmed ( rahvus , emakeel , haridus , tegevusala ) , isikusuhete andmed ( suhte tüüp , suhteisiku isikukood , suhteisiku perekonnanimi , suhteisiku eesnimi , suhteisiku isanimi , suhteisiku elukoha aadress , suhteisiku staatus ) . Isiku põhiandmete päring aadressi järgi . Päringu sisenditeks on maakonna kood , valla kood , asula kood , tänav või talu , maja numbrivahemik , korteri numbrivahemik , isiku staatus ( elus , surnud , määratlemata ) , isikukood või selle algusfragment , vanusevahemik sünniaegade järgi ( pp.kk.aaaa-pp.kk.aaaa ) . Väljundiks on loetelu päringule vastavatest isikutest : isiku isikukood , isiku perekonnanimi , isiku eesnimi , isiku isanimi , isiku elukoha aadress , isiku staatus . Isiku põhiandmete päring haldusüksuse koodi järgi . Päringu sisenditeks on maakonna kood , valla kood , asula kood ( maakond , vald , asula valitakse päringuaknast avanevast nimekirjast ) , tänav või talu , maja numbrivahemik , korteri numbrivahemik , isiku staatus ( elus , surnud , määratlemata ) , isikukood või selle algusfragment , vanusevahemik sünniaegade järgi ( pp.kk.aaaa-pp.kk.aaaa ) . Väljundiks on loetelu päringule vastavatest isikutest : isiku isikukood , isiku perekonnanimi , isiku eesnimi , isiku isanimi , isiku elukoha aadress , isiku staatus . Isiku põhiandmete päring isikuandmete järgi . Sisenditeks on üks või mitu tingimust järgnevast : isiku perekonnanimi või selle algusfragment , isiku eesnimi või selle algusfragment , isikukood või selle algusfragment , elukoha vald , isiku staatus , päringuvastuste maksimaalne arv . Väljastatakse loetelu päringule vastavatest isikutest : isiku isikukood , isiku perekonnanimi , isiku eesnimi , isiku isanimi , isiku elukoha aadress , isiku staatus . Isiku põhiinfo päring isikukoodi järgi . Kuvatakse järgmised isiku andmed : perekonnanimi , eesnimi , staatus , sugu , sünniaeg , kodakondsuse riigi kood , kodakondsuse riigi nimetus , sünnikoht , elamisloa number , elamisloa kehtivuse lõppkuupäev , aadress Eestis , aadressi liik , aadressi sisestamise kuupäev , aadress . Ülejäänud päringud : Notari päring . Päring , mida kasutavad X-tee kaudu notarid . Sisendiks on eesnimi või selle algusfragment , perekonnanimi või selle algusfragment , isikukood . Väljundiks on isiku eesnimi , perekonnanimi , sugu , sünniaeg , isikukood , staatus , aadress Eestis , sünnikoht , kodakondsus , perekonnaseis , teovõime , dokumendi andmed ( tüüp , seeria , number , asutusriik , asutus , väljastamise kuupäev , kehtivuse alguskuupäev , kehtivuse lõppkuupäev , staatus ) , suhte andmed ( suhtetüüp , isikukood , perekonnanimi , eesnimi , isanimi , Eesti aadress , sünnikoht , isiku staatus , suhte staatus ) . Tööturuameti päring . Sisendiks on perekonnanimi , eesnimi , isikukood , sünniaeg . Väljundiks on järgmised isikuandmed : isikukood , perekonnanimi , eesnimi , isikukood . Lisaks ülalnimetatuile pakub Rahvastikuregister ka väljaspool X-teed teenuseid . Erakliendil on juurdepääsuõigus kõigi tema , tema alaealiste laste ja eestkostetavate kohta Rahvastikuregistrisse kantud andmetele . Neid andmeid on igaühel õigus kontrollida tasuta üks kord aastas . Põhjendatud huvi korral saab infot ka teiste isikute kohta . Äriklient pääseb Rahvastikuregistri andmetele ligi õigustatud huvi korral . See tähendab , et klient peab selgitama , milline tema põhikirjaline tegevus nõuab isikuandmeid ja milliseid isikuandmeid ta selleks tegevuseks vajab . Riigi- ja kohaliku omavalitsuse asutusel ning juriidilisel ja füüsilisel isikul on õigus juurde pääseda Rahvastikuregistri andmetele avalike ülesannete täitmiseks . Täpsemaid juhiseid andmete saamiseks Rahvastikuregistrist X-tee-väliselt saab Andmevara koduleheküljelt . Äriregister Äriregister on riigi põhiregister . Äriregistri aluseks on <arv>. a. Eestis rakendatud äriseadustik , mille kohaselt peavad Äriregistrit maa- ja linnakohtute registriosakonnad oma tööpiirkonnas asuvate füüsilisest isikust ettevõtjate ettevõtete ja seal asuvate äriühingute kohta . Äriregister võimaldab avaliku teenusena juurdepääsu kõiki Eesti ettevõtteid ja organisatsioone puudutavale informatsioonile . Registriorganisatsioonis töökeskkonna moodustava infosüsteemi põhifunktsiooniks on ärisuhtlemises vajalikke õigussuhteid ja ettevõtete õiguslikku seisundit peegeldava informatsiooni avalikustamine ja selle tõepärasuse , terviklikkuse ja usaldusväärsuse tagamine . Äriregistri infosüsteem avalikustab kõikide registrisse kantud ettevõtete esmakanded , kustutused , samuti lõppemise , ümberkujundamise , ühinemise , jagunemise , osa- või aktsiakapitali summa ning toob välja isikud , kes vastutavad ettevõtte esindamise ja tema poolt võetud kohustuste eest . Detailpäringusüsteem võimaldab näha seoseid isikute ja ettevõtete vahel vastavalt küsija soovile . Süsteem hõlmab äriettevõtteid , mittetulundusühinguid , sihtasutusi , eraldi kommertspandiregistrit ja registriosakondade tööprotsesse . Äriregister on esimene üleriigiline veebis publitseeritud avalik register . Avalikkusele on juurdepääs Äriregistrile tagatud nii läbi veebi ( <hyperlink> ) kui ka WAP-päringusüsteemi ( <hyperlink> ) . Süsteemi automaatne andmeuuendus ja Interneti-põhine liht- ja detailpäringusüsteem garanteerib ühese , aktuaalse ja adekvaatse informatsiooni Eestis registreeritud äriühingute , samuti siinse majanduskeskkonna kohta mis tahes ajahetkel mist ahes maailma paigas . Äriregister pakub momendil X-tee kaudu kolme teenust , üks neist kodanikuportaali kaudu . Ülejäänud kaks on : Detailse info päring . Sisestatakse ( äri ) nimi , registrikood , aadress ja/või seotud isikud ( nimi , perekonnanimi , isikukood , roll ) . Väljastatakse järgmised andmed : ärinimi või -ühingu või sihtasutuse nimi , registrikood , ettevõtteregistri number , õiguslik vorm , staatus , piirkond , andmed osa- või aktsiakapitali kohta , aadress , ettevõtja , sidevahendite numbrid , tegevusalad või sihtasutuse eesmärgid , esmakande aeg , firmaga seotud isikud ( juhatuse liige , täis- ja usaldusosanik , likvideerija , pankrotihaldur , prokurist jt. , nõukogu , audiitorid , asutajad , osanikud , aktsionärid ) , majandusaasta algus ja lõpp , põhikirja kinnitamise ja muutmise aeg , andmed kommertspankade kohta ( olek , pandisumma , järjekoht , pandipidaja ) , bilanss ja kasumiaruanne . Kui päringule vastab üks firma , väljastatakse kõik andmed , kui mitu firmat , siis firmade loetelu . Isiku ainuesindusõiguse päring . Sisendiks esitatakse ettevõtja täpne registrikood , füüsilise isiku täpne Eesti isikukood või välisriigi isikukood . Päringu vastuseks antakse : ettevõtja ärinimi , isiku ees- ja perekonnanimi , isiku ainuesindusõiguse olemasolu , esindusõiguse eritingimus , esindusõiguse tüüp , roll , esindusõiguse tingimuse sisu . KMA registrid Kodakondsus- ja Migratsiooniamet peab järgmisi andmekogusid : riiklik pagulaste register , riiklik viisaregister , riiklik elamis- ja töölubade register , Eesti kodaniku passide keskregister , Eesti kodaniku passi taotlenud isikute andmekogu , Eesti kodakondsuse kaotanud isikute andmekogu , Eesti kodakondsuse saamist või taastamist taotlenud isikute andmekogu , ajutise reisidokumendi andmekogu , välismaalase passide andmekogu . X-tee kaudu pakutavatest teenustest on hetkel kirjeldatud ainult kodanikuportaali päring 'Isikukaart' , aga lähiajal avatakse teenuseid ka ettevõtetele . KMA annab läbi X-tee andmeid Rahvastikuregistrile . Lisaks neile on võimalik nende kodulehel kontrollida isikut tõendava dokumendi kehtivust , sisestades dokumendi numbri ja vastuseks saab , kas dokument on kehtiv või mitte . Lisaks on võimalik kontrollida , kas inimesel on kehtiv elamisluba ja tööluba , mõlemal juhul tuleb sisestada ees- ja perekonnanimi ja isikukood . Saab pärida Eesti passi ja ID-kaardi taotluse staatust ning elamisloa taotluse staatust . Riiklik pensionikindlustuse register Riiklik pensionikindlustuse register asutati <arv>. a. ja võeti kasutusele <arv>. a. Registri vastutav töötleja on Sotsiaalministeerium ja volitatud töötleja Sotsiaalkindlustusamet . Register kogub ja säilitab andmeid pensionikindlustatute eest tööandjate , füüsilisest isikust ettevõtjate ja riigi ( nt. lastega kodus olevatele emadele , ajateenijatele jt. ) poolt makstava sotsiaalmaksu kohta . Kord aastas teatab register riikliku pensionikindlustuse seaduse kohaselt igale kindlustatule tema kohta registris olevad sotsiaalmaksualased andmed , millest sõltub tema pension . Register sisaldab andmeid ligikaudu <arv>,<arv> miljoni inimese kohta . Riiklik pensionikindlustuse register võimaldab Interneti-põhist teenust ( e-teatist ) andmete jälgimiseks . Teenus on kasutatav X-tee kodanikuportaalis ja e-maksuametis , kasutades isiku tuvastamiseks ID-kaarti või Interneti-panga kaudu autentimist . Lisaks kodanikuportaali teenustele pakub Riiklik pensionikindlustuse register X-tee kaudu teenuseid ka kohalikele omavalitsustele . Piirkonnas määratud pensionitoetused . Piirkonnas määratud peretoetused . Piirkonnas määratud sotsiaaltoetused . Need on üksteisele väga sarnased päringud . Sisendiks on neil EHAAK piirkonna kood ja väljundiks isikukood , eesnimi , perekonnanimi , aadressiandmed ( asula , tänav , korter , indeks , tekstiväli kogu aadressiga ) . Erinevus on viimases kirjes , esimesel vastavalt pensioni suurus ; teisel peretoetus kokku , laste arv peres , iga lapse kohta eraldi : lapse isikukood , lapse eesnimi , lapse perekonnanimi , lapse pealt määratud summa ; ja kolmandal sotsiaaltoetuse suurus Piirkonnas määratud pensionid ja toetused . Sisendiks on isikukood ja asukoha kood . Väljundiks isikukood , perekonnanimi , eesnimi , aadressiandmed ( asula , tänav , maja , korter , indeks , kogu aadress tekstina ) , pensioni suurus , sotsiaaltoetuse suurus , peretoetus kokku , laste arv peres , iga laps eraldi : lapse isikukood , lapse perekonnanimi , lapse eesnimi , lapse pealt määratud summa . Antud päringutega saab ametnik vaadata ainult oma piirkonna kodanike andmeid . <arv>. KODANIKULE OSUTATAVAD TEENUSED - KODANIKUPORTAAL Kodanikuportaal annab kõigile Eesti isikukoodi omavatele inimestele võimaluse sooritada neid X-tee päringuid , mis on avaliku teenuse kaudu kasutamiseks lubatud . Suur osa päringutest on sellised , mille kaudu inimesed saavad omaenese andmeid küsida . Ka teiste päringute puhul on oluline , et andmekogule oleks teada , kes päringut sooritab . Sellepärast eeldab kodanikuportaali kasutamine , et kasutaja eelnevalt tõendaks portaalile oma isikut . Isiku tõendamiseks on ette nähtud kaks viisi . Üheks on isiku tõendamine panga kaudu . Selleks peab isik olema liitunud Interneti-pangaga . Portaali sisenedes esitatakse talle nimekiri portaaliga lepingu sõlminud pankadest . Kasutaja valib oma panga , ta suunatakse Interneti-panka , kus ta sisestab oma tunnused ja paroolid , ning seepeale portaali tagasi pöördudes teatab pank portaalile kasutaja isikukoodi . Teine võimalus isiku tõendamiseks on ID-kaart . X-tee üleandmine toimus <arv>. detsembril <arv> , töötasid põhilised päringud testbaasidesse . Kodanikuportaal avati <arv>. jaanuaril <arv> , samal ajal anti välja esimesed <arv> ID-kaarti . Praeguseks on juba <arv> <arv> piir ületatud . Esimeste päringutena hakkasid tööle kaks päringut Rahvastikuregistrist ( kodaniku päring iseenda kohta Rahvastikuregistrist ja kodaniku võimalus teavitada vigadest enda andmetes ) ja Äriregistri päring . Järgnevalt näitaks , milliseid andmeid kodanik saab enda kohta vaadata kodanikuportaalist . Pärast sisselogimist avaneb kasutajale järgmine pilt ( joonis <arv> ) , kus on lisaks veel päises tema perekonnanimi , eesnimi ja isikukood . Järgneb nimekiri päringutest , mida on võimalik sooritada .  Kodanikuportaali pealeht Liiklusregister Juhilubade päring  Lisaks juhilubadele saab kodanik vaadata ka oma sõiduki(te) andmeid , mille registreerimistunnistus on väljastatud pärast <arv>.<arv>.<arv>. Selle kohta on näide Ahto Kalja artiklis “ Projekti X-tee arengusammud ” joonisel <arv>. Rahvastikuregister Rahvastikuregister pakub X-tee kaudu nelja päringut . Lisaks allkirjeldatuile on neil ka üks ajutine päring , mis pannakse üles enne valimisi ja mille kaudu saab kodanik kontrollida , kas ta on valimisnimekirjas . Pärast valimisi võetaks see päring kohe maha .   Äriregister Kodaniku päring iseenda kohta Äriregistrist võimaldab kodanikul vaadata endaga seotud ettevõtete kohta järgmisi andmeid : Antud teenuse väljundiks on : Ettevõtja ärinimi/nimi Ärinime kehtivus Äriregistri kood Leitud ettevõtjate arv Kehtivus Õiguslik vorm ( aktsiaselts , füüsilisest isikust ettevõtja , mittetulundusühing jne. ) Ettevõtja staatus ( kustutatud , likvideerimisel , pankrotis jne. ) Registripiirkond Haldusüksuse tase ( maakond , vald , alev , linn , alevik , küla ) Sidevahendite liik ( elektronposti aadress , faks jne. ) Isiku roll ( aktsionär , asutaja , audiitor jne. ) Koodi liik ( Eesti , välisriigi ) Majandusaasta aruande liik KMA infosüsteemi andmekogud Isikukaart Antud teenuse väljundiks on : Isiku andmed Dokumendi andmed Pilt Allkiri Väikelaevaregister Minu väikelaeva andmed Antud teenuse väljundiks on : Laevaomaniku andmed ( eesnimi , perekonnanimi , registri- või isikukood , asukoht , kontaktandmed ) Laevaomandi andmed ( kuupäev , alus , omandiliik , omandiosa ) Laeva andmed ( registreerimisnumber , registreerimisaeg , nimi , kodusadam , kustutamisaeg , tüüp , materjal , ehitusaasta , ehituskoht , ehitaja , pealisehitus jne. ) Maakataster Katastriüksuse päring tunnuse järgi Antud teenuse sisendiks on : Katastriüksuse tunnus Vastuste maksimaalne arv . Vaikimisi <arv> Antud teenuse väljundiks on : Katastriüksuse andmed : Katastritunnus Katastriüksuse ametlik nimetus Katastriüksuse asukoht Maakonna kood Omavalitsuse kood Asustusüksuse kood Registreerimise kuupäev Esimese sihtotstarbe tehniline kood Teise sihtotstarbe tehniline kood Kolmanda sihtotstarbe tehniline kood Sihtotstarbe tüüp ( elamumaa , väikeelamumaa , korruselamumaa , eluasemekohtade maa jne. ) Esimese sihtotstarbe protsent Teise sihtotstarbe protsent Kolmanda sihtotstarbe protsent Katastriüksuse pindala ruutmeetrites Katastriüksuse pindala hektarites Katastriüksuse tunnus , millest antud KÜ on moodustatud Tsentroidi koordinaadi X Tsentroidi koordinaadi Y Allkirjastamise kuupäev Sulgemise kuupäev Kinnistu registriosa number Kinnistuspiirkonna kood Kinnistusjaoskonna kood Kinnistu koosseisu arvamise kuupäev Kinnistu koosseisust väljaarvamise kuupäev Katastriüksuse päring asukoha järgi  Antud teenuse väljundiks on : Katastritunnus Katastriüksuse ametlik nimetus , asukoht Maakonna kood , omavalitsuse kood , asustusüksuse kood Registreerimise kuupäev Esimese , teise ja kolmanda sihtotstarbe tehniline kood Esimese , teise ja kolmanda sihtotstarbe protsent Katastriüksuse pindala ruutmeetrites ja hektarites Katastriüksuse tunnus , millest antud Kü on moodustatud Tsentroidi koordinaadid X ja Y Allkirjastamise kuupäev Sulgemise kuupäev Kinnistu registriosa number Kinnistuspiirkonna kood , kinnistusjaoskonna kood Kinnistu koosseisu arvamise ja väljaarvamise kuupäev Sihtotstarbe tüüp ( elamumaa , väikeelamumaa , korruselamumaa , eluasemekohtade maa jne. ) Pensionikindlustuse register Kaks päringut , millest esimene näitab isiku poolt makstud sotsiaalmakse aastate lõikes ja teine isikule makstavaid pensione ja toetusi . Teie sotsiaalmaksu teatis  Teie pensionid ja toetused - Kodanikule antavate toetuste andmed pensioni- kindlustuse registrist Antud teenuse väljundiks on : Isikukood Eesnimi Perekonnanimi Aadressiandmed ( asula , tänav , maja , korter , indeks , kogu aadress tekstina ) Pensioni suurus Pensioni liik Sotsiaaltoetuse suurus Sotsiaaltoetuse liik Peretoetus kokku Laste arv peres Iga laps eraldi : Lapse isikukood Lapse eesnimi Lapse perekonnanimi . Lapse pealt määratud summa <arv>. KOKKUVÕTE X-tee kaudu töötab hetkel <arv> päringut kodanikuportaalis ja <arv> päringut/teenust X-teega liitunud asutustele . Lisaks neile on veel terve hulk teenuseid , mis hakkavad tööle lähiajal . Päringute ja liitujate arv kasvab pidevalt . Uue ARR'i käivitumisega peaks ka ülevaade Eesti andmekogudest ja nende poolt pakutavatest teenustest muutuma põhjalikumaks ja peaks kaduma ka andmete dubleerimine erinevates andmekogudes . Antud artiklis püüdsime anda ülevaate Eesti andmekogude hetkeseisust , nende headest ja vigadest , kirjeldada neid hõlmavat andmekogude riiklikku registrit ja planeeritavaid muudatusi ARR'is ning kirjeldada X-tee kaudu töötavaid päringuid . 