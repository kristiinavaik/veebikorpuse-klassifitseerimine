kirjak	aja_EPL_2003_03_30.tasak.ela	TALLINN , <arv>. märts ( BNS ) - Politsei vahistas pühapäeva pärastlõunal <arv> Ameerika Ühendriikide saatkonna juures avalikku korda rikkunud Iraagi sõja vastasel meeleavaldusel osalenut noort inimest . " Politsei paigutas kinnipeetud erinevatesse Tallinna arestimajadesse , kust nad pärast isiku kindlakstegemist ilmselt vabastatakse . Politsei algatab juhtunu uurimiseks ilmselt kriminaalasja , " ütles BNS-ile politseiameti pressiesindaja Robert Kõrvits . Kõrvitsa sõnul vahistas politsei ainult korda rikkunud meeleavaldajad , ülejäänutel lasi politsei laiali minna . Kell <arv> olid meeleavaldajad hajunud . " Kinnipeetud meeleavaldajad on enamasti vanuses <arv>-<arv> eluaastat , kuid on ka vanemaid . Üks kinnipeetud meeleavaldaja on sündinud <arv>. aastal , " sõnas Kõrvits . Meeleavalduseks keegi linnavõimudelt või politseit luba ei taotlenud . Kõrvitsa sõnul ei ole politseile veel teada meeleavalduse korraldajad . Politsei ei teadnud pühapäevaks kavandatud meeleavaldusest midagi , tõenäoliselt levis informatsioon kavandatavast aktsioonist tuttavate ja koolide kaudu . Tallinna politsei aseprefekt Kalle Klandorf ütles Altuaalsele Kaamerale , et algselt rahulikult kulgenud meeleavaldus väljus USA saatkonna juures kontrolli alt . Tema sõnul oli suurem osa meeleavaldajatest rahumeelsed , kuid paraku mitte kõik . Klandorfi sõnul üritasid meeleavaldajad minna ka Ameerika Ühendriikide suursaadiku residentsi ja Suurbritannia saatkonna juurde , kuid politsei ei lasknud sellel sündida . TALLINN , <arv>. märts ( EPLO ) - Kaitseliit korraldas tulekahjus kodutalu kaotanud Kuusalu malevkonna pealiku Raivo Samelselja toetuseks korjanduse . Pühapäeval anti <arv> <arv> kroonine tšekk üle . Samelseljal põles läinud aasta detsembris maha vastehitatud kodutalu ja kõrvalhoone , politsei kahtlustab süütamist , teatas kaitseliit . Samelselg on olnud abipolitseinikuna Kuusalu valla korrakaitses tegev kaitseliidu taasloomisest alates . Kaitseliidu ülem major Benno Leesik ütles tšeki üleandmisel , et see on ohtlik märk , et kurijategijad kipuvad kallale juba nende liikmete kodudele . " Korjandusega näitame me neile , et kaitseliit oli , on ja jääb solidaarseks ning toetab oma liikmeid igas olukorras , " rääkis major Leesik . Idee toetuskorjanduseks tekkis kaiteseliidu realiikmetel . Vabatahtlikkuse alusel osales selles kaitseliitlasi kõigist malevatest , oma toetuse andis ka piirivalve ohvitseride kogu . " Olen kindel , et rahalise toetusega kaitseliidu abi oma tublile liikmele ei piirdu . Mitmed kaitseliitlased on juba Samelseljale pakkunud oma abi tema kodu taastamisel , ka mitmed kaitseliitlastest ettevõtjad on nõus mehele appi tulema , " lausus Leesik . TALLINN , <arv>. märts ( BNS-EPLO ) - Pühapäeval toimus Tallinnas paarisaja osavõtjaga Iraagi sõja vastane sanktsioneerimata meelavaldus , millest osavõtjad loopisid Ameerika Ühendriikide saatkonda munadega ja rüüstasid saatkonna auto . Umbes sada peamiselt vene keelt kõnelenud noort kogunes kell <arv> Raekoja platsil ja liikus sealt edasi Kentmanni tänavale Ameerika Ühendriikide saatkonna juurde , ütles BNS-ile politseiameti pressiesindaja Robert Kõrvits . Saatkonna juures oli meeleavaldajate hulk kasvanud umbes <arv> inimeseni . Sõjavastased hüüdsid saatkonna juures oma loosungeid loopisid saatkonnahoonet munade ja tomatitega . Noored viskasid tänavale ka paar tossupommi ning torkasid läbi tänaval seisnud saatkonna auto kummid . Politsei pidas paar korda rikkunud noort kinni , pärast mida meeleavaldajad lahkusid saatkonna juurest . Osa protesitjates liikus tagasi Raekoja platsile . " Meeleavaldajatel ei olnud avaliku ürituse korraldamiseks luba ning politsei ei tea praegu , kes on meeleavalduse korraldamise taga , " lisas Kõrvits . Priit Simson TALINN , <arv>. märts ( RVO ) - Tallinnas algas vasakpoolse taustaga euroskeptikuid ühendava organisatsiooni TEAM aastakongress , kus kõnelejad teatasid , et euroreferendumitest on kujunenud ebaaus võistlus . Eesti euroskeptikud on saamas oma lääne mõttekaaslastelt vaimset tuge . Reedel Tallinnasse kogunenud euroskeptikuid koondav ühendus TEAM liidab ligi pooltsada sarnaste ideedega organisatsiooni . Muist on täielikult eurovastased , teised aga protestivad selle vastu , et praegune Euroopa liit on muutunud liiga tsentraliseerituks , ebademokraatlikuks ja väikeriikide huve jalge alla tallavaks . Enamik välismaiseid euroskeptikuid avaldas oma pessimismi selles osas , kas septembrikuisest Eesti rahvahääletusest Euroopa Liiduga liitumise küsimuses tuleb ikka tõeliselt demokraatlik otsus . Senine praktika sisendab küll vastupidist . Thomas Rupp Demokraatlikust Internatsionaalist , kes pole küll TEAM liige , vaid demokraatiaaktivist , käis hiljaaegu Malta euroreferendumit vaatlemas ja tema sõnul hoitakse Euroopa Liidu miinuspoolt kiivalt varjus . Eurodebatt Maltal piirdus ümmarguste loosungitega , mis liitumise hinda selgemaks ei teinud . " Kui öeldakse , et kui me läheme Euroopa Liitu , siis on see majandusele hea . Mis see tähendab ? Mis majandusele ? Majanduses osalevad väga suured ja väga väikesed ettevõtted , talunikud ja nii edasi . Me peame vaatama sihtrühmi ja küsima , kes tegelikult võidab ja kes kaotab ? " küsis Rupp . TEAMi peasekretär Henrik Dahlsson osutas , et mitte gal pool pole jäme ots eurooptimistide käes . Rootsis saavad Euroopa ühisraha vastased riigilt rohkem raha kui ühisvaluuta pooldajad . " <arv>. septembril on Rootsis hääletus euro kasutuselevõtu küsimuses , samal päeval kui teil . Rootsi valitsus annab " ei " kampaaniale <arv> miljonit Rootsi krooni ja " jah " poolele <arv> miljonit krooni . Vähemasti on tehtud katse muuta Rootsi refendum nii õiglaseks kui võimalik , " kõneles Dahlsson . Rootsis on ametlik põhjendus , et äriringkonnad annavad europooldajatele raha rohkem niikuinii . Anthony Coughlan , iirlasest TEAMi juhatuse liige osutas , et just raha on sagelui see , mis rahvahäälestuste tulemuse määrab . See , et Nizza leping Iirimaal teisel katsel läbi läks , on tingitud rahastamisreeglite muutmisest . " Riigi raha kõrvalejätmine Nizza lepingu debatist tähendas , et eraannetuste jaoks oli tegevus vaba . Eraraha oli aga " jah " poolele kümme korda rohkem kui " ei " poolel . See oli üks põhjus , ilmselt kõige oluliem põhjus , miks hääletus viimati läbi läks , " ütles Coughlan . Euroopa liit ei ole ainus valik , kinnitab ka Eesti esindaja , liikumise " Ei Euroopa Liidule " juht Uno Silberg . Silberg hoiatab , et Euroopa Liit tähendab Eesti majdusele isolatsiooni , sest paratamatult häiruvad majandussuhted muu maailmaga . Alternatiivi Euroopa Liidule soovitab Silberg otsida ookeani tagant . " Väga hea alternatiiv Euroopa Liidule on NAFTA - Põhja-Ameerika Vabakaubanduse Assotsiatsioon , kus toimib hästi majaduslik koostöö , mitte poliitline , ja nii ei kaota liikmed oma iseseisvust ja suveräänsust , " teatas Uno Silberg . Eesti on ainus Balti riik , kus euroskeptikud saavad riigilt toetust , kuid liitumisvastased arvavad , et see summa on ebaaus . Ülle Toode ROOMA , <arv>. märts ( RVO ) - Itaalia valitsus kuulutas aga reede õhtul riigis välja erakorralise seisukorra , põhjendades seda vajadusega kaitsta tsiviilisikuid terroristide võimalike rünnakute eest . " Saboteerime imperialistlikku sõda " - need punase värviga kirjutatud sõnad seisid Roomas asuva Fordi autopoe võrkaiale jäetud valgel kangal . Eelnevalt põletati USA autofirma müügipunkti hoovis vrakiks <arv> uhiuut autot . Briti päritolu ning Fordile kuuluva luksusautode tootja Jaguar esinduse eest leiti sama tekstiga kiri ning süütepudelid . Iraagi konflikti vastased valisid sihtmärkideks kaks firmat , mis sümboliseerivad nende jaoks USA ja Briti imperialismi . Oma töö viisnurgaga allkirjastanud vandaale pole Itaalia politsei seni tabanud . Sama allkirjaga teod pandi nädala keskel toime Põhja-Itaalias . Vicenza lähistel süüdati öösel põlema kolm tänava äärde pargitud sõiduautot , mis kuulusid Ühendriikide sõjaväelastele . Mõni tund varem olid Vicenza sõjaväebaasist startinud lennukid , millega toimetati Iraagi põhjarindele ligi <arv> USA dessantväelast . Itaalias asuvatest lennuväebaasidest USA dessantväelaste Iraaki saatmine on põhjustanud terava poleemika , sest Itaalia aktiivselt sõjas ei osale , samuti pole lubatud Itaalia territooriumi kasutamine Iraagi-vastaste rünnakute alguspunktina . Küsitakse , kas Ühendriigid on Itaalia valitsust ninapidi vedanud või on peaminister Silvio Berlusconi ise rahvast petnud ? Ägedad protestiaktsioonid puhkesid Itaalias Kosovo konflikti aegu , kui NATO lennukid Põhja-Itaaliast Serbiat pommitama lendasid . Mürki itaallaste kibedusekarikasse lisab ka viis aastat tagasi juhtunud õnnetus Alpi suusakuurortis , kui treeninglennul liiga madalale lennanud USA sõjalennuk lõikas läbi köisraudtee trossi , põhjustades <arv> suusaturisti hukkumise . Reede hilisõhtul teatas peaminister Berlusconi , et seoses Iraagi konfliktist tingitud rahvusvaheliste pingetega on valitsus otsustanud kehtestada eriolukorra . Valitsusjuhi sõnul on see vajalik ennetamaks võimalikke terroriakte . Mõned Itaalia päevalehed kirjutavad aga täna , et eriolukorra kehtestamine võis olla muuhulgas ka valitsuse reaktsioon möödunud öödel toime pandud USA-vastastele autopõletamistele . Mida enam näevad itaallased ööpäevaringsete otselülituste vahendusel sõjaohvreid ja Iraagis lõhkevaid pomme , seda innukamalt tõttavad tänavatele sõjavastased . Itaalia valitsus on aga püüdnud seostada rahuliikumist üldise ameerikavastasusega . Ameeriklasest rahvusvaheliste suhete professor Alan Kuperman Johns Hopkinsi Ülikooli Bologna keskusest arvab , et kuigi Itaalia rahuliikumine suunatud Bushi sõja vastu Iraagis , pole õige väita , et sõja vastased on ka Ameerika ning ameeriklaste vastu : " On küsitav , kas siis kui ollakse Bushi valitsuse vastu , ollakse ka Ameerika vastu , ja kui ollakse Ameerika vastu , kas siis ollakse ka ameeriklaste vastu . Seni pole ma kogenud mingit antiamerikanismi , mis oleks suunatud ameeriklaste vastu , " sõnas Kuperman . Ka täna üle Itaalia taas tänavatel kogunenud sõjavastased kinnitavad , et pole oluline , kas ohvrid on iraaklased või Ühendriikide sõdurid , sest need inimohvrid võinuks üleüldse olemata olla . TEL AVIV , <arv>. märts ( Reuters-BNS ) - Arvatav palestiina enesetaputerrorist lasi end pühapäeval Iisraeli rannalinna Netanya kohvikus õhku ja vigastas vähemalt <arv> inimest . Iisraeli politsei oli hoiatanud võimaliku vägivalla eest pühapäeval , mil Iisraeli araablased korraldavad meeleavaldusi ja meenutavad oma maade kaotamist <arv>. aastal Iisraeli riigi loomisele järgnenud Lähis-Ida sõjas . " Suitsiiditerrorist sisenes Netanyas Londoni kohvikusse , kus ta lasi end õhku . On haavatuid , aga ma ei tea kui palju , " ütles Iisraeli politseikomandör Amichai Shai . Kiirabiarstid ütlesid , et haiglasse viidi vähemalt <arv> inimest . Sündmuspaigal tegutsevad päästetöötajad ütlesid , et laipu on üks , arvatavasti enesetapja oma . Palestiina äärmuslaste rünnakud Iisraelile on viimase nädala jooksul ilmselt Iraagi sõja tõttu vähenenud . Viimane suitsiidirünnak toimus <arv>. märtsil , kui palestiinlane õhkis end Haifa bussis ja surmas <arv> inimest . Foto : CNN QATAR , <arv>. märts ( reuters-EPLO ) - Liitasväed hävitasid olulise terroristide tugikoha Põhja-Iraagis , teatas liitlasvägede juht kindral Tommy Franks . Franks ei täpsustanud oma avaldust , kuid USA on varem mitmel korral süüdistanud Põhja-Iraagis tegutsevat gruppi al-Islam keemiarelva valmistamises koostöös al-Qaida rühmitusega . Samuti kinnitas Franks pühapäevasel pressikonverentsil , et sõjategevus kulgeb eesmärgipäraselt ja lükkas ümber kõik väited nagu plaanitaks ajutiselt peatada maavägede edasitung . Kindrali väitel ei ole Iraak võimeline takistama liitlaste logistikat ja rünnak jätkub katkestamata nii põhjas kui läänes , samuti Baghdadi lähistel . QATAR , <arv>. märts ( BBC-EPLO ) - Pühapäeval rammis veoauto Kuiveidis USA sõdureid , kuid vastavalt peastaabi andmetele keegi surma ei saanud . Armee pressiesindja sõnu said mõned sõdurid haavata , kuid ta ei kinnitanud , et tegemist oli tahtliku rünnakuga . Kindral Tommy Franks ütles pressikonverentsil Qataris , et juhumi suhtes algatati uurimine . Veoauto rammis sõdureid ajal , kui nad seisid Udaris asuvas sõjaväelaagris poe juures järjekorras . Araabiakeelne sateliitkanal al-Jazeera teatas , et vahejuhtumi ajal oli kuulda ka tulistamist . BASRA , <arv>. märts ( CNN-EPLO ) - Briti kuninglikud väed tapsid pühapäeval Iraagi vägede koloneli ning vahistasid veel viis kõrge auastmega sõjaväelast , teatas UK peastaabi pressiesindaja . Pressiesindaja Al Lockwood ütles , et Iraagi ohvitserid ja sõjaväestatud üksused üritasid kagu poolt Basrast lahkuda ja läände suunduda , kuid neil tekkis tulevahetus kuningliku merejalaväe <arv>. ründebrigaadiga . Ilmselt olid vabariikliku kaardiväe ohvitserid saadetud linna appi vastupanu korraldama . WASHINGTON , <arv>. märts ( Reuters-BNS ) - USA kaitseminister Donald Rumsfeld lükkas korduvalt tagasi Pentagoni planeerijate nõuanded saata Iraagi sõtta oluliselt rohkem sõdureid ja sõjatehnikat , teatas New Yorker Magazine laupäeval . Nädalakirja esmaspäeval müüki jõudvas numbris kirjutatakse , et Rumsfeld nõudis sõja eel vähemalt kuuel korral planeerijate poolt vajalikuks peetud maavägede hulga järsku kärpimist ja sai oma tahtmise . " Ta arvas , et teab paremini . Tema oli iga kord otsustaja , " tsiteeritakse artiklis tundmatuks jäänud kaitseministeeriumi planeerijat . " Rummy pani ise ennast selle supi sisse , sest ta ei tahtnud maale tugevat jalajälge . " New Yorker Magazinis öeldakse ka , et Rumsfeld ei kuulanud sõjategevust juhtiva kindral Tommy Franksi soovitust lükata Iraaki tungimine edasi , kuni vägedele , kes Türgi kaudu siseneda ei saa , leitakse mingi teine tee . Lisaks ei osanud ta õigesti hinnata Iraagi vastupanu tugevust . Rumsfeld oli nii veendunud , et Iraagi väed lagunevad kohe , ütles planeerija ajakirjale . Pentagoni pressiesindaja keeldus artiklit kommenteerimast . On teada , et Rumsfeldil on armeejuhtidega keerulised suhted , kuid samas on talle lojaalsed USA eripoeratsiooniväed , millel on Iraagi sõjas oluline roll . Kaitseminister on seni kinnitanud , et sõja esimesed <arv> päeva on kulgenud edukalt , mõned maavägede üksused on jõudnud Bagdadist <arv> km kaugusele . Samas on varustusliinid veninud väga pikaks ja iraaklased ründavad neid sageli . Ajakirja andmetel on otsa hakanud saama Tomahawk tiibrakettide varustus , lennukikandjatel on lõppemas täpsuspommid ning tankide , soomukite ja muu tehnikaga on tõsiseid hooldusprobleeme . " Ainus lootus on , et nad peavad vastu , kuni täiendus kohale jõuab , " ütles kaitseamentik . Artiklis tsiteeritud sõjaväeplaneerija sõnul tahtis Rumsfeld " sõja odavalt ära teha " ja lootis , et võit saavutatakse täpsuspommitamisega . Iraagis on praegu <arv> <arv> USA ja Briti sõdurit , Ühendriikide ametiisikud teatasid neljapäeval kavatsusest viia aprilli lõpuks Iraaki veel <arv> <arv> meest . LONDON , <arv>. märts ( Reuters-EPLO ) - Ühendkuningriigi endine välisminister Robin Cook kutsus laupäeval üles tõmbama Briti väed Pärsia lahe piirkonnast tagasi . Cook ütles ajalehele Sunday Mirror , et tal on sõjast küllalt saanud ning sõjalised aktsioonid vaid kasvatavad kauakestvat viha lääne suhtes . Tema arvates muudab Iraagi rahva kannatuste jätkumine viha lääne vastu kauakestvaks pärandiks . Cook kritiseers ka USA sõjapidamisviise . Tema meelest pole julmemat sõjapidamisviisi kui piiramine . " Inimesed nälgivad , lapsed surevad , " ütles Cook . Tony Blairi esindaja vastas Cooki avaldusele , et Briti väed viivad operatsiooni lõpuni ja eesmärk saavutakse - Hussein kukutatakse ning riik desarmeeritakse . Tööparteilane Cook loobus ministrikohast paar nädalat tagasi protestiks Iraagi sõja vastu . Mart Linnart WASHINGTON , <arv>. märts ( RVO ) - Iraagi sõja lõppu veel ei paista , kuid juba käib firmade vahel äge võitlus sõjajärgse ülesehitustööga seotud lepingute pärast . Tellimusi jagav USA Rahvusvahelise Arengu Agentuur kutsub aga konkurssidele ainult Ameerika firmasid , mis on juba Euroopa ettevõtjate seas nurinat tekitanud . USA valitsuse Rahvusvahelise Arengu Agentuur USAID kavatseb kulutada sõja järel Iraagi taastamiseks ja humanitaarabiks <arv>,<arv> miljardit dollarit . Sellest pool miljardit läheb humanitaarabile , <arv>,<arv> miljardit ülesehitustööks . Viimatinimetatud summa mahus esitatakse konkursi korras tellimusi USA firmadele , mis hakkavad taastama esmajärjekorras infrastruktuuri . Juba <arv>. märtsil , kui sõjani jäi veel kümme päeva , kutsuti viis Ameerika kompaniid osalema konkursile , mille võitja saab umbes <arv> miljoni dollari eest tellimusi Iraagi teede , sildade , elektrijaamade ja veevarustussüsteemide taastamiseks . Mitmed konkursil osalevad firmad on seotud kõrgete USA riigitegelastega . Möödunud nädalal teatas aga Ühendriikide armee , et peamine leping Iraagi naftapuurtornide kustutamiseks läheb ilma igasuguse konkursita Halliburtoni kompaniile , mida kunagi juhtis praegune asepresident Dick Cheney . Euroopa firmad on tulusatest lepingutest ilmajäämise pärast nördinud ja Euroopa Komisjon mainis , et võib järele uurida , kuidas on selline tellimuste jagamine kooskõlas Maailma Kaubandusorganisatsiooni WTO reeglitega . USAID-i esindaja Andrew Natsios ütles aga möödunud nädalal toimunud pressikonverentsil , et Ühendriikide seadus kohustab eelistama sellistel konkurssidel Ameerika firmasid . Alltöövõtjatena on aga tema sõnul teretulnud kõikide riikide ettevõtted . Konkurssidelt kõrvaletõrjumise üle on eriti pahased USA peamise liitlase Suurbritannia kompaniid . Natsios rahustas siiski britte , kinnitades , et kindlasti läheb osa Ameerika fonde saareriigi ettevõtjatele . Konkreetne arusaamatus on aga brittidel ja ameeriklastel tekkinud juba küsimuses , kes peaks sõja järel üles ehitama ja haldama Iraagi kõige olulisemat mereväravat Umm Qasri sadamat , mille kaudu hakkab Iraaki saabuma suur osa humanitaarabist ja ka taastamistööks vajalikest materjalidest . Britid nõuavad , et sadam antaks tagasi iraaklaste kontrolli alla , kuid USAID andis juba möödunud esmaspäeval - enne kui liitlasväed olid jõudnud Umm Qasri oma kontrolli alla võtta - <arv>,<arv> miljoni dollarise lepingu sadama taastamiseks ja haldamiseks Ühendriikide firmale Stevedoring Services of America . Briti ajaleht Independent kirjutas , et Umm Qasri kujuneb esimeseks tõsiseks proovikiviks liitlaste väitele , et nende eesmärgiks on kindlustada Iraagi ressursside kasutamine Iraagi rahva huvides . USA välisministri asetäitja majandus- , kaubandus- ja põlumajandusküsimustes Alan Larson väljendas imestust seoses piiri taga leviva skeptitsismiga , millega seal jälgitakse Iraagi ülesehitustöö lepingute jagamist . Washington hoolitseb tema sõnul vaid selle eest , et pärast sõja lõppu oleksid valmis inimesed , kes tulevad ja käivitavad elektrigeneraatorid ja sadamad ning kustutavad puurtornid . Iraagi taastusoperatsioon on suurim sellesarnane pärast II maailmasõja järgset Marshalli plaani , mil Ühendriikide valitsus eraldas Euroopa majanduse ülesehitamiseks <arv> miljardit dollarit . BAGHDAD , <arv>. märts ( Reuters-EPLO ) Liitlasväed jätkasid pühapäeval Baghdadi pommitamist , öösel kuuldi linna lõunaosas plahvatusi . Öösel rünnati nii linna keskosa kui ka lõunapiirkonda , kus arvatakse asuvat Saddm Husseini eelitvägede tugipunktid . Hommikul kaheksa paiku kostus vähemalt neli võimast plahvatust , varem oli kuulda rida väiksemaid plahvatusi . Samuti tulistas Iraagi õhutõrje ründajat . CNN avaldas arvamust , et linna keskuse pommitamise eesmärk võis olla Husseini poja Qusay tabamine , keda arvatakse peituvat sealsetes maa-alustes varjendites . Liitlasväed ründasid öösel ka Iraagi põhjaosas asuvat Mosuli linna ning samuti on teateid , et lennukid pommitasid kurdide ja iraaklaste piirialadel . Telekanal al-Jazeera vahendas , et pühapäeva hommikutundidel oli kuulda plahvatusi Basra linna lähistel . Seal peavad väidetavalt Iraagi sõdurid linnas kinni <arv>,<arv> miljonit elanikku samal ajal kui kolmest suunast piiravad linna britid . Reutersi teatel oli tulevahetus ka Bagdhadist <arv> kilomeetri kaugusel lõunas Eufrati jõe ületuskoha lähistel . Tulevahetus liitlaste ja iraaklaste vahel kestis pea terve öö .