kirjak	aja_EPL_1999_07_19.tasak.ela	Pille Runnel Tänavune Viljandi folkmuusika festival on pühendatud August Pulstile Äärepealt oleks Viljandi folkmuusika festivalil saanud esinemas näha tervet gruusia meeskoori . Aga et pakkumine tuli liiga hilja , jäi sõidu korraldamiseks aega väheks , põhjendas festivali peakorraldaja Ando Kiviberg seda , miks festivali eksootilisimad külalised Gruusiast astuvad üles kvartetina . " See on väga-väga kihvt asi . Gruusia mägilaste traditsiooniline mitmehäälsus , " kiitis Kiviberg lisades , et grusiine pole Eestis sellises kontekstis väga ammu nähtud . Endiste Nõukogude Liidu aladelt pärit põnevat Kesk-Aasia ja Kaukaasia muusikat ei liigu ka eesti muusikakauplustes . " Ma arvan , et viimane kord , kui ma ise midagi sellist nägin , võis olla kesktelevisiooni vahendusel " Kutsuval tulukesel " või mingil muul sellisel suurel tele- showl , kus esinesid niiöelda folklooriansamblid , " meenutas peakorraldaja . Kvartetti , kuhu igast häälerühmast kuulub üks mees , pakkus festivalikorraldajad spetsiaalselt üles otsinud Eestit külastanud Gruusia kultuuriministeeriumi esindaja . " Selle projektiga on meil selline mõte , et tänavu teeme trenni . Ja kui asi vähegi õnnestub , kutsume järgmisel aastal tõesti kogu koori , " lisas Kiviberg . Viljandi festivalikülalistele seostub Viljandi Folk Euroopaliku rahvamuusikaga . Eelmisel aastal olid esinejate seas küll ka Peruu indiaanlased , kuid needki on Euroopas sagedased külalised - nii tänavamuusikutena kui ka festivaliesinejatena . Korraldajad tahavad sellest ringist edaspidi tasapisi välja murda . " Oleme tegelikult mõelnud aafrika muusikute , pigem selliste maailmamuusika gruppide peale , kes musitseerivad koos eurooplastega . Kui lava peal oleksid Saiiri ja Tansaania vennad koos norrakate , rootslaste või iirlastega , oleks see päris äge , " unistas ta . Kunagi võib maailmamuusika hakata kuuluma festivali ööelu juurde - seni on ööklubides inimesi tantsitanud peamiselt tuntumad eesti rahvamuusikud . " Ma olen selliseid projekte Euroopas festivalidel kohanud ja see on ikka tõesti hea - reeglina hästi rõõmus , väga tantsuline , hästi mängitud ja sellise tunnetusega , et sobiks meie festivali ööellu suurepäraselt . " Samas ei taha korraldajad , et võõra hinguse juures jääks tahaplaanile meie oma niiöelda muusikaline emakeel - siinne rahvamuusika . Tänavune Viljandi Folkmuusika festival on pühendatud eestiaegsele rahvamuusika propageerijale August Pulstile , kellel tänavu täitub sünnist <arv> aastat . Tänu Pulsti korraldatud ringreisidele , filmimistele ja helilindistustele said tuntuks mitmed külast pärit rahvamuusikud . Mees , kellest tänapäeval peaaegu kuuldudki pole , on Kivibergi sõnul eesti kultuurile nii oluline , et talle tuleks tegelikult ausammas püstitada . Pulst söandas näiteks esimesena korraldada rahvamuusika kontserdi elitaarsevõitu Estonia kontserdisaalis . Kuigi kava naerdi esialgu välja , müüdi kolmveerand saali peale kontserdi väljakuulutamist läbi kolme päevaga . Festivalil tähistatakse sünniaastapäeva temaatilise fotonäituse ja loeng-kontserdiga . " Kaudselt on Pulstiga tegelikult tugevasti seotud ka varasemad festivalid , sest paljud pillimehed mängivad tema üleskirjutatud või tema salvestatud lugusid , " selgitas Kiviberg . Festivali haridusliku suuna rõhutamiseks on tasuta kõik kursused ja õpitoad . " See on selleks , et näha , kui palju huvilisi tegelikult on ja et saaks selgeks , mida festivali raames on mõtet pakkuda ja mida mitte . " Kiviberg kinnitas , et tantsu- ja lauluõppused on alati rahvarohked olnud , kuid vähem osalisi on pillikursustel , kuna need nõuavad suuremaid eelteadmisi . Selle festivali tantsuna on välja reklaamitud ingliska . Kavas on eraldi sellekohane õppus . " Ja loomulikult saab seda pärast tantsuklubides ja igal pool , kus see kõlab , tantsida , " rääkis Kiviberg . Hariduslik külg on festivali näo kujundamisel väga tähtis . " Minu arvates on üks asi näitamine ja eeskuju andmine , aga teine asi on huvilistele konkreetsete teadmiste andmine - selleks , et kontserdil nähtud eeskuju oleks võimalik ka järgida , " rääkis ta . Korraldajad ootavad festivalile kõiki neid , kes seal varemgi on käinud , samuti uusi huvilisi . Viljandi hotellid pidavat ammu broneeritud olema , kuid öömaja on võimalik leida nüüd juba traditsioonilises telklaagris . Ants Põldoja Eesti jalgpallimeistrivõistluste <arv>. voorus ehk teise ringi viimases voorus pidi kolmandal kohal asuv Viljandi Tulevik leppima kodus <arv> : <arv> viigiga FC Lantana vastu . Nii säilitas ühe mängu vähem pidanud FC Flora Tuleviku ees kahepunktilise edu . " Me ei suutnud kahjuks mängulist ülekaalu kolmeks punktiks vormistada , " polnud Tuleviku peatreener Tarmo Rüütli viigiga rahul . Kodumeeskond läks <arv>. minutil Marius Dovydenase löögist <arv> : <arv> juhtima . See seis püsis tablool teise pool- aja keskpaigani , kui Lantana viigistas Tuleviku vv Ain Tammuse veast . " Tammust üksi ei saa muidugi süüdistada , meie ründajad jätsid paar head võimalust kasutamata , " ütles Rüütli . Ta lisas , et Lantana jättis palju sitkema ja tehnilisema mulje kui avaringis , mil Tulevik alistas sama vastase Tallinnas <arv> : <arv>. Teistes <arv>. vooru kohtumistes alistas liider Maardu Levadia Jõhvi EP <arv> : <arv> ( hat-trick Toomas Krõmilt ) , Narva Trans - TVMK viigistasid <arv> : <arv>. Punktid : Levadia <arv> , Flora <arv> ( peetud <arv> mängu ) , Tulevik <arv> , Trans <arv> , TVMK <arv> , Lantana <arv> , Jõhvi <arv> , Lelle <arv> ( <arv> ) . Ants Põldoja Soomlased said Uus-Meremaa rallil kolmikvõidu Ralli MM-võistluste sarja kuulunud Uus-Meremaa ralli võitis Mitsubishil sõitnud soomlane Tommi Mäkinen . Soomlaste pidu täiendasid Juha Kankkunen ( Subaru ) teise ja Toni Gardemeister ( Seat ) kolmanda kohaga . Mäkineni karjääri <arv>. etapivõit tõstis ta MM-arvestuses <arv> punkti kaugusele lähimast jälitajast Didier Auriolist ( Prantsusmaa , Toyota ) , kes Uus-Meremaal sai neljanda koha . Järgmine ralli peetakse augustis Soomes , kus Mäkinen on viis korda kiireimaks osutunud . Mäkinen tegi vahe avapäeval sisse Külmetushaigusega võidelnud Mäkinen seisis Uus-Meremaa ralli pjedestaali kõrgeimal astmel esmakordselt . Mullu oli maailmameister tulnud kolmandaks , varem kolm korda järjest katkestanud . Nüüd kinnitas Mäkinen , et raske olevat olnud vaid ralli esimene päev , nn. Waikato etapp . " Panime algul kõik välja ning saime paraja edumaa . Kaks viimast päeva võisime pingevabalt sõita , " rääkis Mäkinen Reutersile . Ralli suurim üllataja oli siiski Gardemeister , kelle pingutuste läbi jõudis Seat esmakordselt pärast <arv>. aastat poodiumile . Paljude soosikute osaks sai maakera kuklapoolel kas katkestamine või rajalt väljasõit . Kõige täbaramalt läks Fordil , kelle mõlemad nn. tehasesõitjad jätsid võistluse pooleli . Shotlane Colin McRae oli katkestanud juba avapäeval , rootslane Thomas Radström suutis pärast avariid end neljandaks võidelda , kuid jättis võistluse pooleli pärast järjekordset väljasõitu eile hommikul . Subaru meestest oli reedel katkestanud Richard Burns ( Suurbritannia ) , kuid Kankkuneni teine koht ei jätnud tiimi tühjade kätega . Toyota valmistas pettumuse Kuid suurima pettumuse valmistasid mullu kaksikvõidu teeninud Toyota mehed . Tiitlikaitsja Carlos Sainz ( Hispaania ) pidi leppima kuuenda ja Didier Auriol ( Prantsusmaa ) neljanda kohaga . Mõlemale maksis kätte liigne risk . Laupäeva Mäkineni järel teisena alustanud Auriol põrutas kõigepealt autoga vastu kivi -- ratas tuli alt ära . Paar kiiruskatset hiljem sõitis Auriol kurvis rajalt välja . Nii langes prantslane laupäeval viiendaks , tõustes eile koha võrra ülespoole . Sainz leidis end <arv>. kiiruskatsel kraavist . " Auto lihtsalt jätkas kurvis libisemist -- mul polnud midagi võimalik ette võtta . Kraavist väljasaamine võttis aega umbes neli minutit , " rääkis Sainz . <arv> startinud autost jõudis Uus-Meremaa ralli finishisse <arv>. Ilmastikutingimused olid iga päev erinevad -- reedel sadas Waikato lõigul paduvihma , laupäeval vaheldus Northlandis terav päikesepaiste hoovihmadega , pühapäeval sõideti Maramarua metsas kuiva ilma ja teekattega . Epl Kaitseliidu Alutaguse maleva pankrot lööb hädakella , mis hoiatab taas kriisi eest Kaitseliidus ning seab kahtluse alla liidu olemuse praegusel kujul . Eesti Päevalehe arvates ei saa <arv>. sajandi lõpul riigikaitset üles ehitada vaid entusiasmile ja fanatismile . Eesti pole Serbia ega isegi mitte Tshetseenia . Loomulikult on piiritu kodumaaarmastus ja kodanike vaba tahe end kaitsta suur jõud . mille abil on võimalik luua väikeriigi ebaharilik salarelv , mis paneks iga võimaliku kallaletungija enne saatuslikku otsust vähemalt tõsiselt järgi mõtlema . Kaitseliit ei saa olla ajas muutumatu asi iseeneses . Ta ei saa teenida telefoniarvete maksmiseks raha majavalitsuse , turvafirma , lõbustuspargi , kõrtsi või jumal teab millena tegutsedes . Miks peavad kaitseliitlased endale ise varustuse ostma ? Kas iseseisvuse kaitsmine on hobi ? Kui riigil pole kandvat ideed ja raha , siis oleks Eesti Päevalehe arvates arukam Kaitseliit laiali saata . Kaks korda aastas paraadide korraldamisel ja muul enesepettusel ei ole mõtet . NATO kindralid sõnamulinat ei usu , sest Kaitseliidu väärtus on praegu sõjandusalaselt üsna küsitav . Nii hea on raporteerida , et KL-s on <arv> meest . Kui paljud neist on aktiivsed kaitseliitlased ? Mõnes malevas pole paljusid mehi juba kuid või isegi aastaid õppustel nähtud , sest neil tuleb alati midagi vahele . Ometigi on mehed Kaitseliidu lahingu-üksustes kenasti hingekirjas ja meestelgi relvad kodus . Hea kui kriisi korral üldse paar tuhat meest kokku saadakse . Eesti Päevaleht ei taha süüdistada lihtsaid kaitseliitlasi , kes astusid Kaitseliitu üldiselt üllaste plaanidega . Ehk on nad lihtsalt tüdinud koosolekutepalavikust või naljakatest õppustest . KL annab Eesti riigikaitsele salarelvana raudse jõu vaid siis kui KL-le püstitatakse kindel eesmärk ajas ja ruumis ning see ka iga kaitseliitlaseni jõuab . Aga ainult käsulauast on vähe . Isamaatöö saab vaid siis olla edukas kui riik kindlustab vabatahtlikud ka vahenditega sõjaplaani täitmiseks . Vahendid ei tähenda ainult raha . Iga armee ja iga üksus on oma juhtide nägu . Igast endisest traktoristist ei pruugi kuue kuuga kiirkursustel saada ühiskonna eliiti kuuluvat ohvitseri . Kaitseliidu taassünnist võib Eesti Päevalehe arvates kõnelda alles siis kui KL jõuab piisavalt sõjakooli lõpetanud ohvitsere ning hakkab toimima rotatsioon kaitseväe ja Kaitseliidu ohvitseride vahel . Ühise taustaga tugev ohvitserikorpus paneb Eesti väe ühes rütmis hingama ning ühtlustab tasemele . EKBL , EKABL Täna <arv> aastat tagasi on sündinud joonistusõpetaja , maalikunstnik ja haridustegelane Voldemar Päts ( <arv>.<arv>.<arv> Tahkuranna - <arv>.<arv>.<arv> Toronto ) . Isa Jakob Päts oli ehitusmeister ja hiljem talupidaja , vennad Konstantin , Nikolai ja Peeter aga kõik tuntud riigi- ja ühiskonnategelased . Voldemar Päts õppis Pärnu linnakoolis , lõpetas <arv> dekoratiivmaali alal A. Stieglitzi kunsttööstuskooli Peterburis , täiendas end samas kõrgematel pedagoogikakursustel . Elas <arv>-<arv> poliitilise tegevuse pärast välismaal maapaos . Töötas Tallinnas joonistusõpetajana , valiti <arv> esimese eesti kunstiorganisatsiooni , Eesti Kunstiseltsi juhatusse . Riigi Kunst- tööstuskooli direktor , Riigi Kõrgema Kunstikooli auprofessor , haridusministri abi , aastast <arv> Kujutavate Kunstide Sihtkapitali Valitsuse esimees . Kuulus Riigi Ringhäälingu Saatekava Komiteesse , <arv>-<arv> Riigikogusse . Lahkus Eestist <arv> , oli Geislingeni põgenikelaagris Eesti Rahvusesinduse esimees ja ülesaksamaalise Eestlaste Keskesinduse abiesimees . Siirdus Rootsi kaudu Kanadasse ; Toronto Eesti Kunstnike Koondise asutajaid . Tal oli suur osa rakendusliku kallakuga Riigi Kunsttööstuskooli programmi , struktuuri , õppeklasside ja -töökodade kujundamisel ( A. Stieglitzi kunsttööstuskooli eeskujul ) . Soosis kodundus- ja käsitööharidust . Loonud lille- ja maastikumaale , koostanud albumi Eesti rahvariie ja ornament I-II , <arv>. Kergejõustikutreener Valter Kalam ( <arv>.<arv>.<arv>- <arv>.<arv>.<arv> ) oleks täna saanud <arv>-aastaseks . Arhitekt Feliks Berends ( <arv>.<arv>.<arv>-<arv>.<arv>.<arv> ) oleks täna saanud <arv>-aastaseks . Täna <arv> aastat tagasi on sündinud ameerika relvakonstruktor ja -tööstur Samuel Colt ( <arv>.<arv>.<arv>- <arv>.<arv>.<arv> ) . Heili Vaus Miks sa ei võta päikest ? Valmistun kontserdiks . Olen Piazolla-fänn , nagu ka Hollandist meie homse Mustpeade maja kontserdiks Eestisse tulnud viiuldaja Arvo Leibur ja vibrafonist Terje Terasmaagi . " Tangokuningaks " kutsutud Argentiina helilooja muusika on nii kaasakiskuv . Piazolla suri alles seitse aastat tagasi - tema muusikas on kuuekümnendate harmooniaid ja ka päris kaasaegset helikeelt . Meie kava annab läbilõike paarikümne aasta loomingust . Tangodel on tihti kõnekad pealkirjad ... Oo jaa ! Whisky , Ingli surm , Vabaduse tango , Armastus . Need on pikad , läbikomponeeritud tangod äkiliste meeleolumuutustega - väga karisid täis . Peab kiiresti reageerima , olema iga närvikiuga valmis oma partnerit toetama ja mõistma . Kõik see on sedavõrd uus ja improvisatsiooniline , et kontserdil saab endalgi väga põnev olema . Teil on eriline koosseis : viiul-vibrafon-kitarr . Kes tegi seaded ? Ikka ise . Viimased noodid kirjutasime paar päeva tagasi . Ühe tango esitab näiteks viiul üksi . See muusika ei ole Eestis kunagi varem kõlanud . Piazolla tõi tangod kontsertmuusikasse . See on ju viimase aja suund ühendada tõsist ja kerget ? Jah , ta on kogu maailmas praegu ülikuulus . Teda mängitakse nii jazz- kui ka klassikakontserditel . Ta on teinud teatri- ja balletimuusikat ; on dramaatikat ja romantismi , mõjutusi ameerika jazzist . Mis on tänavu kõige meeleolukam kontsert ? Hiiumaal Kassari kabelis mängisin Bachi süite - väga sobiv õhkkond . Hiiumaal toimub nii vähe kontserte , publiku huvi oli erakordselt suur . Imestan , kui erinevad maailmavaated mahuvad meie maapallile . Austraalias andsin <arv> kontserti , sõitsin läbi <arv> kilomeetrit . Elasin peredes ja motellides , sain tunda nende ellusuhtumist . Samuti Araabias , Süürias , Sahhalini saarel . Kontserte andes ja inimeste muusikavastuvõttu tunnetades mõistad nende sisimaid igatsusi ja soove . Heiki Mätlik <arv> Sündinud : <arv>.<arv>.<arv> Õppinud : Otsa-koolis , Moskvas , Londonis , täiendanud end Itaalias ja Hispaanias Töö : kontserdid Põhja- ja Baltimaades , Euroopas ning Venemaal , Süürias , Austraalias ; õpetab Eesti Muusikaakadeemias ; meistrikursused Soomes , Rootsis ja Saksamaal ; kirjutanud kaks osa kitarrikoole CD-plaadid : üle kümne plaadi firmadele Finlandia Records , Antes ( Saksamaa ) , Forte ( Eesti ) Antti Oolo Alutaguse maleva <arv> kaitseliitlast võitlevad kohtus palgaraha eest Üle poolesaja kaitseliitlase nõuavad kohtu kaudu saamata jäänud palka , sest pankrotistunud riigiettevõtte Kiviteri <arv>,<arv> miljoni kroonine võlg viis kaitseliidu Alutaguse maleva pankrotti . " Kaitseliit on Kiviterilt saamata jäänud raha pärast omakorda võlgu ligi <arv>,<arv> miljonit krooni ja see summa kasvab iga päevaga lisanduvate viiviste arvelt , " ütles kaitseliidu Alutaguse maleva staabiülema kohusetäitja nooremleitnant Vitas Shmigelskis . <arv>. aasta sügisel sõlmis Alutaguse malev Kiviteriga valvelepingu , mille alusel valvasid ööpäevaringselt riigiettevõtte Kohtla-Järvel asuvat hiiglaslikku territooriumi ligi <arv> kaitseliitlast . Valvamise eest maksis Kiviter kaitseliidule iga kuu <arv> <arv> krooni . " Meie käive oli suurem , kui Viru pataljonil , " rääkis maleva staabiülem . Esimesed kaks aastat laabusid ärisuhted Kiviteriga hästi ja maleva jõukus kasvas iga kuuga . Pärast Kiviteri erastamist <arv>. aasta lõpus jättis firma kaitseliidule valvete eest esimest korda tasumata . Siis kandis Kiviter poolemiljonilisest arvest üle vaid <arv> <arv> krooni . Raha maksmatajätmist põhjendas firma halva majandusliku olukorraga ja palus ajapikendust . Viimast korda tasus Kiviter kaitseliidule mullu septembris , kui maksis pool sama aasta maikuu arvest . Kiviteri pankrotiga likvideerus ka Alutaguse maleva valveteenistus ning ligi <arv> kaitseliitlasest töölist tuli koondada . Kaitseliit jäi võlgu Kiviteri territooriumi valvanud kaitseliitlastele ja maksuametile . <arv> meest ei saanud kahe kuni kolme kuu töötasu , millele lisandus veel koondamisraha . Mõne kuu eest maksis malev meestele palka oma säästudest . Kaitseliitlased said küll raha kätte , kuid riigimaksud jäid tasumata ja sellest sai alguse riigivõlg . Osa koondatud kaitseliitlastest pöördus raha kättesaamiseks töövaidluskomisjoni , kes andis Alutaguse maleva kohtusse . Tänaseks on esimene kohtulahend olemas ja kohtutäitur Zoja Starkova nõuab maleva vara mahamüümist ning meestele palga väljamaksmist . Kaitseliit viskas kohtusse pöördunud mehed organisatsioonist välja . Starkova tahab müüki panna maleva kahekorruselise staabihoone Jõhvi kesklinnas , mis maksab umbes <arv> <arv> krooni . Sellest ei jätku aga isegi ilma viivisteta algselt võlgu jäetud palga väljamaksmiseks . Sõjamehed solvunud Kaitseliidu kodukord näeb ette , et kui kaitseliitlane pöördub omavaheliste tülide lahendamiseks väljapoole organisatsiooni , heidetakse ta kaitseliidust välja . <arv> kaitseliitlasest , kes palgaraha ei saanud , pöördus töövaidluskomisjoni <arv> meest , kellest <arv> on tänaseks malevapealiku käskkirjaga kaitseliidust välja arvatud . Vello Mälton ( <arv> , pildil ) on üks neist , kes välja visati . " Loomulikult olen ma kaitseliidu peale solvunud , " rääkis Mälton . " Mulle anti veel Alutaguse maleva teenetemärk . Patriotism on ilus asi . Lähed õigust nõudma ja tuleb välja , et ei olegi patrioot . Kui vaja on , siis leian ikka kuskilt relva ja lähen oma kodumaa eest välja . Mis vahet seal on , olen ma kaitseliitlane või mitte . " Kaitseliit KOOSSEIS JA KORD : <arv> : relvastatud meest <arv> <arv> : inimest koos eriorganisatsioonidega ( Naiskodukaitse , kodutütred , noorkotkad ) igas maakonnas malev õigus tegeleda majandustegevusega finantseeritakse riigieelarvest ja malevate majandustegevusest suurem osa malevatest osutavad valveteenust , millest saadud tulu läheb riigieelarve toetuseks Eno-gerrit Link Emakohuseid täitev madu on söömata juba viis kuud Pärnu Mini Zoos hammustasid eile munad katki ja nägid esimest korda ilmavalgust kaks väikest tiigerpüütoni poega , kelle ema on paarikümne muna ümber veetnud haududes kaks kuud . " Nad tulid natuke vara välja , " ütles Mini Zoo omanik Peeter Põldsam . " Nad oleks pidanud veel kannatama . " Ta lisas , et teist korda emaks saav kaheksa-aastane püüton on kõik munade ümber veedetud päevad olnud söömata ning ta ei ole kuhila ümbert kordagi lahkunud . Kui palju poegi munadest veel koorub , ei osanud Põldsam ennustada , sest ta ei tea , mis munade sees on . " Maod on kõigusoojased ja liigne temperatuuri kõikumine võib poegade arvu munades vähendada , " ütles ta . " Väljast paistsid nad head välja , ma loodan kõige paremat . " Püütonipojal on nina otsas munahammas , mida tarvitab ainult üks kord elus , et ennast koore alt välja lõigata . Pärast seda kukub hammas küljest . " Poeg lõikab ennast nahksest munakestast läbi ja siis vaatab , kas tasub sealt välja tulla või mitte , " rääkis Põldsam . " Munast väljatulemine võib tal paar päeva aega võtta . " AInulaadne madu Tiigerpüütonid on ainukesed maod , kes ise oma mune hauduvad . Looduses teeb madu munahunniku kusagile varjulisse kohta , puuris peab ta selle tegema põrandale . Seejärel jääb maoema kaheks kuuks söömata ja joomata ühe koha peale mune hauduma . " Tegelikult jätab tiine püüton söömise juba siis , kui tal munad veel kõhus on , " rääkis maokasvataja . " Meie püüton on söömata olnud juba viis kuud . " Põldsam ütles , et viis kuud elab püüton üle vanadest varudest . Ta märkis , et kui roomaja pesa pealt ära tuleb , on tal hea isu . " Kui ta tavaliselt sööb kord või kaks kuus , siis nüüd sööb ta rohkem , " lisas püütoni omanik . Pärast munadest koorumist jäävad umbes <arv> sentimeetri pikkused püütonipojad omapead ja peavad endaga ise hakkama saama , esimese nädala elavad nad vanast varust . Väikeste püütonite esimene toidupala on hiir , mille ta endale ise püüdma peab , suuremaks kasvades hakkavad püütonid sööma rotte ja jäneseid . Söövad kord nädalas Põldsami sõnul tahavad maopojad süüa korra nädalas . Ta lisas , et esimesel paaril eluaastal kasvavad maod kiiremini , võttes juurde meetri aastas , hiljem kasv aeglustub . Maksimaalselt kasvab tiigerpüüton <arv>-<arv> meetri pikkuseks . Püütonibeebid leiavad endale pärast koorumist uue peremehe , sest maofännid on Peeter Põldsamilt püütonipojad ette tellinud . Põldsami sõnul harjuvad püütonid inimestega kiiresti ja saavad nendega hästi läbi . Põldsam ütles , et püütoni kodustes tingimustes poegimine ei ole maailma mastaapides kuigi haruldane , küll aga Eestis . Andres Sepp , Oliver Rand Riigi eraldatud kuus miljonit krooni Ruhnu sadama ehitamiseks lähevad tühja , kuna ehitusprojekti puudulikkuse tõttu poleks sadamat võimalik uuendatud kujul kasutada . Teede- ja sideministeeriumi esindajad laitsid eile maha Ruhnu vallavolikogu nädal tagasi tehtud otsuse , mille kohaselt oleks riigi eraldatud kuus miljonit krooni sadama olemasoleva ehitamisprojekti tõttu raisatud raha . Ruhnu vallavolikogu hinnangul on projektist välja jäänud sadama põhikai remont ja sadamaalal põhjavajununa vedeleva süvendaja Endla tekiehituse eemaldamine . Volikogu hinnangul on kai ja süvendaja kokkuvarisemine kuude küsimus ning seetõttu tuleks alustada just nendest töödest . " Volikogule oli teede- ja sideministeeriumi esindajate otsus raske , sest sadama küsimus on ruhnlastele väga tähtis ning nüüd ähvardati meid rahast hoopis ilma jätta , " lausus Ruhnu vallavolikogu esimees Priit Meerits . Tema sõnul loobuvad ruhnlased kuue miljoni krooni riigi raha raiskamisest , kui teede- ja sideministeerium lähiajal oma otsust ei muuda . " Meie jaoks on see suur kaotus , kuid loodame , et Saare maavanema Jüri Saare abil suudame ministeeriumi siiski veenda , " märkis Meerits . Reuters/BNS Serbia opositsiooniliider Vuk Draskovic alustas nädalavahetusel kampaaniat erakorraliste valimiste nimel , teatades , et president Slobodan Milosevici kümme aastat kestnud valitsus peab lõppema . Erinevalt teistest opositsionääridest , kes nõuavad Milosevici kohest tagasiastumist , märkis Draskovic aga , et esmalt tuleb Milosevici juhtimisel luua " üleminekuvalitsus " , mis lõpetab rahvusvahelised sanktsioonid ning kindlustab serblaste naasmise Kosovosse . Sellele järgneksid Draskovici sõnul valimised , mis lõpetaksid nii Milosevici kui tema rezhiimi valitsemise . Draskovic kritiseeris vihjamisi ka oma opositsionääridest rivaale , kes on teda tulutult enesega ühinema kutsunud , ning Lääne Kosovo-poliitikat . Lääs on korduvalt kinnitanud , et Jugoslaavia abistamine ei tule kõne alla enne Milosevici tagasiastumist ning demokraatlike reformide algust . Populaarset Draskovici , kes on kuulunud nii Milosevici valitsusse kui selle vastu võitlejate leeri , kogunes laupäeval kuulama umbes <arv> <arv> inimest . Kaks päeva varem peetud opositsiooniliidu Muutuste Allianss miitingul osales kaks korda vähem inimesi . Teised opositsioonipoliitikud kardavad , et Draskovic võib nende katsed Milosevic kukutada nurja ajada , Draskovic omakorda väidab , et katsed Milosevici jõuga tagasi astuma sundida viivad kodusõjani . Draskovici plaan näeb ette vahevalitsuse moodustamist koostöös hetkel tagaplaanil oleva Montenegro valitseva Lääne-meelse parteiga . Uus valitsus suudaks Draskovici kinnitusel hiljemalt poole aastaga kaotada Jugoslaavia-vastased sanktsioonid ning avada võimaluse kõigi serblastest põgenike naasmiseks Kosovosse . Draskovici sõnul on mitu välisriiki talle kinnitanud , et sanktsioonid võidakse kaotada kohe pärast demokraatliku valitsuse ametissesaamist . Sellele järgneksid kõigi tasandite valimised . Reuters/BNS/EPL Venelased komparteid ei keelustaks . Üle poole venemaalastest on Kommunistliku Partei keelustamise vastu . Juuli algul tehtud küsitluse kohaselt keelustaks kompartei <arv> ja jätaks taolise sammu astumata <arv> protsenti venelastest . Veolaev startis Miri suunas . Baikonuri kosmodroomilt Kasahstanis startis ööl vastu laupäeva Vene kanderakett veolaevaga , mis viib orbitaaljaama Mir vajalikku varustust . Pärast <arv>. juulil toimunud kanderaketi Proton ebaõnnestunud starti katkestas Kasahstan kõik lennud Baikonurilt , nõudes kahjude hüvitamist ja ka rendivõla tasumist . Kui veolaev Mirile ei jõua , jääb meeskond nälga ning kosmosejaam võib alla kukkuda . Tshetsheeni-Vene piiril tapeti . Tundmatud isikud tapsid ööl vastu eilset Venemaa ja Tshetsheenia piiril kuus inimest - kaks militsionääri ja neli noort naist , kelle isikuid ei suudetud koheselt tuvastada . Moskva on kasutanud ja ähvardab edaspidigi kasutada sõja-jõude piiril tegutsevate kuritegelike rühmituste purustamiseks . Rootsis saab preestreid üürida . Rootsi kirikuõpetaja asutas agentuuri , mis pakub soovijaile võimalust preestreid üürida . Preestrirendifirma Prastbyran asutanud Louise Linderm töötab hingekarjasena firma Ericsson juures ning on ka Stockholmi Engelbrekti koguduse abiõpetaja . Lindermi agentuur pakub hetkel üürimiseks kuut kirikuõpetajat . Reuters/BNS/EPL Hiina jätkas nädalavahetusel surveavaldusi poliitilises tülis Taivaniga , teatades , et ei välista jõumeetmeid , kui saar üritab end iseseisvaks kuulutada . Taivan rõhutas omakorda , et Hiina viha saare ametliku poliitika muutuse pärast pole Taipei võime viinud sõjalise valmisoleku suurendamiseni , kuna <arv>,<arv> miljoni meheline Hiina Rahvavabastusarmee pole seni selleks põhjust andnud . USA on Hiinat karmilt hoiatanud , teatades , et katsed otsustada Taivani tuleviku üle mitterahumeelsete vahenditega valmistaksid USA-le " tõsist muret " . Tüli on ajendanud kasvava diplomaatilise isolatsiooni pärast muretseva Taivani sellenädalane otsus loobuda aastakümneid piirkonnas rahu taganud " ühtse Hiina " poliitikast . Taipei teatas , et edaspidi peavad suhted Hiinaga olema " riikidevahelised " . Rein Sikk Paljud Kosovosse tagasi pöördunud albaanlased kogunevad õhtuti kell <arv>.<arv> küladesse alles jäänud väheste raadiote ümber . Alates aprillist on paljudesse peadesse kinnistunud signatuur , mis kutsub kuulma saadet Ne emer te humanismit , Humanismi nimel . " Kõigepealt on eetris kümme minutit uudiseid põgenike olukorrast , seejärel info kuidas ära elada , kust leida puhast vett , kust abi , " rääkis programmi toimetaja Iris Luasasi . Mitmed tagasipöördujad on kodust eest leidnud paduvihmadest üle-ujutatud külad . Põgenikesaate kuulatavaim rubriik on sugulaste otsimine . Satelliidi abiga jõuavad üle Euroopa teated , kus Kosovo ema otsib poega , isa abikaasat , vend õde . Paljud teated jäävad igaveseks vastuseta . Iga päev teatab CNN uute massihaudade avastamisest . Paraku ei kuule põgenikud laagrites ega koju tagasipöördunutena juhtnööre , kuidas käituda neid kodus ootavate ning serblaste toetajatena tunduvate Vene rahukaitsjatega . Ei räägita , kuidas käituda albaanlaste kättemaksu kartvate naabritest serblastega " Meie saadetes on poliitika välistatud , " rääkis Luasasi . Selline on rahastajate nõue . Suurbritannia valituse ja Sorose meediakeskuse rahaga finantseeritakse põgenikeprogrammi sügiseni . Siis loodab Tirana raadio oma jõududega jätkata . Tirana linnapark on taas jalutajate päralt . Selle veeres asunud <arv> <arv> põgenikuga laagrist on järele jäänud mõ-ned kerged hooned . Tühjaks on saanud ka raadiotehnik Piro Shkaba kahetoaline korter , kus ligi kaks kuud elas <arv> põgenikku . " Ma ei tundnud neist ühtegi , tahtsin lihtsalt aidata , " rääkis mees , kes on äravahetamiseni sarnane prantsuse koomik Louis de Funesiga . Albaania loodab põgenikeprobleemi lahendada juuli lõpuks . Infoministeeriumi poolt iga päev edastatavad arvud põgenike lahkumise kohta muutuvad väiksemaks . Kui <arv>. juunil oli lahkujaid üle <arv> <arv> , siis praegu läheb päevas koduteele mõni tuhat albaanlast . Samas on Albaania välisminister Paskal Milo veendunud , et Kosovo probleem lahendub järgmisel sajandil . " Rahvusvahelised militaar-jõud püsivad Kosovos vähemasti kümme aastat , " leiab minister . " Kahekümne aasta pärast võime ehk rääkida Kosovo ja Albaania ühendamisest , " arvas ta . Sõjahirmus lapsed nii kaugele ei mõtle . " Ma nägin televiisoris sõda , lapsed nutsid seal , ka mina hakkasin nutma , " kirjutas Rumeenia Cluj linna teise klassi õpilane Farago Ioanana oma kirjandis . Teises kirjatöös seisis : " Tahaksin , et kõik lennukid ja pommid oleksid shokolaadist . " Kirjandeid saab lugeda iga Cluj raadio külastaja . Raadio andis oma fuajee laste Kosovo teemalistele joonistustele ja kirjanditele see-järel , kui kõik linna galeriid olid nende jaoks suletud . " Seal nõutud rahasummat polnud laste juhendajail kusagilt võtta , " ütles raadio asedirektor Zorin Diaconescu . Enn Soosaar , Kolumnist Iga päev sureb inimesi . Eestis üks umbes poole tunni kohta . Osa lahkub siit ilmast loomulikul teel , osa vägivaldselt . Loomulikuks peetakse surma , kui inimese keha ei suuda enam omal jõul-nõul ega arstiteaduse vahelesegamisel peatada enesehävituslikke protsesse , mis on organismis ühel või teisel põhjusel arenema hakanud . Vägivaldset surma põhjustavad kas inimesed ise või mitmesugused inimvälised tegurid , tihti mitme sündmuse saatuslik kokkulangemine . Statistika eristab hulga põhjusi ja erijuhtumeid . Üldsuse tähelepanu köidavad aga eriti need surmad , mille puhul on võimalik väita : kui keegi oleks midagi teisiti teinud või tegemata jätnud , ei oleks selle-ja-selle inimese elulõng katkenud . Ajalehed , raadio ja televisioon on varmad kirjutama , rääkima ja näitama , kui kusagil on keegi ettekavatsetult või ettekavatsemata tapetud , uppunud , liiklusõnnetuses hukkunud . Kohati on see sääraseks rutiiniks muutunud , et Kalle või Mari , Igori või Vera enneaegset surma käsitame lausa eluparatamatusena . Tänavu on Eesti uppunud üle saja inimese ja surnuks sõidetud samuti üle saja inimese . Kui need arvud aasta lõpuks ainult kahekordistuvad , võime rõõmugi tunda . Sajandi lõpuaastast ei tulnud laipade rekordaastat . Ennast rahustada pole raske . Kui meie ümber on nii palju vett , nagu on , peame leppima , et veekogudes ei käida ainult ujumas , vaid ka uputakse . Kui Eestimaa on laiadest ning kitsastest teedest siiruviiruline ja nendel sõidavad suured ning väikesed autod , leidub paljude hulgas tahes-tahtmata üksikuid , kes kokku põrkuvad . See on üks viis asja seletada . Ent kui võtame statistika ja võrdleme vägivaldset surma surnute arvu Eestimaal vastavate näitajatega maadel , mille järgi tahame joonduda , rabavad erinevused . Ka Soomes ja Rootsis lahkub mehi , naisi ning lapsi siit elust enneaegselt , st teisiti kui parandamatu haiguse või vanaduse tagajärjel . Kui aga kõrvutada nende ja meie arve mõnes võrreldavas ühikus , selgub kohutav tõsiasi . Miljoni elaniku kohta ei ole neil tapetuid , uppunuid , liikluses hukkunuid mitte mõni või mõnikümmend vähem . Neid on mitu korda vähem kui Eestis . Üksainuke tsitaat <arv>. juuli Eesti Päevalehest : " Viie aasta keskmisena on iga <arv> miljoni läbisõidetud kilomeetri kohta Eesti liiklusõnnetustes hukkunud <arv>,<arv> inimest . Sama näitaja oli Soomes <arv>. a. <arv>,<arv> inimest , Rootsis <arv>,<arv> inimest , Norras <arv>,<arv> inimest . " Kust otsida põhjust ? Meil on viletsamad teed ja vanemad autod , meie liikluspolitsei tehniline varustatus jätab soovida ja liikuseeskirjade rikkujate kontroll pole vajalikul tasemel . Väited peavad paika , aga kindlasti ei ava need kogu tõde . Ärme riputame rootslastele ja soomlastele tiibu selga . Nad ei ole inglid . Nad on lihtsalt tahtnud ja osanud mitmeid suhtumisi ja järelevalvemehhanisme kujundada otstarbekamalt kui meie . Tahes-tahtmata jõuame kahe kulunud tõdemuse juurde . Eestis on tõsiseid vajakajäämisi elu , nii enda kui ka teiste elu väärtustamisel . Ja meie ühiskonnas lokkab edasi oma võigast lokkamist käitumisnorm : seaduserikkuja , kes pole vahele jäänud , ei ole kurjategija iseenda ega ühiskonna ees . Manitsemisega kaugele ei jõua . Aga nagu paljus muus , nii ei saa me ka enneaegsete ja vägivaldsete surmade puhul üle ega ümber tõsiasjast . Viimaste arv sõltub ühiskonnas valitsevast mentaliteedist ja avaliku arvamuse hoiakutest . Mida olulisemaks peavad inimesed sääraseid abstraktseid mõisteid nagu au ja eneseväärikus ühelt poolt ning vastutus ja kohustus teiselt poolt , seda vähem tuleb neil korjata laipu linnatänavatelt ja maanteedelt , jõekäärudest ja merelahtedest . Hannes Rumm Ükskõik , kas Tallinna järgmine linnapea tuleb praeguse võimuliidu või opositsiooni ridadest , suure tõenäosusega on ta ikka inimene , kes praegu mängib poliitikas teist viiulit . Kolmikliidu erakondade kõik tugevamad tegijad on hõivatud tööga valitsuses ning isegi Keskerakond komandeeris oma tuntuimad linnajuhid aprillis all-linnast Toompeale . Nii töötab Reformierakond linnapeakandidaadina üles Rein Voogi , oravate esinumbrit Tallinna volikogus . Juba Riigikogu valimistel korralike kandidaatide puudumise tõttu Tallinnas hääli kaotanud Mõõdukad toovad mängu uue tegija , teleajakirjanikuna tuntud Hagi Sheini . Ainsana tahab reeglit kinnitavaks erandiks olla siseminister Jüri Mõis , kellest suurepärane tulemus Riigikogu valimistel tegi üleöö Isamaaliidu tipptegija . Ilmselt loodab Isamaaliit , et Mõis korjab ühe aastaga pealinnas teist korda palju hääli , ehkki sügisel ei pruugi valijatele sugugi meeldida vaevalt pool aastat siseministrina töötanud mehe kiire ametivahetus . Tallinna volikogus opositsiooni kuuluvad Reformierakond , Mõõdukad ja Isamaaliit toovad oma linnapeakandidaadid varakult välja , et neid korralikult reklaamida . Linnavalitsuse moodustanud Keskerakond ja Vene erakonnad seevastu linnapea kandidaatide esitlemisega ei kiirusta , sest eeldatavasti on need praeguse linnavalitsuse liikmed . Kui võimulolijad oma linnapeakandidaadid aegsasti avalikustavad , tõmbaks see nende tööle konkurentide rünnakud ja ajakirjanduse soovimatu tähelepanu . Villu Zirnask , Eesti Päevaleht Millise riigi aktsiaturg on sel aastal kõige kiiremini tõusnud ? Õige vastus on Venemaa - riik , kuhu investeerimise enamik investoreid vähem kui aasta tagasi igaveseks unustada lubas . Selle peale võib öelda , et vahel on aktsiaturgude liikumised ülepingutatud ja irratsionaalsed . Aga üllatavaid märke on Vene majanduses teisigi - rubla kurss on stabiliseerunud , inflatsioon järsult pidurdunud , eelarvetulude laekumine paranenud . Kardetud suure languse asemel ähvardab Vene majandus sel aastal hoopis kasvada . Kas see tähendab , et Eesti ettevõtjad peaksid taas pilgu Vene turu poole pöörama ? Jälgida Venemaal toimuvat muidugi tasub , aga suuri lootusi ei tasu seoses Vene turuga veel hellitada , sest kõik senised positiivsed muutused on vaid pinnavirvendus , äritegevust segavate sügavamate probleemide ( kuritegevuse kõrge tase , seaduste eiramine , välis- ja väikeinvestorite õiguste pidev rikkumine jms ) lahendamiseks on Vene võimud vähe teha suutnud . Viimaste valitsuste ja keskpanga põhiline teene on see , et nad pole teinud suuri majanduspoliitilisi rumalusi . Seetõttu on Venemaal lootust rahasüstile Rahvusvaheliselt Valuutafondilt , mis suurendaks shansse , et stabiilne rubla ja mõõdukas inflatsioon ei jää lühiajalisteks nähtusteks . Vene riigiisade meelehärmiks lükkab IMF uuele laenule lõpliku heakskiidu andmist aina edasi , mistõttu välisvõlgade tasumiseks tuleb meie idanaabril kasutada keskpanga valuutareserve . Venemaa õnneks on naftahinna tõus maailmaturul ja rubla devalveerimine muutnud äärmiselt tulusaks tegevuseks naftaekspordi ( mullu suvel enne devalveerimist tuli Vene naftatootjatel naftat eksportida omahinnast odavamalt ) . Valitsusele tähendab see suuremaid maksulaekumisi , sest nad on saanud mitmeid naftaga seotud makse tõsta . Eesti jaoks on halb , et muu hulgas kogub Vene valitsus igalt eksporditavalt naftatonnilt <arv>,<arv> dollarit Balti mere naftasadama ehitamiseks . Teine muutus , mis on hea Venemaale , aga halb Eestile , on Vene toiduaine- ja tarbekaubatööstuse tõus . Rubla järsk odavnemine lõi platsi välismaistest konkurentidest ( õigemini välismaisest toorainest ) puhtaks , mõttekaks muutus Vene toorainel põhinev tootmine . Kui Vene valitsusel õnnestub hoida in-flatsioon madalana , siis võib kuluda mitu aastat , enne kui importkaubad hinna poolest kohalikega taas konkureerima suudavad hakata . Harri Tiido , Raadio-kuku USA-Balti Partnerlusharta ühiskomisjoni kohtumine Washingtonis andis Balti riikide NATO-pürgimustele arvestatava toetuse hetkel , mil seda eriti vaja oli . Kosovo kriisi käigus tekkis ja otsese lahingutegevuse lõppemise järel süvenes mitmes lääneriigis seisukoht , et Euroopa jaoks on praegu ning nähtavas tulevikus tähtsam Balkanitel toimuv kui Balti riikide tulevik . Balti riigid on loetud suhteliselt stabiilseks ja üldise julgeoleku seisukohalt leiti vajalikum olevat tegevus suunata kriisialtidele piirkondadele . Sellest tulenevalt arvati ka NATO laienemist pöörduvat pigem Kagu- kui Kirde-Euroopa suunas . Mõttekäik algas ajakirjanduses ja erinevate think-tankide ehk uurimiskeskuste analüütikute tasandilt ja jõudis juba ka poliitilisele tasemele . Taolise mõttelaadi levikule aitas kindlasti kaasa selle loogilisus , mis näis suruvat Balti riike Põhja-Atlandi alliansi tulevikuplaanides kindlalt tahaplaanile . Möödunud nädalal Washingtonis ühemõtteliselt väljaöeldud USA seisukoht , et endises Jugoslaavias toimunu ei mõjuta mingil moel Balti riikide tulevikuväljavaateid , omandaski neis tingimustes tavalisest laiema tähenduse . Tegemist on vaid ühiskommünikees kirjalikult ja kohtumisel suuliselt kinnitatud seisukohaga , kuid praeguses rahvusvahelises olukorras ei maksa selle tähendust alahinnata . Samuti ei maksa alahinnata dokumendis sisalduvat otsest viidet vajadusele , et tulevased liikmesriigid peavad tõestama oma soovi olla mitte ainult julgeoleku tarbijad , vaid ka selle toetajad ning ühise julgeoleku eest maksjad . Lahtiseletatult tähendab see kaitsekulutuste suurendamist alliansi poolt soovitatud <arv>%-ni rahvuslikust kogutoodangust . Nagu ütles KUKU-raadiole antud intervjuus välisminister Toomas Hendrik Ilves , on Eesti esmane hetkeülesanne kodutöö tegemine , millele eeloleval kahel aastal peab kaasnema aktiivne lobbytöö välisriikides . Kuna Euroopa Liidule lähenemise protsess on praegu rööbastel ja liigub , siis on NATO Eesti uus välispoliitiline prioriteet . Sellele seisukohale võib vastu vaielda , öeldes , et kas meil seda NATO-t nii väga vaja ongi ning milleks raisata raha kaitsejõududele ajal , mil seda muudes ja väliselt ehk tähtsamates valdkondades napib . Seda küll , kuid raha pole kunagi piisavalt ja järelikult tuleb paika panna prioriteedid . Ehk peaks prioriteet olema neutraalsus ? Kahtlen , kuna praegusaja maailmas ei ole neutraliteet meie geopoliitilisest asendist tulenevalt võimalik . Praegu on kasulik jälgida seda , mis toimub näiteks Venemaa ja Ukraina suhetes . Moskva on tajunud , et endine Ida-Euroopa on nende jaoks mõjusfääri mõttes kadunud . Seda kindlamalt on nüüd otsustatud end maksma panna endise N. Liidu piires . Ukraina näitas juuni keskpaiku hetkeks iseseisvust ja keelas vene transpordilennukite ülelennu Kosovosse . Järgnes president Leonid Kutshma Moskvasse " vaibale " kutsumine . Mida sel kohtumisel räägiti , ei ole täpselt teada . Kuid kohtumise järel ei rääkinud Kutshma enam NATO-st ega Euroopa Liidust , vaid toonitas Kiievi kavatsust jääda neutraalseks , olles samal ajal " strateegilises partnerluses " Venemaaga . Viimane väljend aga sisuliselt välistab esimese . Praegu nõuab Moskva Kiievilt ühemõtteliselt " strateegilise partnerluse " sisuga täitmist ja ähvardab otseselt toetada eelolevatel presidendivalimistel Ukrainas Venemaa-meelseid kandidaate . Moskva eesmärk oli ja on välistada Ukraina pöördumine Läände , et seejärel tagada Kiievi pöördumine Itta . Valgevenega on asjad niikuinii juba ühel pool , sest Lääs ei võta sealset presidenti tõsiselt jutule isegi juhul , kui too seda siiralt sooviks . Vene-Valgevene liiduleping peaks aga valmima lähema kuu jooksul ja relvajõudude ühendamise osas on juba kokku lepitud . Seega jääb läänesuunal Venemaa põhiliseks mureks Baltikum . Ka siin on esmane eesmärk nõrgendada Eesti , Läti ja Leedu sidet lääneriikidega , seejärel aga proovida neidki riike ida suunas pöörata . Venemaa on tõsiselt ette võtnud oma mõjusfääri kasvõi osalise taastamise ja eelolevatel kuudel langevad need pürgimused ajaliselt kokku detsembrikuiste parlamendivalimiste eelse kampaaniaga . Need kaks protsessi hakkavad tõenäoliselt teineteist võimendama , mis tähendab meie jaoks idasuunalise surve suurenemist . Venemaa käitumine on ilmselt ka Washingtonile selgeks teinud , et praegu käib mõjupiirkondade kaardistamine ja möödunud nädalal Washingtonis toimunud kohtumine viitab USA kavatsusele toetada Baltimaade jäämist tulevasest eraldusjoonest Lääne poole .