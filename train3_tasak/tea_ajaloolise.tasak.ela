kirjak	tea_ajaloolise.tasak.ela	Võru Instituut Setusid võib pidada lõunaeestikeelse rahvastiku selleks osaks , kes poliitilise piiri kindlustamisega jäi elama Pihkva valdustesse ja sattus ortodoksse kiriku ning slaavi kultuuri mõjusfääri , mida soodustas Petseri kloostri asutamine <arv>. aastal . Ajapikku omandas setude keel venepäraseid jooni nii sõnavaras kui ka foneetikas . Ometi ei peeta vene keele mõju vanemaks kui alates <arv>. sajandist . Kuni tsaaririigi lõpuni kuulus Setumaa Pihkva kubermangu koosseisu . Petseri maakond Eesti Vabariigi koosseisus moodustati <arv>. aastal . Tollane Eesti-Vene piir ei lähtunud etnilisest piirist , vaid suuremate keskuste tagamaade ulatusest . Seoses venestumisega oli etniline piir nihkunud tugevasti läände . <arv>. aastal liideti suurem osa Petserimaast Pihkva oblastiga . Ehkki põhjuseks toodi nende alade etniline koosseis , polnud ka uus piir etniline . Seega on Setumaa kahe riigi vahel ära jagatud vana kultuuripiirkond . Eelnevast lähtudes püstitati ka uuringu eesmärk . Eesmärgiks oli teada saada , kui palju setusid on Setumaal veel alles , milline on nende eneseidentifikatsioon . Püüti kirjeldada , kuidas mõjutab Setumaa igapäevast elu tema kultuuriline omapära ja kahe erineva poliitilise võimu alla kuulumine . Analüüsiti piirkonna kultuurilist ja keelelist hetkeolukorda ning võimalikke majanduslikke arenguid , samuti migratsiooniga kaasnevaid mõjusid piirkonna edasisele käekäigule . Kavas oli uurida ajaloolise Setumaa <arv>-<arv>-aastast elanikkonda , nii Eesti Vabariigi ja Vene Föderatsiooni territooriumile jääval setude asualal . Kahjuks ei andnud Venemaa kohalikud omavalitsused sealse küsitluse läbiviimiseks luba , seega pidi seal piirduma elanikega vestluste lindistustega . Nii Eesti kui Vene poolel küsitleti kõiki <arv>-<arv> aastaseid õpilasi ( <arv>.-<arv>. klass ) . Täiskasvanutest intervjueeriti <arv> indiviidi Eesti poolele jääval setude asualal ja andmeid koguti nii indiviidide kui leibkondade kohta . Küsitlemas käidi <arv>. aasta suvel ja sügisel . Uurimistöö on ilmunud raamatuna : Eichenbaum , Külli ( toim. ) . Ku kavvas Setomaalõ seto rahvast jakkus ? Võro Instituudi toimetused <arv> , Võru <arv>. Olulisemad järeldused Kui <arv>. aasta rahvaloenduse andmetel oli setude osakaal Petserimaa rahvastikus <arv>% , siis <arv>. aastal oli setu valdades alla poole neid , kes määratleb ennast setude ja pigem setude kui eestlastena . Umbes samapalju on neid , kes peavad ennast eestlasteks . Setumaa inimesed on suhteliselt paiksed , sisserändajad on Setumaale tulnud perekondlikel põhjustel . Valdavalt on tuldud oma ( Põlva , Võru ) maakonnast , aga ka mujalt Eesti maapiirkondadest . Seoses jätkuva noorte väljarändega võib Setumaa elanikkond lähitulevikus järsult vananeda . Neljandikul kuni <arv>-aastastel on konkreetsed lahkumisplaanid , ainult vähesed jääksid Setumaale elama . Kohalik keel on aktiivselt kasutuses kolmel neljandikul elanikkonnast : pidevalt kõnelevad pooled , neljandik kõneleb vahetevahel . Kahtlemata on setu identiteet seotud kohaliku keele kasutusega . Kohalikku keelt peetakse omaette ( <arv>% ) või võru ( <arv>% ) keeleks ning eesti ( <arv>% ) keele osaks . Keele elujõulisuse osas ollakse vastakatel positsioonidel : peaaegu võrdselt on neid , kes arvab , et keel on hääbumas ja neid , kes peab keelt elujõuliseks . Ühel meelel ollakse keele alalhoidmise suhtes . Setudele omase elulaadi kandjad ja kommete täitjad olid pooled <arv>-<arv>-aastastest , enamasti vanemad inimesed . Paremini on säilinud surnuaia- ja (kiriku)pühadega seonduv kombestik : suvistetel kaskede tuppatoomine , pühade ajal töötamise keeld , armulaual käimine ja lihavõtte ajal munade veeretamine . Samas ei tunne paljud enam esimesel jõulupühal hõbevees silmade pesemise kommet ja kristotamas käimise tava . Ehkki kombeid veel teatakse , keegi peres neid enam ei täida . Omakultuuri säilitamist pooldab enamus , paljud on pidudel ( kirmastel ) ja tähtpäevadel ka ise aktiivselt kaasa löönud . Rahvarõivad ( valdavalt setu rahvarõivad ) on neljandikul , sagedamini naistel ja üle <arv>-aastastel . Pühadest peetakse kõige enam jõule , lihavõtteid ja jaanipäeva , seda nii uue kui ka vana kalendri järgi . Setu kultuuritavale omaseid pühi - migulapäeva , paasapäeva , maarjapäeva - peetakse pisut vähem . Uuemat püha nagu Setu Kuningriigi päeva peab kolmandik elanikkonnast ja seda mõjutab ilmselt koht , kus päev toimub . Religioonil on <arv>. sajandi lõpu Setumaal siiski kindel koht : kaks-kolmandikku peavad end usklikeks , neist omakorda kaks-kolmandikku täidab ja kolmandik ei täida kirikukombeid . End setudena määratlenud inimestest käib valdav enamus kirikus . Inimeste majandusliku tegevuse uurimine näitas , et pooltes leibkondades pole tulu palgatööst ja umbes viiendikul täiskasvanutest puudub nende oma sõnul töö . Kuigi varasemal ajal on Setumaa olnud peamiselt põllumajanduspiirkond , näitab uuring , et põllumajanduslik tegevus on kaotanud oma keskse rolli . <arv>%-l puudub tulu põllumajandussaaduste müügist , ehkki maaomanikke on enamikes leibkondades . Ligi pooltes majapidamistes peetakse enda tarbeks loomi , kuid loomakasvatust tootmise tasemel esineb vähe . Maapiirkonda sobivate alternatiivsete ( mittepõllumajanduslike ) tegevusaladega ei tegelda ega kavatseta tegelema hakata . Ettevõtjaid on piirkonnas vähe ja riskivalmidus madal . Siiski loodetakse , et pere majanduslik toimetulek lähiaastatel paraneb . Koolinoortel puudub selline tugev setu identiteet nagu täiskasvanutel . Vaid alla viiendiku peab end kas setuks või pigem setuks kui eestlaseks . Märksa rohkem on neid , kes peavad oma vanemaid setudeks . Ka kohaliku keele igapäevane kasutamine on koolilaste hulgas tunduvalt harvem . See on arusaadav , sest õpilaste arvates kõnelevad nende vanemad kohalikus keeles rohkem omavahel kui lastega . Koolilaste hinnang keele elujõulisusele on veelgi tagasihoidlikum kui täiskasvanutel . Kui panna ritta tunnused , mille järgi võib setud ära tunda , siis esimesele kohale seavad koolinoored setu keeles kõnelemise , sellele järgnevad setu rõivaste kandmine , enda setuks pidamine ja Setumaalt pärit olemine . Kaks kõige vähem tähtsat tunnust on eestlaste võõraks pidamine ja õigeusklikuks olemine . Siit on selgelt näha , et noored ei seosta õigeusku enam setudega . Enamus Setumaa koolinoortest kavatseb oma kodukohast lahkuda õpingute jätkamise eesmärgil ja töökohtade vähesuse põhjusel . Piiriga seotud problemaatika oli tollal üks huvipakkuvamaid küsimusi . Kõige rohkem on neid ( u <arv>% ) , kes oli nõus piiri praeguse asukohaga . Neljandik pooldaks hea meelega vana piiri , aga peab kaubavahetust ja liikumisvabadust olulisemaks . Vaid <arv>% jääb Tartu rahulepingu järgse piiri kindlaks toetajaks . Oluline on märkida , et pooled vaadeldud elanikkonnast ei suhtle üldse piiritaguse alaga .