kirjak	aja_EPL_1996_03_22.tasak.ela	Mart Luik Märtsi algusest Tiit Vähi majandusnõunikuna tööle asunud endine Hansapanga analüütik Hardo Pajula leiab , et valitsuse ümber tiirlevate elujõuetute firmade toetamisele tuleb kõigiti vastu seista . Ilma toetuseta lähevad paljud neist firmadest tõenäoliselt pankrotti , kuid see on Pajula arvates majandusreformi loomulik käik . Möödunud nädalal arutas valitsus Eesti majandusprogrammi . Kuivõrd teie üldse olite selle programmi lihvimise juures ? " Ma olingi justnimelt lihvimise juures . Ei kujutagi ette , kes selle programmi tegemise juures algselt olid . Ilmselt on tegemist n.-ö. rahvaluule alase dokumendiga . Kui seda materjali vaadata , siis on ka näha , et majandusprogrammi on teinud väga erinevad inimesed ja keegi on need mõtted mehaaniliselt kokku kirjutanud . Mina olin peamiselt redigeerija . " Seda programmi on teinud väga erineva majandusideoloogiaga inimesed . Kas seetõttu ei ole ohtu , et programm on liiga eklektiline ja ei aita üldse asjale kaasa ? " Selline oht on kahtlemata olemas . Majanduspoliitika kujundamine demokraatias on nii või teisiti eklektiline . Küsimus on ju eelkõige selles , kui ebaühtlane majandusprogramm tuleb . Vastus peitub poliitiliste jõudude tegevuses , kes reaalselt majanduspoliitikat kujundavad . Kõik on ju lõppude lõpuks poliitika , mida siin tehakse . Sest ega nõunik majanduspoliitikat ei kujunda . Kuid mida kitsam on tegijate ring , seda väikse on oht , et ta liiga ebaühtlane tuleb . " Juba tööle tulekul kirjutasite te oma nägemuse majanduse sõlmpunktidest . Millised need on ? " Kui on üks universaalne vahend probleemide lahendamiseks , siis selleks on pikaajaline stabiilne majanduskasv . Pikas perspektiivis peab iga maa oma majanduskasvu ise finantseerima ning selle puhul on peamine , et me ei saa kasvada ilma investeeringuteta ja me ei saa investeerida ilma kodumaise säästmiseta . Seetõttu on tähtsaim säästmine . Mulle tundub , et üks tee kuidas sinna jõuda oleks põhjalik pensioni ja sotsiaalkindlustusreform . See tähendab võimalikult kiiret ja otsustavat pööret nn jooksvalt sotsiaalkindlustussüsteemilt rahakogumisel põhinevale süsteemile . Oluline on mõista seda , et pensionireform mõjutab tervikuna majanduse säästmiskäitumist . Teiseks teesiks oli see , et riik peab ise suutma raha kokku hoida . See hõlmab endas kõike alates suurettevõtete privatiseerimisest kuni kaitsetollide vastase poliitikani . Kahjuks jätsin ma oma töösse sisse panemata maareformi . Esimeste töönädalate muljed on küll sellised , et nn struktuursed reformid lähevad väga hästi , kuid makroökonoomiline tasakaal kipub käest ära minema . Näiteks on siin diskussioon omavalitsuste laenupoliitika teemal . Mikrotasandil tuleb saavutada kiire läbimurre , sest lõpuks on ju see koht , kus luuakse uut väärtust . Makroökonoomiline tasakaal ei ole väärtus iseenesest , vaid vahend , millega luua ettevõtetele stabiilne keskkond . Omavalitsuste laenupoliitika , mis ähvardab Eestit suure võlakoormaga , oli ju avalikkuse jaoks üsna järsk pööre , sest siiani on rahvale pidevalt kinnitatud , et Eesti pole end võlgadesse uputanud ja välisraha võiks isegi rohkem küsida . Millest selline vastuolu ? " Omavalitsuste laenupoliitika on üsna tõsine probleem . Parlament on siiamaani õnneks eelarve tasakaalu pidanud tähtsaks . Kuid on olemas kohalike omavalitsuste tasand , kus riigi fiskaalne tasakaal on väga haavatav . Kui vaatame teiste maade kogemusi , siis Indias näiteks teeb keskvalitsus kõik endast sõltuva kulude kärpimiseks . Paraku nullivad need pingutused oma suurte kulutustega ära India osariigid . Eestis on aga kõige suurem oht see , et omavalitsuste laenupoliitika ei ole reguleeritud . Praegu kehtib vaid reegel , et omavalitsus võib aasta jooksul võtta laenu kuni <arv> protsenti eelarvest . Samas ei ole reguleeritud laenukoormuse kasv . Põhimõtteliselt võib omavalitsus võtta iga aasta viiendiku ulatuses laenu ja seda lõpmatuseni . See olukord vajab lahendamist . " Lähinaabritel on teistmoodi läinud . Läti võttis näiteks tänavuse eelarve vastu rohkem kui miljardi kroonise defitsiidiga . Miks peaks Eesti selles keskkonnas vastu pidama ? " Samas võib ju küsida , miks ta peaks selle seltskonnaga kaasa minema . Võrreldes Läti ja Leeduga on Eestil suhteliselt hästi läinud . Sest kui me näiteks vaatame nende intressimäärasid , on selge , et nad maksavad oma majanduspoliitika eest päris kõrget hinda . Aga kui Eesti parlament peaks sarnase majanduspoliitika kasuks otsustama , siis pole midagi teha . Peamine on mõista , et iga asja eest tuleb maksta . Tasuta lõunasööki pole olemas . " Tiit Vähi lubas IMFile , et inflatsioon Eestis ei ületa sel aastal <arv> protsenti . Kuivõrd reaalne see on ? " Kaht esimest kuud vaadates võiks arvata , et aasta inflatsioon ulatub <arv>%ni , aga sinna ta muidugi ei lähe . Ei ole kellelegi saladus , et hindade tõus sõltub Eestis eelkõige varjatud sektori käitumisest . Kuid minu meelest on <arv>% tänavu üsna reaalne number " . Rahandusministeeriumi kantsler Enn Pant ütles valitsuse majandusprogrammi kommentaaris , et kõige tähtsam on ekspordi toetamine . Millisel moel tuleks eksporti toetada ? " Riik võiks pakkuda abi oma kaubandusesinduste kaudu , aidata ettevõtteid messidele , näitustele , tellida mingit PR teenust jne. Kuid ekspordi toetamine ei tohi muutuda subsideerimiseks . " Miks peab Eesti oma firmade subsideerimisest hoiduma , kui enamik Euroopa riikidest seda teevad ? " Küsimus on ju selles , kuhu me tahame jõuda . Peame endale selgeks tegema , kas me tahame olla kiiresti arenev riik või keskmine äbarik Ida-Euroopa riik . Me võime ju firmadele peale maksta ja kehtestada kaitsetollid , aga see tuleb ka kinni maksta . Kui Eesti ühiskond nii otsustab , pole midagi teha . Kuid siiani arvatakse teisiti . Minu arvates on turgude leidmine täpselt samasugune osa ettevõtte majandusprotsessist nagu tooraine ostmine , töötajate palkamine jne. Miks ei võiks riik kinni maksta näiteks poole firma töötajate palgast ? Ma ei näe mitte ühtegi põhjust , miks peaks riik seda tegema . Kuid alati leidub ettevõtjaid , kes selle kaardi peale mängivad . Need on tugevad ja hästiorganiseerunud huvigrupid , kes on kogu aeg valitsuse ümber . Nende tugevuseks on retoorika ja loosungid . Olen ise kohtunud inimestega , kes küsivad subsiidiume ja räägivad samal ajal maksubaasi säilitamisest ( sic ! ) Pealegi , kui USA või Soome maksumaksja subsiidiumite näol meile maksab , miks me peaks sellest loobuma . " Mis iseloomustab paari järgeva aasta majandusprotsesse ? " Lähiaja suurim väljakutse seisneb selles , et paljud ettevõtted , mis on erastamise käigus juhtkonna poolt üle ostetud , ei sattunud inimeste kätte , kes nende jaluleaitamisega hakkama suudaksid saada . Järgnevatel aastatel peavad need ettevõtted läbi pankroti liikuma suutlike inimeste kätte . See muidugi eeldab , et me oleksime valmis välja selgitama , kui suurt tööpuudust Eesti talub . Reformide eesmärk seisneb ju selles , et ettevõtted liiguksid inimeste käest , kes ei mõista nendega midagi peale hakata , nende inimeste kätte , kes mõistaksid äri teha . Protsess on valuline . Inimlikul tasandil on selge , et me ei saa korraga linnatänavatele saata sadat tuhandet töötajat . Kuid ökonomistina tuleb mul öelda , et just seda tuleks teha . Majanduspoliitikas on peamine , et me seda protsessi oluliselt ei pidurdaks . Et me ei hakkaks toetama ettevõtteid , kellel ei ole tulevikku . Selge see , et need ettevõtted on praegu väga aktiivsed igasuguste subsiidiumide ja toetuste küsimisel . " Professor Janno Reiljan . Janno Reiljan on Tartu ülikooli majandusprofessor Eestlane olevat oma loomult umbusklik . Eks meie maa ja rahva ajalugu ole meid selliseks kujundanud . Umbusklikkus on see , mis võib päästa meid üheskoos ning vabatahtlikult mõne " suure juhi ja õpetaja " hüpiknukkudeks muutumast . Saavutas ju Pätski omal ajal siiski ainult " vaikiva ajastu " pealesurumise . Rahaasjades pole ettevaatus kunagi liiast . Umbusklikkus ja skeptitsism keskpanga tegevuse suhtes pole krooni kõigutajad , vaid selle usaldatavana püsimise alused . Riigikogu otsus Riigikontrolli saatmisest Eesti Panga ( EP ) viimase kolme aasta majandustegevust kontrollima päästis ajakirjanduses valla kummalise kampaania keskpanga viimiseks välja üldsuse kontrolli alt . Püütakse jätta muljet , et juba keskpanga kontrollimise idee ise on Eesti krooni kõigutamisele suunatud . Kontrollimist püütakse vastandada usaldusele . See on hoiatav märk diktaatorliku maailmavaate levitamisest ja propageerimisest veel väga nõrga demokraatiaga Eestis . Nick Leesoni fenomen Viimase aja suurim " pangapurustaja " Nick Leeson sai mitme sajandi vanuse ja igati usaldusväärse Inglise panga hävitada just liigse usalduse ( kontrollimatuse ) tõttu . Hoiatavatest märkidest hoolimata usuti pimesi tema enda kinnitusi tegevuse edukusest . Need , kes levitavad jutte kontrollist kui usalduse kõigutajast , ei tunne pangandust või nad valetavad teadlikult . Panga ja raha usaldamise vundamendiks pole mitte pime uskumine teatud inimeste tarkusse ja aususse , vaid süstemaatiline kõikehõlmav pidev kontroll . Kui selline nõue kehtib arenenud tsiviilühiskonnas , siis kehtib see veel palju kordi enam moraalse laostumisega silma paistvates siirdeühiskondades . Kriminaalkroonika kinnitab Eesti kuulumist nende hulka . Meie panganduses ei tööta inglikooride lauljad , vaid ikka meie praeguse ühiskonna tavalised liikmed . Pangandus vajab süstemaatilist kontrolli isegi palju rohkem kui teised valdkonnad , sest siin on protsessid tavainimesele läbipaistmatud . Panga hoolde raha usaldavad inimesed peavad teadma , et teadlikult kujundatud range kontrollisüsteem tagab nende huvide kaitse . Rahamaailm on alati olnud sulidele suure külgetõmbejõuga , sest siin on kiire rikastumise võimalused suuremad . Sulid kogunevad nagu võluväel sinna , kus valitseb kontrollimatus . Raha nimi on usaldus , usalduse nimi on kontroll . See kehtib samavõrd nii kommerts- kui ka keskpanga kohta . Igal pool , kus hakatakse jutlustama pimedat usaldamist , tuleb kahtlustada kõige hullemat . Kuigi laia haardega poliitikutele tundub laudade ja toolide kokkulugemine naeruväärne , on sedagi mõnikord vaja teha . Kümnetesse ja sadadesse miljonitesse ulatuva aastaeelarvega asutuses ( eelmisel aastal kandis EP üksnes kahjumisse <arv> miljonit EEK-d ) on aga palju tõsisemaid kontrolliobjekte ja -ülesandeid . Nick Leeson tõestas kujukalt , et valuuta pööritamisel võivad märkamatult kõrvale libiseda sajad miljonid dollarid ( miljardid EEK-d ) . Ainult usaldusväärse kontrolli järel võib öelda , et midagi sellist ei saa Eesti Pangas olla . EP majandustegevuse kontrolli vastu organiseeritavas hüsteerias püütakse jätta muljet , nagu saadetaks Riigikontroll EP rahapoliitikat revideerima . Jurist Igor Gräzin jõudis koguni väideteni , et eesmärgiks olevat Eesti krooni devalveerimine . Mitte keskpanga majandustegevuse kontrollimine , vaid sellised võhiklikud avaldused õõnestavad tõesti Eesti krooni usaldatavust . Selliselt põhjendatud kontrollikartusest võib rahaasjandust tundev välisinvestor tõesti paanikasse sattuda - äkki eksisteerivad EP valuutareservid tõesti ainult paberil ja tegelikult kardetakse selle tõe päevavalgele tulekut . Keskpank kui tavaline asutus Eestis kasutatav currency board-süsteemis on raha kurss fikseeritud seadusega ja seda seadust saab muuta ainult Riigikogu . EP majandustegevuse kontrollil pole raha kursiga midagi tegemist . Oma majandustegevuses riigi ( rahva ) vara kasutamisel on aga ka keskpank ainult üks paljudest tavalistest asutustest ja peab alluma üldistele reeglitele ja üldsuse kontrollile . Mõttetu on ka Riigikontrolli vastandamine välisaudiitorile . Audiitori ülesandeks on kindlaks teha ettevõtte tegevuse , raamatupidamise ja aruandluse vastavus seadustele ning headele pangandustavadele . Riigikontroll saab aga majandustegevust hinnata ka riikliku otstarbekuse seisukohalt . Ainult Riigikontrolli abil saab lõpetada kuulujutud , et EP trükikuludesse on kogemata lipsanud ka mõned valimisplakatite trükiarved ja EP töötajatele on kingitud ülikalleid kortereid . Epl Ajakirjanikele meeldib kirjutada suurest rahast ja poliitikute ladvikust . Keskmist mõõtu ärimees ja linnavolinik pressile pinget ei paku . Vabanduseks öeldakse , et nad ei ole lugejate-kuulajate jaoks atraktiivsed . Sest esimesel pole sedavõrd palju raha ja teine pole piisavalt VIP . ärimehega pole muret , las toimetab omapäi . Kohaliku võimumehega on aga teine lugu , kui ajakirjandus tal silma peal ei hoia , hakkab sindrik kohe pistist võtma . Korruptsiooni , riigi raha ümberkantimist ja muid pätitempe tõkestav avalikkuse surve toimib eelkõige keskvalitsuse puhul . Tunduvalt tähtsam võimutasand , kohalikud omavalitsused , jäävad sageli tähelepanu alt välja ja saavad seetõttu teha mida iganes . Ministri majanduslike huvide deklaratsiooni loetakse huviga , maavanema oma mitte . Võim Eestis detsentraliseerub . Paraku on Eesti Päevaleht sunnitud tõdema , et kohalike võimurite kompetentsus ja vastutustunne ning avalikkuse valvas pilk ei suuda järjest kasvavate volitustega sammu pidada . Esimese näiteks on omavalitsuste rahanälg . Kui on ikka vaja teeremondiks ja uute autode soetamiseks raha , võetakse laenu . Ja keegi ei mõtle selle peale , et kõik need laenud tuleb üsna pea kinni maksta . Et lärm liiga suureks ei paisuks , põhjendatakse laenuvõtmist ainult tee remondiga . Tallinna võlakirjade emissiooni puhul vaieldi ainult selle üle , kas kasutada jaapanlaste Nomura või jänkide Chemicali vahendusteenust . Laenusummat suurendati <arv> miljonilt <arv>-le hetkega ja keegi ei küsinud , kas meil nii suurt summat vaja on . Nüüd on keskpank ja rahandusministeerium teatanud , et omavalitsused tirivad riiki võlalõksu . Tõenäoliselt süüdimatult . Ebakompetentsus on kiiresti arenevas riigis osaliselt mõistetav . Sageli ei jätku tormakas Eestis piisavalt asjatundlikke inimesi ka Toompeale . Miks neid peaks jätkuma siis kõigisse valdadesse . Omavalitsused langetavad sedavõrd igapäevaseid otsuseid ( korterid , maatükid , energeetika ) , et ametnike " määrimise " võimalusi on peaaegu piiramatult . Ainuüksi kahe päevaga on ilmunud päevavalgele kaks tõsist korruptsioonisüüdistust . Tallinna linnavolinikud Kork ja Undusk süüdistavad korruptsioonis linnapead Jaak Tamme ja endist aselinnapead Ivar Lindperet . Tartu politsei vahistas korruptsioonisüüdistusega linnavoliniku Tiit Veeberi . Eesti Päevaleht on veendunud , et kui anname omavalitsustele rohkem voli , tuleb neid ka põhjalikumalt kontrollida . Sest see on viljakas põld nii korruptsioonile kui asjatundmatusele . Sirje Niitra Eile Riigikogus esimesel lugemisel olnud reklaamiseaduse eelnõu hindas osa parlamendiliikmeid liiga liberaalseks , teised kahtlesid aga selle vajalikkuses üldse . Riigikogu majanduskomisjoni liige Mihkel Pärnoja ei varjanud , et reklaamiseaduse eelnõu koostamisel on kohalike reklaamiagentuuride ja Ajalehtede Liidu kõrval arvestatud ka tubakafirma Philip Morrise soovitusi . Ta tunnistas , et võrreldes teiste Euroopa riikidega on valminud tekst ehk veidi liberaalsem , kuid " üldiselt piirangute poolest keskmine " . Eraldi reklaamiseadust enamikus riikides ei ole Valitsuse arvamuse kohaselt pole reklaamiseaduse eraldi vastuvõtmine põhjendatud , sest reklaamivaldkonda reguleerivad sätted saab paigutada teistesse seadustesse . Seda seisukohta toetas seaduseteksti esimesel lugemisel ka Riigikogu liige Ando Leps . Seaduse koostajad tellisid Riigikogu majandusliku ja sotsiaalse informatsiooni osakonnalt ülevaate selle kohta , kuidas on reklaamisse puutuv valdkond reguleeritud teistes riikides . Sellest nähtub , et Lääne-Euroopas ja USA-s on reklaam reguleeritud seadustega . Samas on eraldi reklaamiseadus olemas vaid üksikutes riikides , enamasti on selle kohta peatükk tsiviilkoodeksis ja lisaks reguleerivad reklaami konkreetseid eluvaldkondi puudutavad seadused . Eelnevale tuginedes leidis Pärnoja , et põhimõtteliselt on tõesti võimalik reklaami reguleerida teiste seaduste abil , kuid Eestis praegu pole see võimalik . " Need seadused , kus oleks võimalik seda teha , on osaliselt veel puudu , " leidis ta , lisades , et kõnealuse seaduse menetluse käigus võib teha vajadusel muudatusi ka olemasolevatesse seadustesse . Reklaami alal tegutsevad isikud on väitnud , et reklaam ei mõjuta tarbimise mahtu , vaid üksnes toote valikut . See argument on Pärnoja sõnul vaieldav . " Millele muule siis tugineb väide , et iga reklaamile kulutatud dollar toob <arv> kuni <arv> dollarit tagasi ? " küsis ta ja tegi järelduse , et reklaamil on majandusele arvestatav mõju . Tootjate vastuseis reklaami reguleerimisele on eelnõu autorite hinnangul täiesti normaalne nähtus kõigis riikides . " Samas tasakaalustavad neis riikides tootjate huve hästi organiseeritud tervise- ja tarbijakaitse , lastevanemate ja teised ühendused , mis Eestis paraku pole veel tasemel , " märkis Pärnoja . Legaalse kauba reklaam võib olla illegaalne Teise ajakirjanduses kõlanud vastuväite kohaselt ei saa legaalsele kaubale tehtud reklaam olla illegaalne . Ettekandja sõnul on eelnõu koostajad sellega arvestanud : " Kaup ise võib olla üldises tähenduses legaalne , kuid selle müük teatud isikutele võib olla illegaalne ja sellele vastavalt on tehtud ka piirangud . " Paul-Erik Rummo sõnul võiks reklaami keelustamise eeskujul keelata ka teatud toodete müügi . Tema hinnangul käitub ühiskond reklaamikeelde kehtestades variserlikult . Riigikogus tarbijate huve kaitsev Aino Runge nägi aga alkoholi ja tubaka reklaamimises ohtu veel väljakujunemata noorukitele . Samas leidis Priit Aimla , et ükski reklaam ei pane kedagi jooma või suitsetama ning noortele on hoopis ohtlikum vägivalla ja jõhkruse kasutamine reklaamiklippides . Temaga ühtis oma seisukohavõtus Tiit Käbin , kes leidis , et keeldudega häid harjumusi ei kujunda . Tallinnas Maailmapanga tellimusel tehtud küsitluse tulemusi reklaamiseaduse eelnõuga kõrvutades leidis Pärnoja , et see sai äärmiselt liberaalne , sest lubab rohkem , kui inimesed sooviksid . Alkoholi- ja tubakatoodete reklaami keelustamist või tugevat piiramist soovis nimelt valdav osa küsitletuist . Alkoholi ja tubaka reklaam on enamuses riikides raadios , televisioonis ja kinos keelatud , ajalehtedes aga piiratud . Välisreklaam on umbes pooltes Euroopa maades keelatud , teistes aga piiratud . Meil valmimisel olev seadus on ehk pisut liberaalsem , keelates tubakareklaami televisioonis ja raadios ning ajalehtede-ajakirjade esi-või tagakülgedel , samuti kinodes , lasteasutuste läheduses ja ühissõidukeis . Alkoholi võib eelnõu kohaselt reklaamida televisoonis kella üheksast õhtul kuni seitsmeni hommikul , kinos aga õhtul pärast kaheksat . Raadios on viinatoodete reklaamimine lubatud igal ajal. Mis tubakatoodete reklaamimisse puutub , siis Soomes on see täiesti keelatud , Rootsis ja Saksamaal lubatud vaid ajalehtedes-ajakirjades . Pärnoja põhjendas tubakatoodete reklaami käsitlevaid suhteliselt liberaalseid seadusesätteid sellega , et reklaami kaudu võib edastada ka eritingimusi ja informeerida rahvast suitsetamise kahjulikkusest . Liina Tõnissoni sõnul on tubakafirmad ka ise soovinud kindlaid reklaamireegleid . Küsimusele , millised on maailmas sel alal valitsevad suunad , vastas Pärnoja , et viimasel ajal on ülekaalus tendents keeldude kaotamisele ja piirangute leevendamisele ( Soomes ) , kuid esineb ka karmistamist ( Rootsis ) . Valve Raudnask ütles , et eelnõust paistab selgelt välja tubakatootjate huvi ja selle seadusena kehtima hakkamisel ei väheneks suitsureklaam linnatänavatel üldse . Küsimusele , kuidas tagada , et avalik reklaam ei ületaks eetilisuse piiri , vastas Pärnoja , et seda peaks reguleerima avalikkuse surve reklaamikanalitele . Andres Tarand soovis , et reklaamiseadus kaitseks ka reklaamtekstides kasutatavat eesti keelt , mis sageli kõrva riivab . Uno Mereste leidis , et täpsustamist vajab ka reklaami mõiste ise , mis praeguses seaduseprojektis on sõnastatud kellelegi suunatud teabena . " See on näide mittemillegi defineerimisest . Reklaam saab olla ikka ainult teatud liiki teave , " leidis professor . Urmet Kook Eesti kaks kõige professionaalsemat ajakirjanikku on Hans H. Luik ja Toomas Sildam , selgus Tartu ülikooli ajakirjandusosakonna esmakursuslaste küsitlusel . Nii meediamagnaat Hans H. Luik kui ka Eesti Päevalehe erikorrespondent Toomas Sildam kogusid võrdselt <arv> häält <arv> võimalikust . Neile järgnesid Eesti juhtivate ajakirjandusväljaannet= e peatoimetajate poolt <arv>. aasta parimaks kirjutavaks ajakirjanikuks tunnistatud Eesti Ekspressi tegevtoimetaja Tarmo Vahter <arv> häälega . <arv> häält kogusid Enno Tammer , Marko Mihkelson ( mõlemad Postimees ) ja Andrus Kivirähk ( Pühapäevaleht ) . TOP <arv> lõpetasid Vahur Kalmre , Toomas Mattson ( mõlemad Postimees ) , Priit Hõbemägi ( Eesti Ekspress ) ja Toomas H. Liiv ( Pühapäevaleht ) , kes said kõik <arv> poolthäält . Parima naisajakirjanikuna sai Tiina Jõgeda ( Eesti Ekspress ) <arv> häält , millega ta jagas koos Andrei Hvostoviga ( Eesti Päevaleht ) <arv>.-<arv>. kohta . <arv> esmakursuslast andis hääli <arv> ajakirjanikule . Kokku oli Tartu ülikooli ajakirjandusõppejõud Priit Pulleritsu koostatud parimate ajakirjanike nimistus , mille põhjal langetati valik , <arv> ajakirjaniku nimed . üliõpilased lisasid omalt poolt veel kolm kandidaati . Priit Pulleritsu sõnul tegi ta samasuguse küsitluse ka Eesti suurimate ajakirjandusväljaannete peatoimetajate seas . Tudengite ja peatoimetajate TOP <arv> erines teatud määral , tõdes Pullerits . Peatoimetajate Top <arv>-s ei olnud kaht üliõpilaste esitatud kandidaati - Vahur Kalmret ja Andrus Kivirähki . Küll aga hindasid peatoimetajad kõrgelt Eesti Päevalehe peatoimetajat Kalle Muulit ja sama lehe kultuuritoimetajat Ants Jusket , kes jäid üliõpilaste pingereas teise kümnesse , nagu ka Eesti Ajakirjanike Liidu poolt aasta kirjutavaks ajakirjanikuks tunnistatud Sõnumilehe erikorrespondent Raivo Palmaru . Teise punktina hindasid ajakirjandustudengid kümne professionaalsema ajakirjaniku turuväärtust tänases Eestis . Kõrgeimat brutopalka ühes kuus nõustuksid tudengid maksma samuti Luigele ja Sildamile , kummalegi <arv> <arv> krooni . Neile järgneks Mihkelson <arv> <arv> krooniga . <arv> <arv> krooni suuruse brutopalga saaksid tudengitelt Vahter ja Hõbemägi . Liiv ja Tammer teeniks <arv> , Kalmre ja Mattson <arv> ning Kivirähk <arv> krooni . Suurim kõikumine teenitud brutopalga osas oli Luigel . Temale nõustusid ajakirjandusüliõpilased palka maksma <arv>-st <arv> <arv> kroonini . Priit Pulleritsu sõnul oli ajalehtede peatoimetajad nõus TOP <arv>le maksma keskmiselt <arv> <arv> kuni <arv> <arv> krooni suurust brutopalka . Suurim summa , mida pakuti , oli <arv> <arv> krooni . EPL/Baltic News Service Mihkel Pärnoja saab Skytte medali Tänasel Johan Skytte mälestuspäeval annab Tartu ülikool oma kolmanda Skytte medali Riigikogu liikmele Mihkel Pärnojale . ülikool annab Skytte medali igal kevadel poliitikule , kes on aasta jooksul kõige rohkem kaasa aidanud ülikooli ja Eesti kõrghariduse arengule . Pärnoja pälvis tunnustuse selle eest , et ta aitas oluliselt kaasa Tartu ülikooli seaduse valmimisele ja vastuvõtmisele Riigikogus . Möödunud aastal said medali Marju Lauristin ja Mart Laar . Rektori referendi Katri Raigi sõnul soovib ülikool Skytte päeva tähistamisega väärtustada Academia Gustaviana tegeliku asutaja ja esimese kantsleri Johan Skytte tegevust , sest eestlased on seostanud ülikooli asutamist eeskätt kuningas Gustav II Adolfi nimega . Skytte sünniaeg pole teada , ta suri <arv>. märtsil <arv>. aastal . Eesti arhiivinduse juhi mälestuspäev Eesti Ajalooarhiiv avab täna oma majas Tartus kunagise Eesti arhiivindusjuhi Arnold Soomi mälestusnäituse ning esitleb Enn Küngi koostatud mälestuskogumikku . Kogumikus on avaldatud Arnold Soomi paguluses kirjutatud mälestused , samuti on raamatus neli majandusajaloolise kallakuga artiklit . Arnold Soom ( <arv>-<arv> ) töötas Tartus Riigi Keskarhiivis ning Narva linnaarhivaarina , oli Narva muuseumi juhataja . <arv>. aastal oli ta ENSV Riigi Keskarhiivi abijuhataja ja juhataja , Saksa okupatsiooni päevil eesti arhiivinduse juht . Pagulasena töötas Soom Rootsi Riigiarhiivis , kus tema korrastada olid Eesti ja Läti ala ajalooallikad <arv>.-<arv>. sajandil . Eestis levib ravimitele allumatu tuberkuloosivorm Maailma Terviseorganisatsiooni andmeil on Eesti riikide hulgas , kus viimasel ajal on täheldatud tuberkuloosi kiiret levikut . Ravimite ülemanustamise tagajärjel on tuberkuloosi tekitajad paljude medikamentidega kohanenud ning need ei avalda enam mõju . Praegu põeb maailmas umbes <arv> miljonit inimest sellist tuberkuloosi vormi , mis ei allu tavapärastele ravimeetoditele . Säärast suundumust on viimastel aastatel täheldatud New Yorgis , Londonis , Milanos , Indias , Tais , Lõuna-Aafrika Vabariigis , Pakistanis , samuti Eestis . Eesti kopsuarstide hinnangul on tuberkuloosi haigestumine järsult kasvanud seetõttu , et inimesed käivad vähem fluorograafilises kontrollis ja haigestunud jätavad sageli ravi pooleli . Läinud aastal suri maailmas tuberkuloosi kolm miljonit inimest . Rahvusvaheline üliõpilaskaart annab Draamateatris soodustuse Eesti üliõpilaskondade Liit ja Eesti Draamateater sõlmisid lepingu , mis võimaldab üliõpilastel osta rahvusvahelise üliõpilaskaardi ISIC alusel poole hinnaga pileteid teatri statsionaarsetele etendustele . Leping sõlmiti kuni <arv>. aasta suveni . Esietenduste puhul soodushind ei kehti . Eestis on ISIC-kaart ligi viiel tuhandel üliõpilasel . üle maailma on ISIC-kaart peaaegu kahel miljonil tudengil <arv> maalt . Epl " Ka Rüütel ei tundnud tõenäoliselt süümepiinu selles suhtes , et mind kuidagi aidata . " Riigikogu esimees Toomas Savi võrreldes enda ja aseesimeeste töökoormust Riigikogu istungite juhatamisel ( PM , <arv>.<arv>. ) Marika Milve Tallinna trollides , trammides , bussides sõidab piletita keskmiselt iga neljateistkümnes inimene , näitas transpordiameti veebruarikuine lauskontroll linna ühissõidukites . Linnaametnikud on avaldanud kahtlust , et piletita reisijate osakaal võib küündida julgemate oletuste kohaselt isegi pooleni kõigist sõitjatest . Transpordiameti kontrolliosakonna andmetel kontrolliti veebruaris ligi <arv> <arv> reisijat , neist <arv>-l ei olnud piletit ette näidata . Seega sõitis jänest keskmiselt <arv>,<arv> protsenti reisijaist . Jänesteks loeti ka sõitjad , kes augustasid pileti alles kontrollijat märgates või jõudsid sõidukist enne väljuda , kui järg nendeni jõudis . Transpordiameti juhataja asetäitja Raik Saart ütles , et seni , kuni piletita reisijate osakaal püsib <arv> protsendi piires , pole eriliseks muretsemiseks põhjust . " Euroopa suurlinnades on tavaks , et nii väikse osakaalu juures on jäneste vastu võitlemine mõttetu - kontrollimine tuleb kulukam kui trahvidena suudetaks koguda , " märkis Saart . Igas linnas on oma lumpen ja asotsiaalid , kellelt pileti nõudmine on puhas aja raiskamine . Saarti sõnul sõltub piletita reisijate osakaal hooajast . Vahetult pärast piletihinna tõusu on jäneseid pisut rohkem , veidi aja jooksul langeb näitaja jälle <arv>-<arv> protsendini . " See on omamoodi protest hinnatõusule . " Oma osa piletita reisijate tekitamises on ka bussijuhtidel . Levinuim nõks on müüa reisijale neljakroonise pileti pähe kahekroonine . Saarti sõnul on kontrolöridel voli koostada liini teenindavale transpordifirmale trahvisanktsioon , konkreetse bussijuhi sobivuse oma töökohale peab otsustama siiski juba bussifirma ise . " Praegu kontrollime pileteid isegi rangemalt kui vaja , " möönis Saart . Siiski ei nõustunud ta väitega , et kontrolörid käituvad agressiivselt . " Kontrolör on kontrollitava nägu , " täpsustas ta , tuues näiteid juhustest , kus reisija on kontrolörile kallale tunginud . Veebruaris sõitis jänest bussides <arv>,<arv> , trollides <arv>,<arv> ja trammides <arv>,<arv> protsenti kontrollitud reisijaist . Kõige rohkem sõideti jänest õismäe liinidel ( <arv>,<arv>% ) ja kõige vähem Pirita liinidel ( <arv>,<arv>% ) . EPL/Raepress Pirita kloostri hooldusleping sõlmitud Pühima Lunastaja Püha Brigitta Ordu Eestis ja AS Vana Tallinn kohustusid täna allakirjutatud lepinguga hooldama Pirita kloostri varemeid . Esialgu kehtib leping aasta lõpuni , kuid pooled loodavad seda hiljem vähemalt pikendada . Ordu soovib varemete ühele osale rajada kabeli . Varemete kõrvale ostetud üle <arv> m<arv> suurusele maatükile on plaanis rajada klooster , vanurite hooldekodu , võõrastemaja ja pisike trükikoda . Kloostri varemete omanik on Pirita linnaosa valitsus . Ordu volitatud esindaja Eestis Lagle Parek avaldas lootust , et täna allkirjastatud leping paneb aluse lepinguosaliste sõbralikule koostööle . AS Vana Tallinn direktriss Kalli Holland märkis , et nende peaülesanne on varemete kui mälestusmärgi säilitamine . Tallinna turismiinfol uus number Tallinna turismiinfo teatel on nende infonumber muutunud . Uus Tallinna turismiinfo telefoni ja faksi number on <arv> <arv> <arv>. Jääkaru poja nimi on Jasper Tallinna Loomaaias jõulude ajal sündinud välkese jääkaru nimi on Jasper , teatati Raepressile Tallinna Loomaaiast . <arv>. detsembril Frantsi ja Waida pojana sündinud Jasper kaalus ilmale tulles vähem kui kilo , nüüdseks on ta tublisti kosunud . Umbes kuu aega tagasi hakkas emakaru oma pesa lõhkuma ja loomaaia töötajatel tuli pisipoeg ema juurest ära viia kartuses , et poeg võib ema raskuse all hukkuda . Jääkarubeebi elab loomaaia " imikutemajas " . Külastajad võivad teda näha Jasperi igapäevaste jalutuskäikude ajal. Loomaaia direktor Mati Kaal ei välistanud , et tulevikus vahetatakse Jasper loomaaedade rahvusvahelise vahetusprogrammi raames mõne Tallinnas puuduva looma vastu . Varem pole Tallinnas jääkarusid sündinud . Lisaks karupoja vanematele elab Tallinnas ka tema tädi Kaara . Trammi- ja trollibussikoondis ostab tramme Linna transpordiameti teatel ostab trammi- ja trollibussikoondis Saksamaalt neli kasutatud Tshehhi trammi . Saksamaal ümber ehitatud üle kümne aasta vanad trammid ostetakse laenu alusel . Linnavalitsus ja transpordiamet on <arv>,<arv> miljoni kroonise ostu eelnevalt kooskõlastanud . Trammipargi direktor Uno Heinvere ütles äripäevale , et pärast nelja trammi ostmist ei tule linnal vähemalt kaks aastat tramme juurde muretseda . Tallinna Kaabeltelevisiooni AS aktsiakapital suureneb Täna andis Londoni advokaadifirma Linklaters &amp; Paines esindaja vandeadvokaat üllar Talviste Raekojas lepingu osapooltele üle dokumendid , mille kohaselt Tallinna Kaabeltelevisiooni AS aktsiakapital suureneb <arv>,<arv> miljoni USA dollari võrra . Sellega omandab Iisraeli telekommunikatsioonifirma GlobesCom <arv> protsenti Tallinna Kaabeltelevisiooni AS aktsiatest . Tallinna osalus aktsiaseltsis on viis protsenti . Multimeediavõrgu väljaehitamiseks soetatavate seadmete ja materjalide tarnijate leidmiseks on kuulutatud välja võistupakkumine , mille vastused peaksid saabuma <arv>. aprilliks . Võitja selgumisel järgnevad läbirääkimised lepingute sõlmimiseks . Shveits abistab Tallinna veemajanduse korrastamisel Shveitsi rahandusministeeriumi esindajad tutvusid Tallinna Veevarustuse ja Kanalisatsiooni Munitsipaalettevõtte ( VKME ) hankeprojektiga peapumbajaamade elektrisüsteemi rekonstrueerimiseks . Shveitslased koos Eesti rahandusministeeriumiga kiitsid projekti heaks , Shveitsi riik abistab selle elluviimist <arv>,<arv> miljoni frangi ulatuses . Shveits on pakkunud Eestile <arv> miljoni frangi suurust abi riigi või kohaliku omavalitsuse ettevõtte arendamiseks . Ettevõte peab <arv> protsendi ulatuses tarnima Shveitsi toodangut . Abi saamiseks korraldati riigi- ja munitsipaalettevõtete vahel konkurss . Tallinna Veevarustuse ja Kanalisatsiooni Munitsipaalettevõttel oli vajadus välja vahetada peapumbajaamade pumpade elektrivarustuse seadmed ja transformaatorid . Hanke kogumaksumus on <arv>,<arv> miljonit Shveitsi franki , hankeleping on sõlmitud firmaga ABB . Abilinnapea Tõnis Kulli sõnul on vanad seadmed amortiseerunud , hangitavad elektriseadmed on praegustest kaks korda võimsamad . Peale VKME projekti vaadatakse üle veel viis Eesti riigi- ja omavalitsusettevõtete esitatud abitaotlust . Eesti Päevalehe telefon vastab ööpäevaringselt Tänasest on Eesti Päevalehe lugejatel võimalus osaleda ajalehe teemade valikul . Eesti Päevalehe telefoni automaatvastaja <arv> <arv> <arv> ootab lugejate ettepanekuid , näpunäiteid , arvamusi ööpäevaringselt . Ootame asjalikku , täpselt ja lühidalt esitatud teavet . Toimetus on tänulik , kui jätate oma sõnumi ja telefoninumbri pärast helisignaali . Helistaja anonüümsus on garanteeritud . Kuulmiseni ! Muutus Ajakirjandusmaja ilme Teisipäeval upitas tõstuk Pekkaniska Ajakirjandusmaja fassaadile viienda korruse kohale ajalehe Eesti Päevaleht logo . Samas võeti maha ilmumise lõpetanud ajalehtede Rahva Hääl ja Päevaleht tunnusmärgid . Hommikulehe reklaam loovutas koha ETA Tarbele juba varem . Järgmisel nädalal peaks end Ajakirjandusmaja fassaadile sisse sättima ka Pühapäevalehe logo . Lilian Vellerand Tirso de Molina " Kadunud sõrmus " . Lavastaja Andres Noormets . Lavakujundus Priit Pangsepp . Kostüümid Lee Reinula-Stern . Tantsud Eve Noormets , Kai Valtna . Muusikaline kujundus Peeter Konovalov . Esietendus Ugalas <arv>. märtsil . Andres Noormets on poeet ja oma lavastusteski eelistab ta süzhee pingelisele arengule ( seda alahindamata ) vormipeenust , seosterohkust , salapära . Nüüd on ta võtnud hispaania näitekirjanduse kuldajastu esindaja , Lope de Vega kaasaegse , sõbra ja õpilase teksti , täiendanud seda muusika ( Ian Anderson ) , tantsu , maalide ja maalilisuse , sundimatu näitlejamängu ja omapoolse kelmika manitsusega . Kokku on saadud meeldiv õhtu nendele , kes sellist , ka totaalseks nimetatud teatrit hindavad . Unamuno " ühe kire loost " , mille Andres Noormets lavastas mõni aasta tagasi , meenub pingutatud teatraalsust ja märke autori paratamatust lihtsustamisest . Teine hispaania " surematuse-filosoof " Tirso de Molina näib laval lihtsam ja loomulikum , ent tekst peidab üllatavat sisemist peenust ja kristliku õpetuse nauditavaid paradokse . Käesoleva ajastu kaoses mõjub Ugala " Kadunud sõrmus " eksinu meeli ja aru turgutavalt . Selles on stiilitunnet ja klassikalist selgust . Jumalikku ja kuratlikku alget Andres Lepik Preestri ja kirjanikuna ( niisiis Tirso de Molina endana ) ja Andres Noormets patule õhutava Krahvina ( ka Eedeni aia punapäise ahvatlejana ? ) , kelle autor lõpuks koos tüliõuna - sõrmusega oma loost maha tõmbab , on kogu aeg laval . Võluv , särava mõistuse ja kestaga Krahv liigub ja tegutseb , mõtetesse süüvinud Preester seirab asjade käiku . Et Lepikul nii vähe sõnateksti on ( natuke etenduse alguses ja lõpus ) , ei tohiks kurvastada vaatajat ega näitlejat ennast . On see ju ühtlasi paradiisiaia pärisperemehe roll , mis annab maiselegi mängule kõrgema mõtte ja aura . Ja tõesti - täpsustada jumalikku ja kuratlikku alget inimeses õnnestub Lepikul ja Noormetsal hästi . See selgub juba etenduse alguses , kui need kaks oma esimesed repliigid vahetanud on , ja vaataja pikaks ajaks kauni muusika , lavapildi ja valgusemängude hooleks jäetakse . Ei oska öelda , kas ilma nende kahe ja juuresolu tajumata igav hakkaks . Aga seal , lavahämaruses nad aimatavalt viibisid ja sellest piisas , et teater ka kui näitlejakunst mõjule pääses . " Kaotatud sõrmuse " kolm mõistujutulist naiselikku kelmustükki ( Krahv lubab leitud sõrmuse sellele , kes oma mehele kõige vaimukama vembu mängib ) sooritavad ootuspärase atraktiivsusega Anne Valge Poloniana , Piret Rauk Celiana ja Leila Säälik Hyppolitana . Need üsna julmad naljad ei ole ainult leidlikud ja lõbustavad , need annavad meesnäitlejatele - aktsioonis on Kalju Komissarov ( Diego ) , Talvo Pabut ( Lucas ) ja Ingomar Vihmar ( Santillana ) - huvitavad ja nõudlikud ülesanded . Kohati pingutatakse neis " karakteri tegemisega " üle : antud olukordadesse ei leita alati piisavalt usku . ürgorgaaniline Kalju Komissarov lakekrantsist kunstnikuna lubas endale kerget pila sellesama " tegemise " arvel ja tõi etenduse koomilisse stiihiasse ka eneseparoodia momendi . Nauding on Komissarovit jälle laval näha . Raivo Trass on Linnateatris juba asunud tasa tegema oma näitlejavõlga ; sedasama oodatakse pikisilmi Komissarovilt . Maoliku üllameelsuseni Kolme lõbusa pilaloo moraal selgub sündmuste ja karakterite arenedes . Askees , koduarmastus , usk surematusse on hüved , mida naiste vembud meestele nagu kogemata õpetavad . Tegevus kulgeb tõusva seikluslikkusega ja selle poolest vääriks sõrmust viimane vemp . ( Mugav ja armukade abielumees Santillana mungakloostriks näideldud röövlikoopas . Röövleid mängivad zhanripärase värvikusega Andres Tabun , Andres Oks , Margus Vaigur , Margus Kubo . ) Ent Krahv jätab sõrmuse endale , pakkudes kõigile võrdset hüvitust . Ehkki madu , lõpetab ta intriigi klassikalise üllameelsusega . Rämedavõitu rahvanalju kannab ja õilistabki üllus mõtte- ja esitusviisis , lava- ja muusikalises kujunduses , tantsuseades . Nii et tekib tunne jumaliku ja maise õnnestunud koostööst . Ja arusaam , et igav oleks inimlapsel elada , kui õun oleks olnud vähem ahvatlev . Kirsi Kender Kõrgkoolide teabepäevad aitavad keskkooli lõpetajatel otsustada , kuhu edasi õppima minna . Eile algasid Tallinna Pedagoogikaülikooli teabepäevad . Eile üritasid keskkoolilõpetajad TPü peahoones üliõpilasvalitsuse valimiste saginas tulevase kooli kuue teaduskonna õppimisvõimalustes selgust saada . Marika ja Tea , kes lõpetasid keskkooli kaks aastat tagasi , soovivad sügisel kooli kõrvalt ka tööl käimist jätkata . õppima kavatsevad nad hakata Pedagoogikaülikooli uut eriala - reklaami . " Kõik loengud on lubatud õhtupoolikul korraldada , " selgitas Tea . Sel sügisel asuvad TPü-s õppima ligi <arv> üliõpilast , sealhulgas ka õppemaksu eest õppijad . TPü akadeemilise prorektori abi Elsa Värten toonitas , et ka raha eest saab õppida vaid range konkursi alusel . " Raha meie koolis ei loe , see on põhimõte , " tunnistas Värten . Marika ütles , et Pedagoogikaülikoolis raha eest reklaami õppida on kasulikum kui kursustel käia . " Siin saab aasta läbi heade õppejõudude juhendamisel õppida sama raha eest , mis teised firmad nädalase kursuse eest nõuavad , " märkis ta . Anne ( <arv> ) sõnul vastab Pedagoogikaülikooli koolieelse pedagoogika- ja psühholoogia eriala tema soovidele . " <arv> krooni õppemaksu semestris jõuan küll maksta , " ütles aasta tagasi keskkooli lõpetanud Anne . Elsa Värteni sõnul võetakse ka käesoleval aastal vastu vene üliõpilasi . TPü-s võetakse vene üliõpilasi eelistatult vastu inglise ja saksa filoloogia ning eesti keele kui võõrkeele erialale . Matemaatika-füüsika eriala on esimesel õppeaastal venekeelne ja järgnevatel aastatel eestikeelne . Teise taolise teabepäeva korraldab Tallinna Pedagoogikaülikool <arv>. märtsil . TTü lubab laboratooriumidesse Tallinna Tehnikaülikool ( TTü ) tutvustab teabepäevadel kooli peahoone aulas eestikeelse eelõppe , bakalaureuse- , magistri- ja doktoriõppe võimalusi . TTü vastuvõtukomisjoni sekretäri Kulla Võrno sõnul tutvustavad teaduskonnad end kõigil päevadel kell <arv>-<arv>. " Avatud on laboratooriumid ja arvutiklassid , " ütles ta . TTü-s on sügiseks planeeritud <arv> üliõpilaskohta , sealhulgas raha eest õppijad , kellele semester läheb maksma <arv> krooni . Virumaa Kõrgkool korraldab teabepäeva traditsiooniliselt maikuus . <arv>-st sügisel vastuvõetavast üliõpilasest hakkab <arv> õppima tehnikaharus . Virumaa Kõrgkooli rektori Heino Tõrksoni sõnul lähevad kokkuleppe kohaselt eestlased pärast esimest õppeaastat ja vene üliõpilased pärast teist õppeaastat edasi õppima Tallinna Tehnikaülikooli . Kunstiülikool loodab tuntusele Tallinna Kunstiülikooli teabepäevadel aprillis on õppehoonetes avatud ka erialasid tutvustavad näitused . Vastuvõtukomisjoni juhataja Evi Karlssoni sõnul on teabepäevadel tavaks tulevaste üliõpilaste ja õppejõudude kohtumised . " Erilisi esitlusprogramme pole mõtet korraldada , kuna üliõpilaskandidaadid on nõudmistest teadlikud , " ütles ta . Kunstiülikooli võetakse käesoleva aasta sügisest vabade kunstide , rakenduslike kunstide ja arhitektuuri erialadele kokku <arv> üliõpilast . Evi Karlssoni sõnul õpib Kunstiülikoolis , vaatamata eesti keele oskuse nõudele ka vene ja soome noori . " Tähtis on , et nad eesti keelt vajalikul tasemel oskaksid , " sõnas Evi Karlsson . Eesti Muusikaakadeemia lahtiste uste päevad toimuvad aprillis ja Eesti Merehariduskeskusel maikuus . Tartu Lennukolledzh ja Narva Kõrgkool sel kevadel teabepäevi ei korralda , küll osalevad nad kooli tutvustava näitusega nüüd Tartusse jõudnud innovaatikamessil . Mati Unt Reisijate tähelepanu äratab , et Idamaades ja Aafrikas sülitatakse suhteliselt palju . Ka meie märkame , et mõned isikud pidevalt sülitavad , nii lihtsalt sülge kui ka päevalilleseemnete kesti . Niisugusesse nähtusse suhtume enamasti põlgusega , sest sülitamine on tsivilisatsiooni puudumise märk . Kuid tsivilisatsiooni saab tekitada ja arendada . Keskajal sülitati ka Euroopas väga palju . Kombeõpikud ei lubanud sülitada söögilauale ja kätepesunõusse . Soovitav oli sülitada laua alla . XVI sajandil oli juba võimalus kasutada rätikut . XVII sajandil meenutatakse , et kunagi võis kõrgest soost isik vabalt nurka sülitada - piisas , kui larakas jalaga laiali hõõruda . Nüüd olevat see ebaviisakas . XIX sajandil ei sobinud üldse enam maha sülitada , kuid süljekauss oli veel mõnda aega luksusesemeks , kuni selle sajandi alguses taandus intiimasjaks . Praegu näib , et läänemaailmas üldse enam ei sülitata ega tunta sülitamisvajadust . Tsivilisatsiooni tabu on selle keelanud . Alateadvus otsib ilmselt väljapääsu : kui näitlejal soovitada teatud kohas sülitada , siis tajub ta tihti , et tabu on ära võetud , ja mõnuleb rögistades . Mõned arvavad , et sülitamine keelati ära tervishoidlikel kaalutlustel : sülitades pidi nakkus edasi kanduma . Kuid Norbert Elias on juhtinud tähelepanu , et keegi ei häbene , kui teine loeb pimedas - ehkki ta kahjustab oma silmi . Teisalt , kui keegi sööb kätega , siis ei tee ta ju teistele halba - aga ometi häbenetakse sellist sööjat . Seega on ikka tegemist tsiviliseeritusega , Super-Ego käsuga . Seda enam , et sülge võrreldakse tihti sülitaja isikuga . Ta on mingisugune projektsioon välisilma ( näiteks unenägu mao väljasülitamisest pidi viitama Varju materialiseerumisele ) . Sülitamise tähendus on väga varieeruv . Ta tähendab muidugi põlastust , aga ka muud halba ja head . Teame , et süljeeritus suureneb erutuse puhul . Seetõttu sülitatakse emotsionaalsetes seisundites . August Sang kirjutas luuletuse , kus ta soovib mitte muutuda konformistiks . Kui see aga siiski peaks juhtuma , esitab Sang saatusele palve , et see " leida laseks mõnd ausat meest , / kes sõbrateeneks mul näkku sülgaks / ja ütleks : " Lurjus , käi tee pealt eest ! " " Mitmetes kultuurides võtavad vastased suhu piima või õlut ja sülitavad teisele suhu . Kui ma <arv>. aastal lavastasin Vassil Bõkavi " Sotnikovi " , siis leidis Noorsooteatri kunstinõukogu , et ma selle etendusega olevat näkku sülitanud <arv> miljonile sõjas hukkunud nõukogude inimesele . Veel mõned näited sülitamise ambivalentsusest . Paljud kalamehed sülitavad õngekonksule või kalavõrgule . Mõnd rasket tööd tegema hakates sülitatakse pihku . See pidi labakäe jõudu suurendama . Nii teevad ka Jaapani võitluskunstide harrastajad ja poksijadki . Kui pea valutab , võib panna sülge otsaette . Jeesus sülitas maha , tegi süljest muda ja määris sellega pimeda silmi . Mees sai nägijaks . Sülg aitab krampide ja putukahammustuste vastu . Kui hammas valutab , on soovitav sülitada konna suhu . Päeva jooksul saadud esimese raha peale tuleb sülitada . Tulle ei maksa sülitada . Selle eest aga tuleb sülitada kolm korda üle õla , kui ei soovita paha ende täideminekut . Kõik see näitab , et sülg on osa inimesest ja teda saab kasutada inimese aseainena . Inimese sülg on iseenesest ohutu ja küllaltki neutraalne . Mõned eeslõpuselised teod aga kasutavad limuste kodade avamiseks oma sülge , mis kujutab endast tegelikult neljaprotsendilist väävelhappelahust . Kui see sülg satub marmorile , siis hakkab ta sisisema ja mulle ajama . Kuid see pole iseendast midagi imelikku - eks tooda ju inimese magu soolhapet ! Hullem lugu on madudega . Maomürk ongi mao sülg . Mõned maod , nagu kobrad , on mihklid sülitama . Sülg piserdub ja lendab laia koonusena . Madu võib sülitada kuni nelja meetri kaugusele . Huvitav on kõrvalt vaadata , kui keegi sülitab tuld ja tõrva . Sülitada vastutuult pole mõtet , samuti ei tarvitse rääkida kõike , mis sülg suhu toob . Ville Arike Jalgpalli Meistrite Liiga veerandfinaalide korduskohtumised möödusid ootuspäraselt . Põnevaimas kohtumises oli Juventus kodus <arv> : <arv> üle Real Madridist ning jõudis poolfinaali koos Ajaxi , Nantesi ja Panathinaikosega . Madridis oli <arv> : <arv> peale jäänud Real , nõnda võitis Juve kokkuvõttes <arv> : <arv>. Teiste paaride võitjad said vastasest jagu vähemalt kaheväravalise paremusega . Juventus Torino - Real Madrid <arv> : <arv> ( <arv>. Del Piero , <arv>. Padovano ) , kokku <arv> : <arv>. Teisipäeval oli UEFA sarjas õnnetult läinud nii AC Milanil kui AS Romal , nii pidi Juventus koos eile hilisõhtul karikavõitjate sarjas mänginud AC Parmaga päästma Itaalia vutiau . Juventus asuski kohe rünnakule ning peagi pääses koondislane Alessandro Del Piero silmitsi Santiago Canizaresega . Kahest löögist ei jõudnud sihile kumbki , Reali puurivaht jäi ikka ette . <arv>. minutil sai Juventus paarikümnelt meetrilt õiguse karistuslöögiks . Del Piero saatis palli " müüri " suunas , sinna aga tekkis auk ja üllatunud Canizares jäi reageerimisega hiljaks . Vigaderohke poolaeg ( näiteks sai Real poole tunniga <arv> ja Juventus <arv> vabalööki ) rohkem väravaid ei toonud . Teise poolaja kümnendal minutil mängiti üks-üks olukorda Reali väravavahiga Michele Padovano ( asendas kaks kollast kaarti saanud Fabrizio Ravanellit ) , kes saatis kera kaunilt kaugemasse nurka - <arv> : <arv>. Edasipääsuks vajalik edu oli itaallastel käes ning <arv> <arv> pealtvaataja rõõmuks suudeti seda ka hoida . Juventus jõudis meistrite sarja poolfinaali kuuendat korda . Real ei suutnud vastase värava all midagi ohtlikku luua , treener Arsenio Iglesiase sõnul tunti suurt puudust Ivan Zamoranost . Mängu lõpetasid mõlemad meeskonnad kümnekesi . <arv>. minutil eemaldati Del Pierot jõhkralt rünnanud Rafael Alkorta , kuus minutit hiljem nägi kohtumise jooksul teistkordselt enda ees kollast kaarti Moreno Torricelli . Juventus : Peruzzi , Torricelli , Pessotto , Vierchowod , Porrini , Jugovic ( <arv>. Di Livio ) , Deschamps , Conte , Vialli , Del Piero ( <arv>. Marocchi ) , Padovano ( <arv>. Lombardo ) . Real : Canizares , Chendo , Lasa , Alkorta , Garcia Calvo , Luis Milla , Raul Gonzalez , Gonzalez Michel ( <arv>. Esnaider ) , Luis Enrique , Laudrup , Sanchez Flores ( <arv>. Rincon ) . Ajax Amsterdam - Borussia Dortmund <arv> : <arv> ( <arv>. Musampa ) , kokku <arv> : <arv>. Borussia purustas nädalavahetusel liigamängus võõrsil VfB Stuttgardi <arv> : <arv> ja sõitis lootusrikkalt Hollandi pealinna . Ajaxil oli Dortmundist kaasa võetud kaks vastuseta jäänud väravat , aga kodupubliku ees ei saadud loomulikult kaitsesse istuma jääda . Juba kohtumise alguses oli võimalus skoori avamiseks kuuajaliselt puhkuselt naasnud Jari Litmanenil , võimaluseks see jäigi . Mängule vajutasid pitseri vigastused ja karistused ( Ajaxil ei teinud erinevatel põhjustel kaasa Patrick Kluivert , Peter Hoekstra , Danny Blind , Marc Overmars , Michael Reiziger , Finidi George , Marcio Santos ja Martijn Reuser ning Borussial Matthias Sammer ja Stefan Reuter , Andy Möller istus alguses varumeeste pingil ) . Nõnda ei suutnud kumbki oma parimat esitust näidata ja teravaid olukordi loodi vähe . Sakslased ei pääsenud kuidagi Edwin van der Sari värava lähedusse ja pommitasid kaugelt , kuid tulemuseta . Teisel poolajal oli paar võiamlust nigeerlasel Nwankwo Kanul , lõpuks lõi kohtumise ainsa värava <arv>aastane Ajaxi jalgpallikooli kasvandik Kiki Musampa . Muide , Ajaxi treeneril Louis van Gaalil oli probleeme Kanugagi . Noormees käis Nigeerias mängimas kodumaa koondise eest ja ei jõudnud õigeaegselt Amsterdami tagasi . Kanu kodune telefon ei vastanud veel teisipäeva hommikulgi ja van Gaal ei teadnud enam , kas nutta või naerda . Nagu näha , saabus Kanu siiski mänguks kohale . Eile hoiatas Saksamaa rahvuskoondise peatreener Berti Vogts , et kuigi ta hindab Ajaxi kuulsat klubi- ja koolitussüsteemi väga kõrgelt , ei maksa seda Saksamaal täielikult kopeerida , nagu paljud treenerid sooviksid teha . " Võime kukkuda hoopis astme võrra madalamale . Olid ajad , mil võitsime Hollandi klubisid kindlalt ja keegi ei kahelnud meie jalgpallihariduse õigsuses , " nentis Vogts . Ajax : van der Sar , Silooy , Scholten , F. de Boer , Bogarde , R. de Boer , Wooter , Davids , Kanu , Litmanen ( <arv>. Landzaat ) , Musampa . Borussia : Klos , Kohler , Kree , Freund , Julio Cesar , Tretschok ( <arv>. Reinhardt ) , Wolters ( <arv>. Möller ) , Zorc , Chapuisat ( <arv>. Sosa ) , Ricken , Riedle . Spartak Moskva - Nantes <arv> : <arv> ( <arv>. ja <arv>. Nikiforov - <arv>. ja <arv>. Ouedec ) , kokku <arv> : <arv>. Kodus oli Nantes võitnud kindlalt <arv> : <arv> ja läks Venemaa pealinna ilmselt liiga enesekindlana . Esimese poolaja lõpus karistas Spartaki kapten Juri Nikiforov prantslasi kahe väravaga ning teisel poolajal alustati sisuliselt nullist . Kastanid tõi tulest välja Prantsusmaa koondislane Nicolas Ouedec , kes esmalt jooksis üle kaks vastase kaitsjat ja vabastas Nantesi suuremast pingest . " Ouedec on varasematelgi aastatel Vene ja Nõukogude meeskondadele peavalu valmistanud , " ütles Spartaki treener Georgi Jartsev pärast mängu . " Teadsime seda , kuid ei suutnud midagi ette võtta . " Nagu ikka , polnud venelased kohtunikuga rahul . Jartsev arvas , et Valeri Ketshinovi kukkumise eest oleks kahel korral tulnud anda penalti . Seepeale venelaste hoog vaibunudki ning penalti andmata jätmist pidas Jartsev mängu murdehetkeks . Spartak : Nigmatullin , Ananko , Nikiforov , Tsõmbalar , Jevsejev , Lipko , Nagornjak ( <arv>. Bezrodnõi ) , Aljonitshev , Shmarov ( <arv>. Pjatnitski ) , Ketshinov , Tihhonov . Nantes : Casagrande , Le Dizet , Pignol , Capron , Decroix , Carotti , Makelele , Cauet , Ouedec , Gourvennec ( <arv>. Ferri ) , Kosecki ( <arv>. Chanelet ) . Panathinaikos Ateena - Legia Varssavi <arv> : <arv> ( <arv>. ja <arv>. Warzycha , <arv>. Borrelli ) , kokku <arv> : <arv>. Panathinaikos tegi Varssavis väravateta viigi ja lootis kodus <arv> <arv> fänni toetusele . Algus oli pisut kobav , kuid Legia kaitsja Marcin Jalocha oskas <arv> minutiga saada kaks kollast kaarti ja vaatas edasist pealt . Panathinaikose mänguline ülekaal paisuski suureks , kolmel korral realiseeriti võimalused väravaks . Kreeklased ise ei löönud ühtki kolli : kaks esimest jäid poolaka Krzysztof Warzycha ja viimane argentiinlase Juan Jose Borrelli arvele . Kreeklaste väravat hoidis lukus teine poolakas Josef Wandzik . Panathinaikos : Wandzik , Apostolakis , Ouzounidis , G. Georgiadis , Kalitzakis , Kolitsidakis , Borrelli ( <arv>. Goumas ) , Kapouranis , Warzycha ( <arv>. Lagonikakis ) , Managos ( <arv>. Nioplias ) , Donis . Legia : Szczesny , Mandziejewicz , Sokolowski , Jalocha , Zielinski , Lewnadowski , Pisz , Michalaski , Podbrozny , Staniek ( <arv>. Kacprzak ) , Wieszczycki . Poolfinaalis ( peetakse <arv>. ja <arv>. aprillil ) kohtuvad Ajax - Panathinaikos ja Nantes - Juventus . Epl Kõiv ja Aavik jahivad olümpiapääset Vabamaadluse EMvõistlustel Budapestis said Küllo Kõiv ( <arv> kg ) ja Arvi Aavik ( <arv> kg ) avapäeval võitude kõrvale ühe kaotuse ja jätkavad täna heitlust pääsemaks kaheksa parema hulka , kes kindlustavad pileti Atlanta olümpiale . Kuni <arv>kiloste meeste hulgas kaasa löönud Neeme Jaanson langes ühe võidu ja kahe kaotusega konkurentsist välja . Juhivad Kosk-Petshonkin Jääpurjetamise Monotüüp-XV klassi EMregatil Rootsis juhivad <arv> sõidu järel Ergo Kosk-Jevgeni Petshonkin , Väino Jürjo-Valdur Silvere asuvad kaks kohta tagapool . Shmigun püsis esikohal Soomes Kaustinenis püsis Kristina Shmigun Gunderseni meetodil sõidetud <arv> kilomeetris ( k ) esikohal algusest lõpuni . Jaapanlanna Fumiko Aoki kaotas <arv>.<arv>ga. Hernitsa tee katkes Iluuisutamise MMil Edmontonis ei mahtunud Margus Hernits meeste üksiksõidus <arv> edasipääseja hulka , sest jäi lühikavas <arv>. kohale . Paarissõidus hõivasid kuldmedali Marina Jeltsova/Andrei Bushkov ( Venemaa ) , hõbeda Mandy Wötzel/Ingo Steuer ( Saksamaa ) ja pronksi Jenni Meno/Todd Sand ( USA ) . <arv>. Jevgenia Shishkova/Vadim Naumov , <arv>. Oksana Kazakova/Artur Dmitrijev ( mõl . Venemaa ) . Eesti paar Jekaterina Nekrassova/Valdis Mintals kerkis eelviimasele , <arv>. kohale . Thordarson kaotas Edvaldssonile Küprosel toimuva Põhjamaade klubide jalgpalliturniiri poolfinaalis jäi islandlase Teitur Thordarsoni juhitav FC Flora poolfinaalis penaltidega <arv> : <arv> ( normaalaeg <arv> : <arv> ) alla Eesti kodakondlase Atli Edvaldssoni hoolealustele IBV-st ( Island ) . Martin Reim viis Eesti meistri <arv>. minutil <arv> m karistuslöögist juhtima , penaltiseerias eksis ainsana Marek Lemsalu . Oll jätkab viimasena Ter Apeli maleturniiri <arv>. voorus alistus Lembit Oll mustadega <arv>. käigul Pjotr Svidlerile ( Venemaa ) ja jätkab <arv> punktiga viimasel , <arv>. kohal . Maasikmets võistleb Hispaanias Hispaania klubis Marin Dissot võistlev jalgrattur Alges Maasikmets oli Madriidi meistrivõistluste viimasel etapil <arv>. , Corowaf GP-l sai ta <arv>. koha . Dopingusõnumeid USAs elavad Nigerria sprinterid Mary Onyali ning kaksikvennad Osmond ja Davidson Ezinwa said efedriini manustamise eest kolmekuulise võistluskeelu . Tõstjatest on anaboolsete steroidide kasutamisega vahele jäänud ja eluaegse võistluskeelu saanud britt Peter May ja sakslanna Stephanie Utsch . NHL ja NBA NHL : Winnipeg - San Jose <arv> : <arv> , Los Angeles - Colorado <arv> : <arv> , Toronto - Detroit <arv> : <arv> ( la ) , Chicago - Calgary <arv> : <arv> , Montreal - Hartford <arv> : <arv> , New Jersey - Boston <arv> : <arv> , Dallas - St. Louis <arv> : <arv>. NBA : Milwaukee - Sacramento <arv> : <arv> , Utah - Philadelphia <arv> : <arv> , Boston - Orlando <arv> : <arv> , Toronto - Charlotte <arv> : <arv> , LA Clippers - Minnesota <arv> : <arv> , Washington - San Antonio <arv> : <arv> , Miami - Detroit <arv> : <arv> , Atlanta - Vancouver <arv> : <arv> , New York - Indiana <arv> : <arv>. Ants Põldoja Homme-ülehomme peetakse Sini-Valge tennisehallis huvitav kohtumine Eesti ja Rootsi meeskondade vahel . Mõistagi ei saada Rootsi meie koondisega jõudu katsuma oma tugevamaid mängijaid . Eesti vastu astub ülemerenaabrite järelkasvukoondis . Kohtumise idee pakkus Rootsi pool välja eelmise aasta lõpus . Nemad leidsid ka matshi läbiviimiseks vajaliku raha . Võistluse peasponsoriks sai tubakafirma Swedish Match . " Tubakareklaam on Rootsis keelatud , seetõttu paneb firma raha igasugustele terviseüritustele , kaasa arvatud spordile , " selgitas võistluse direktor Mati Kaljumets . Mõõdetakse servi kiirust Nädalavahetusel peetavast matshist tõuseb tulu ka Sini-Valge tennisekeskusele . Rootslased toovad kaasa uudse Taraflex-vaiba , mis jääb Sini-Valge väljakut katma ka järgnevateks aastateks . Prantsusmaa päritoluga Taraflexil on Rootsis peetud enamik tähtsamaid tennise siseturniire . Mati Kaljumets on koostöös Sini-Valgega mõelnud ka sellele , kuidas teha võistlust pealtvaatajaile veelgi kaasakiskuvamaks . Laupäeval toimub kahe üksikmängu vahel Eestis esimest korda peetav servi kiiruse võistlus . Juba reede õhtul sõelutakse välja kaks tugevaima pallinguga kuni <arv>aastast tennisisti ( nii noormehed kui neiud ) , kes osalevad laupäevases finaalis . Servivõistluse võitja saab kindlustusseltsi Seesam poolt välja pandud karika . Loomulikult on servi kiiruse mõõtmise aparaat üleval ka võistlusmängudes - nii saame teada , kui tugevalt pallivad meie parimad tennisistid . Kõik pileti ostnud pealtvaatajad saavad osaleda loteriil , mängude vaheajal toimuvad tantsutüdrukute etteasted . Rootsi tulevikumehi tasub vaadata Rootsi koondises mängivad Tallinnas kolm juunioriealist tennisisti , kes kuuluvad ATP edetabelis esimese tuhande lõpuossa . Algul pidi kaasa mängima ka ATP <arv>. reket Niklas Timfjord , kuid tema siiski Tallinna ei saabu . Huvitavaim mängija on ilmselt <arv>aastane Björn Rehnqvist . Vaid <arv> cm pikk tennisist meenutab nii kasvult kui mängustiililt maailma praegust <arv>. reketit Michael Changi . Käesoleva aasta jaanuaris võitis Rehnqvist Austraalia lahtiste meistrivõistluste noorteturniiri . Maailma edetabelis on Rehnqvist <arv> punktiga <arv>. kohal . <arv>aastane Fredrik Jönsson tuli mullu Rootsi täiskasvanute meistriks . Loomulikult tuleb arvestada , et maailma esisaja hulka kuuluvad rootslased meistrivõistlustel kaasa ei teinud . Erinevalt Rehnqvistist on Jönsson pikk ( <arv> cm ) ja füüsiliselt tugev mängija . Ta armastab oma võimsa servi järel võrku tungida ning võita punkte lendpallide löömisega nagu Jönssoni kuulus kaasmaalane Edberg . Edetabelis on Jönsson <arv> punktiga <arv>. kohal . <arv>aastase Per Tornadtssoni põhirelv on tugev eeskäelöök . Teda tuntakse visa võtlejana , kes ühelegi vastasele kergelt alla ei anna . Maailma edetabelis on Tornadtsson <arv> punktiga <arv>. kohal . " On üpris tõenäoline , et pealtvaatajad näevad mängijaid , kes kolme-nelja aasta pärast kuuluvad maailma paremikku , " arvas Kaljumets . Sellel hinnangul on tõepõhi all - viimase <arv> aasta jooksul on enam kui kümmekond rootslast pääsenud ATP edetabelis <arv> parema hulka . Miks ei võiks sama kaugele jõuda näiteks Rehnqvist või Jönsson ? Eestit esindavad Rene Busch ( maailma edetabeli <arv>. ) , Alti Vahkal , Andrei Luzgin ja Erkki Torn . Busch osaleb kindlasti kahes üksikmängus , Vahkal/Luzgin paarismängus . Tõenäoliselt saab vähemalt ühe üksikmängu pidada ka Torn . Matshi ajakava on selline : laupäeval , <arv>. märtsil üksikmängud kell <arv>.<arv> ja <arv>.<arv> , pühapäeval , <arv>. märtsil paarismäng kell <arv>.<arv> , üksikmängud kell <arv>.<arv> ja <arv>.<arv>. Võistluse avamine on pool tundi enne esimest kohtumist . Et tegemist poleks pelgalt näidismatshiga , on peasponsor välja pannud ka rahalise auhinna - võitnud meeskond saab <arv> USA dollarit . Suure tennise mõõtudes on tegemist küll tühise summaga , kuid väike ergutus ikkagi . Reuter/AP/Interfax/Baltic News Service Sarajevos uus pingekolle SARAJEVO . Olukord Sarajevo eeslinnas Dobrinjas on viimastel päevadel pingestunud ja eile jätkusid Bosnia valitsuse ning serblaste esindajate läbirääkimised vaidlusaluse territooriumi tuleviku üle . NATO allikate teatel soovivad serblased suuremat osa Dobrinjast ning paari lennuvälja lähedale jäävat kvartalit oma valdusse saada . NATO pressiesindaja Simon Haselock ütles , et kinnitamata andmeil toimetavad serblased Dobrinjasse relvi ning praegu on olukord seal pingelisem kui kusagil mujal Sarajevo eeslinnades . Dobrinja ehitati Sarajevo taliolümpiamängudeks ja algselt olid sealsed elamukvartalid mõeldud sportlaste majutamiseks . Sõja ajal käisid Dobrinjas lahingud . Vene armee ründab tshetsheenide tugipunkte GROZNõI . Vene lennukid ja kopterid pommitasid eile taas tshetsheeni võitlejate tugipunkte maa lääneosas Alhazurovo ja Komsomolskoje külas . Kolmapäeval sai Tshetsheenimaal lahingutes surma vähemalt üks ja haavata kaheksa Vene sõdurit . Kolmapäeval ründasid venelased tankide ja suurtükkide toetusel juba kuuendat päeva järjest Samashki küla , kuid seal kindlustunud väikesearvuline tshetsheenide rühmitus ei ilmuta mingeid allaandmise märke . Kohalikud külavanemad väidavad , et Vene armee tapab rahulikke elanikke . Vene armeejuhtkonna teatel viibib Groznõis veel umbes sada tshetsheeni võitlejat . Dinosauruse munad salakaubaks HONGKONG . Hongkongi tollitöötajad tabasid sel nädalal suure saadetise dinosauruse mune , mida püüti salakaubana Hiinast Hongkongi sisse tuua . Enamasti püütakse üle Hongkongi piiri toimetada heroiini või piraatkorras valmistatud arvutitarkvara ning elektroonikat . Ent tolliameti pressiesindaja Paul Wai sõnul oli see poole aasta jooksul juba kolmas juhtum , mil salakaubavedajatelt leiti kivistisena säilinud dinosauruse mune . Just Hiinas ja Mongoolias leidub eelajalooliste hiidelukate mune kõige rohkem . Viimases saadetises oli <arv> muna , millest suurimad olid umbes greipfruudi mõõtu . Kivistised olid peidetud autokoormasse mänguasjade alla . Tolliametnike hinnangul maksab partii kokku umbes <arv>,<arv> miljonit dollarit . Zimbabwe mehed kodutöid ei tee HARARE . ühe Zimbabwe provintsi kuberner hoiatas naisettevõtlust käsitleval seminaril , et abielumehed ei tohi mingil juhul soostuda toitu valmistama ega lapsemähkmeid pesema . " Meie kultuuris on traditsiooniliselt välja kujunenud selge tööjaotus ja teatud koduseid töid mehed ei tee , " seletas kuberner Welshman Mabhena . Kuberner toonitas , et hoolimata sugupooltevahelisest võrdsusest peavad mehed neist töödest hoiduma . Mabhena sõnul on abielulahutuse põhjuseks sageli just see , et naised panevad oma mehed titelappe pesema ja süüa keetma ning mehed soostuvad sellega . Hiinlane suitsetas end surnuks PEKING . Põhja-Hiinast pärit noormees vedas sõbraga kihla , et suitsetab ühtejutti ilma vahet pidamata ära sada sigaretti . Kihlveo nooruk küll võitis , kuid suri hiljem südameataki tagajärjel . Pealtnägijate sõnul läks <arv>-aastane Wu pärast viienda sigaretipaki lõpetamist näost valgeks ning kukkus kokku . Ta viidi haiglasse , kus arst konstateeris surma südameataki ja ägeda nikotiinimürgituse tagajärjel . Hiljem selgus , et kihlvedu sõlmiti ilmselt igavusest ja suuri summasid mängus ei olnud . Mõlemad noormehed väitsid , et suudavad ära suitsetada sada sigaretti . Kaivo Kopli Eilsel kohtumisel endise Ida-bloki välisministritega esitas USA senisest hoopis selgemalt oma seisukohad NATO laienemise küsimuses , lubades , et protsess jätkub vääramatult Venemaa vastuseisust hoolimata . USA välisminister Warren Christopher selgitas eile Washingtoni suhtumist Euroopa julgeolekusse märksa teravamalt ja otsekohesemalt kui eales varem . Justkui sümboolselt endise Ida-bloki südames - Prahas - kõneldes tegi ta Kesk- ja Ida-Euroopa välisministritele selgeks , milliseks on kujunenud USA seisukoht NATO laienemise osas just nüüd . Christopher püüdis julgustada neid riike , mis pärast nõukogude bloki kokkuvarisemist <arv>. aastal sattusid julgeolekuvaakumisse ning on sestsaadik püüdnud pääseda n-ö NATO vihmavarju alla . Christopheri sõnades leidis senisega võrreldes hoopis teravama väljenduse ka USA poliitika Venemaa suhtes . Või täpsemini - ühendriikide välisminister ütles selgelt , et kommunistide võiduga ähvardavate presidendivalimiste lähenedes peab Venemaa tegema rasked valikud . Tema sõnadest võib teha veel ühe järelduse - USA on kaotamas kannatust . Christopheri sõnul teevad nii NATO kui teised lääneriikide institutsioonid pingutusi Venemaa kaasahaaramiseks , kuid seda ei kavatseta teha iga hinnaga . Venemaa peab ka ise valmis olema , mis USA välisministeeriumi esindaja Nicholas Burnsi hinnangul tähendab demokraatlikku Venemaad . Christopher lubas täiesti ühemõtteliselt , et NATO laienemine toimub ning protsess on vääramatu , uued demokraatlikud riigid endises Ida-blokis ei pea jääma lõputult eesruumi ootama . See pidanuks olema juba piisavalt selge kinnitus kõigile NATO-sse ihkavatele riikidele , et allianss on omalt poolt valmis ning suhtub uute liikmete vastuvõtmisse täiesti tõsiselt . Kuid seejuures peavad need riigid ka ise valmis olema , sest NATO liikmeks olek ei saa tähendada üksnes saamist , vaid ka andmist . Tõsi , pärast otsekohest kõnet tunnistas Christopher , et tegelike läbirääkimiste alustamine uute võimalike liikmetega algab igal juhul pärast valimisi , pidades seekord silmas juba nii Vene kui Ameerika presidendivalimisi . Sellegipoolest väärivad esiletõstmist USA välisministri sõnad , et Venemaa peab lõpuks mõistma , et NATO laienemine on vältimatu ning Moskva ei saa sellele kätt ette panna . Lääs ja sealhulgas NATO on ammugi valmis Venemaaga tihedamaks koostööks , kuid lõpuks peab Moskva ikkagi ise oma suuna paika panema . Loodetavasti esineb Christopher niisama selge sõnumiga ka Moskvas , kuhu ta eile tipptasemel läbirääkimistele saabus ning kus juba enne teda oli ees NATO peasekretär Javier Solana . Venemaa on seni teadagi äärmiselt jäigalt NATO laienemisele vastu seisnud . Viimastel päevadel on sageli meenutatud president Boriss Jeltsini septembris öeldud sõnu , et NATO laienemine itta süütab sõjaleegi Euroopas . Vaevumärgatavalt , aga siiski on Moskva positsioon hakanud pehmenema . Esimeseks märgiks sellest oli ehk Jeltsini administratsiooni reageering Riigiduuma Nõukogude Liidu lagunemist tühistavale otsusele . Mõned kõrged valitsusametnikud kinnitasid , et see oli just vesi NATO laienemise veskile . Järgmiseks märgiks võib pidada välisminister Jevgeni Primakovi sõnu , et Moskva võiks leppida olukorraga , kus NATO annab näiteks Poolale julgeolekugarantiid , kuid ei võta Varssavit siiski liikmeks . Lääne kiituseks tuleb lisada , et Christopher välistas sellised kompromissid . Veel ühe tendentsina väärib märkimist , et viimasel ajal ei pea mõjukate lääneriikide diplomaadid enam oma mõtteid vaka all ka selles osas , mis puudutab kommunistide võimalikku võitu <arv>. juunil . Vähemalt kümneprotsendilise populaarsusvahe tasategemine kommunistide liidri Gennadi Zjuganoviga pole Jeltsinile kerge ülesanne , aega jääb tal üha vähemaks ning läbikukkumine ei ole küll veel vältimatu , kuid siiski üha reaalsemalt kummitav . Kahtlemata tähendaks Zjuganovi võit seda , et surve NATO laienemiseks kasvab siis tohutult ning loodetavasti püüab Lääs selleks valmistuda . Kui kommunistide meelsusest annab märku duuma läinudreedene otsus , pole ka Läänel kaua aega . Seni näis Lääne ja eelkõige ameeriklaste sooviks olevat jahutada laienemisdebatti , nüüd aga näib vähemalt Washington olevat kindel , et küsimuse selge ja ühene tõstatamine teravdab positiivselt valikuid Vene presidendivalimistel . Tahaks loota , et Lääs on jõudnud arusaamisele , et NATO laiendamisega viivitamine ei tee paremaks olukorda ja võimuvõitluse seisu Venemaal . Pigem võib endise Ida-bloki NATO eesruumi surumine saada saatuslikuks valearvestuseks . Reuter/Baltic News Service/EPL USA lubab saareriiki Hiina rünnakute korral kaitsta TAIPEI . Taivani presidendivalimised toimuvad eeloleval laupäeval . Valimisi on juba jälgima sõitnud mitmed endised poliitilised teisitimõtlejad . Mitmed neist on avaldanud arvamust , et pole tähtis , kes presidendivalimised võidab , sest see fakt , et otsesed presidendivalimised üldse toimuvad , on juba ise demokraatia tunnuseks . Alates laupäevast hakatakse Taivanis presidenti valima iga nelja aasta tagant . Presidendikandidaate on neli . Küsitluste alusel on neist kõige populaarsem Taivani praegune president Lee Teng-hui . Talle järgnevad endine dissident Peng Ming-min , Lin Yang-kang ja Chen Lin-an . <arv>-aastane Peng on opositsioonilise Demokraatliku Progressiivse Partei liider . <arv>. aastal vangistati Peng poliitiliste vaadete pärast ning <arv> põgenes ta saareriigist . <arv>. aastal sai Peng president Leelt ametlikult loa tagasi tulla . Nagu sündmused Taivani lahelgi , on ka Taivani presidendivalimistekampaania möödunud tormiliselt . Esitatud on mitmeid vastastikuseid süüdistusi . President Leed on korduvalt süüdistatud korruptsioonis ja väidetavalt olevat ta ka noore mehena Kommunistliku Partei liige olnud . Viimase süüdistuse on Lee tagasi lükanud . Hiina sõjaväemanöövrid Taivani väinas on ilmselgelt mõeldud taivanlaste hirmutamiseks ja kuulekusele manitsemiseks enne laupäevaseid presidendivalimisi . Nüüd on aga maade suhted veelgi pingestunud seoses Washingtoni toetuseavaldusega Taivanile . Hiina ründas eile USA Kongressi Esindajatekoda , kuna seal hääletati Taivani kaitsmise poolt juhul , kui Hiina peaks saareriigile kallale tungima . Hiina välisministeeriumi avalduses väidetakse , et Esindajatekoja otsus kujutab endast Hiina suveräänsuse tõsist rikkumist . Nii palju USA sõjalaevu kui praegu , pole Aasias viimase <arv> aasta vältel olnud . Kriisipiirkonnas viibib ka lennukikandja Independence koos grupi laevadega . Eile teatas Washington , et ka teine laevade eskaader tuumajõul töötava lennukikandja Nimitz juhtimisel , on jõudnud Malaka väina ning liigub Taivani suunas . USA nõustus kolmpäeval müüma Taivanile õhutõrjerakette Stinger ning muud uusimat sõjatehnikat , kuid mitte allveelaevu . Peking nimetas USA relvamüügiotsust vastutustundetuks ja valeks ning väitis , et see pingestab veelgi Hiina ja Taivani suhteid . Hiina välisministeeriumi vastavas avalduses väidetakse , et USA Esindajatekoja otsus kujutab endast Hiina suveräänsuse tõsist rikkumist . " Hiina valitsus ja rahvas väljendab oma otsustavat hukkamõistu USA põlgusväärse teo puhul , kuna see kujutab endast Hiina suveräänsuse tõsist rikkumist ning jõhkrat sekkumist Hiina siseasjadesse , " ütles välisministeeriumi pressiesindaja . Hiina välisministeeriumi pressiesindaja toonitas briifingul , et " Taivan on Hiina püha territoorium , mitte aga USA protektoraat " . " Mõned USA Kongressi liikmed , arvestamata hiinlaste rahvuslikke tundeid , püüavad jõudemonstratsiooni abil takistada Hiina riiki meie isamaa ühendamisel , " väitis ta . Pressiesindaja rõhutas , et sellised katsed " on määratud läbikukkumisele " . Arvutigraafik Alvar Jaakson Imetlusega võib jälgida eestlaste väsimatut usku lõpututesse reformidesse . Hoolimata nende karmidest tagajärgedest nii üksikinimesele kui kogu rahvale , levib vapper arvamus , et muutused pole veel küllalt nobedad . Kui juba kord muuta , siis kõike korraga - alates omandivormist ja lõpetades hariduse komputiseerimisega . Kõik uueks , ja hästi ruttu ! Seoses sellega julgeksin teha ettepaneku reformida ka perekonda . Mul on hirm , et muidu võidakse uuendusteks soodsaim aeg maha magada . Kas ei saaks eesti rahva probleeme ( iibe langus , tööealise elanikkonna vähenemine , meeste kahanev viljakus ) lahendada uute inimühikute eksportimisega lopsaka rahvastikuga riikidest ? Demograafiline vaakum soosib nagunii pagulaste voolu Eestisse - miks siis mitte läheneda asjale riiklikult ja ratsionaalselt . Aeg selleks on küps . Paarkümmend tuhat tervet puhast noort meest-naist aastas mõnest põlise töökultuuriga piirkonnast oleks hindamatu abi noorele majandusele . Igale eesti perele võiks ametlikus korras kinnistada üks-kaks " välisinimest " . Miks me üldse tõlgendame perekonda nii kitsalt , kui arvame , et see koosneb mehest , naisest ja lastest ? Saabumas on ju <arv>. sajand . Uus ajastu nõuab uut eesti peret - näiteks matriarh-pereema koos kahe liigmehe ( üks kohustuslik " välismees " ) , lesbipartneri ja selle koersõbraga . Suurperesid , haaremit ja grupiabielu . Kõigil inimestel oleks võimalus ellu viia oma nägemus perekonnast . Sellised " avaramad " pered oleks majanduslikult palju konkurentsivõimelisemad , kõigi osapoolte seksuaalvajadused saaksid rahuldatud , samuti igatsus kindla kodu ja turvalisuse järele . Vähetähtis poleks ka maine , mida Eesti nii endast maailmas kujundab : väike , ent eesrindlik . Ning miks eelistada ainult abieluinimesi ? Püüdlema peaks , et iga täisealine eestlane võiks end uhkusega nimetada korterivõtme , Interneti aadressi ja " välisinimese " omanikuks . Tegelikult nõuavad läbikaalumist kõik inimsuhted . äkki annab muutuste käigus midagi ette võtta ka pensionäride , suhtlemisraskustes inimeste ja hulkuvate koertega ? Võimalikest arenguteedest võiks veel palju kirjutada , ent tähtsam on , et ühiskonnas tekiks diskussioon uute inimsuhete üle . Aeg on endale tunnistada , et ka see valdkond nõuab radikaalseid muutusi . Mida vastavad muidu meie lapsed uue sajandi Euroopa küsimustele , kas nad tunnevad arvutit ja on elanud homoabielu ? Ei tahaks , et nad peaksid vastates silmad häbenedes maha lööma . Kristel Kirss Nimi ei riku meest , ütleb rahvasuu . Vanarahvatarkust on hea taskust võtta , kui kohtate inimest , kellel on vanemate pandud nime kandmisega raskusi . Harjumaa perekonnaseisuameti juhataja Eevi Alaniidu sõnul on ametnikud paljudel kordadel pidanud vanematelt üle küsima , kuidas nende soovitud nimi ikka kõlas . Uhkeid nimesid anti muidugi ka juba meie vanavanaisadele-emadele . " Läbi aegade on eestlaste nimevalikut mõjutanud siit läbi rännanud rahvad , " räägib Eevi Alaniit . " Kiputakse arvama , et meie tagasihoidlikud esivanemad kandsid lihtsaid nimesid nagu Kata ja Liisu , kuid tegelikult pandi nimeks ikka Elisabeth ja Kathariina . " Tänapäevalgi on ametnikud lapse nime registreerides mõnikord hädas , sest see on nii pikk , et ei mahu aktis ettenähtud reale ära . Eesti perekonnaseaduse järgi võib inimesel olla kuni kolm eesnime või üks kahest nimest ( sidekriipsuga ) koosnev eesnimi . Võrreldes nõukogude ajaga , mil selliseid nimesid sai panna vaid tutvuste kaudu , on kord palju leebem . Pereseadus keelab registreerida nime , mis ei ole kombekas . Nime kombekus on ametniku hinnata . " Kuhu tõmmata piir sündsuse ja ebasündsuse vahele ? " küsib Eevi Alaniit . " Seebikate " kangelased eesti peredes Meie esivanemad andsid lapsele nime emaema või isaisa järgi . Noored vanemad loobusid lapsele nime otsides isaema nimest , sest usuti , et siis ei sünni peresse rohkem lapsi . üheks nimede allikaks oli rahvakalender . Tänapäevalgi võib avastada , et tuttav Mihkel on sündinud <arv>. septembril ehk mihklipäeval , Tõnis <arv>. jaanuaril ehk tõnisepäeval ja Jüri <arv>. aprillil ehk jüripäeval . Mõnel pool sai laps nime maakonna kuulsaima mehe või naise auks . Ka kaasaja vanemad annavad järeltulijale oma iidolite - populaarsust võitnud teleseriaalide kangelaste või tuntud avaliku elu tegelaste nimesid . " Kõikide " seebikate " kangelaste nimed on jõudnud eesti peredesse , " kinnitab Eevi Alaniit . Esmalt meeldis Harjumaa inimestele tüdruku nimi Pamela , mis tuli seriaalist Dallas . Pärast " Näkimadalate " linastumist nimetati tüdrukuid Getteriks , " Viimne reliikvia " tõi Agnese . Samuti on vanemad ära kasutanud ilmateinud sportlaste nimesid . Ka maailma esimese naise Eva nimi meeldib vanematele . Eevi Alaniidu sõnul armastatakse Evat kasutada nii teiste nimedega koos kui ka teisendatud kujul . Samuti ei ole Harjumaal unustatud Aadamat . Aeg-ajalt laenatakse nimesid piiblist , kuid see allikas jääb siiski seebiooperitele alla . On olnud perioode , mil vanemad millegipärast eelistavad ühte konkreetset nime . " Vahepeal sooviti nimeks ainult Teelet , samuti oli aeg , kui tüdrukutele näisid sobivat ainult Anne ja Tiiu , " meenutab Eevi Alaniit , oskamata arvata , mis on selliste nimebuumide taga . Mõned nimed on aga vanematelt nõudnud erilist andekust ja originaalsust : Harlan-Pogert , Raid , Viorel , Rassel , Perthil , Severi , Kutt ( poisid ) ; Kye , Leicky , Urlis , Kleur-Keret , Henessi ( tüdrukud ) . Viimase hämmastava nimena mäletab Eevi Alaniit poisinime Karl-Oskar V ( viies ) . Blond Carmen ja Boney-M Kui vanemate pandud nimi täiskasvanule ikka kuidagi ei sobi , võib seda perekonnaseisuametites muuta . Selleks peab inimesel olema mõjuv põhjus ja <arv> krooni riigilõivu tasumiseks . Ametnikud lähtuvad üldjuhul seisukohast , et iga inimene peaks vanemate pandud nimega siiski leppima , kuid Eevi Alaniidu sõnul on nimesid , mille muutmise soov on täiesti mõistetav . Harjumaal on enamik uut nime soovinud inimesi sündinud segaabieludest . Nüüd tahavad nad endale eestipärast nime . " üks noor naine , kelle nimi oli Svetlana , soovis oma nime muuta , sest ta ei tundnud end sugugi Svetlanana ega osanud isegi vene keelt - ta tahtis olla Svea , " toob Eevi Alaniit näite . Eesnime muutmise põhjuseks on toodud ka nimest tulenevat halba mõju , kes on põhjuse leidnud numeroloogiast , kes selgeltnägija juurest . üks vanem soovis tütre Kirke nime ümber muuta selle tähenduse pärast - " nõid " . " Mõnel nimel on aga kohe selline kõla , et seda sobib kanda sünnist surmani , " leiab Eevi Alaniit . " Samas , kui väga malbe blond neiu kannab nime Carmen , võib juhtuda , et tal on elus raske , sest paljud seostavad selle nimega hoopis teistsuguseid omadusi . " Nime andmise akte uurides selgus , et kõige keerukamaid eesnimesid annavad oma lastele noored üksikemad . Lihtsamaid nimesid , mis sobivad kandmiseks läbi elu ja mida arvatakse põliseestlaste nimedeks , kingivad oma lastele intelligentsemad inimesed . Eevi Alaniit on kuulnud , et teatud rühmituste liikmed on oma lapsi õnnistanud ka selliste nimedega nagu Omega , Boney-M ja XZ . Piret Tali Raul on igati normaalne poiss . Seitsmendaks eluaastaks oli ta reisinud Rootsis , Saksamaal ja Ameerikas ning oskas pisut võõrkeeligi . Enne kooli Raul lasteaias ei käinud , sest ema oli kodune . Esimene kooliveerand lõppes aga Raulile " kahega " tunnistusel . õpetaja rääkis midagi koolineuroosist , koduski oli poiss närviline ja rahutu . " Kuidas siis nii , ta oli ju igati arenenud laps , " lõid vanemad käsi kokku . Arukal lapsel hakkas koolis igav , leidsid nad . Muidugi on õpetaja selles süüdi , et poiss tunnistusele " kahe " sai . Tegelikult ei olnud Raul lihtsalt kooliks ette valmistatud . Ta polnud midagi kuulnud tunniplaanist , koolitööst ega harjunud arvestama suure kaaslaste hulgaga . Ta ei teadnud ka , et lisaks asjadele , mida talle meeldib teha , on ka kohustusi , mida peab täitma . Emad ei oska lapsi kooliks ette valmistada Raul kuulub selle <arv> protsendi eelkooliealiste eesti laste hulka , kes ei ole käinud lasteaias . Mõnel vanemal pole lasteaiamaksu tasumiseks raha , teisel on jälle liiga palju raha , et " sobiks " last ühiskollektiivi saata . Ometi saavad need lapsed ühel päeval koolis kokku ja hakkavad koos õppima . " I klassi õpetajad kurdavad , et iial pole olnud ühes klassis nii erineva sotsiaalse taustaga lapsi , " räägib Haridustöötajate Koolituskeskuse alghariduse metoodik Helgi Piir . Viis protsenti lastest ei täida üldse koolikohustust . Helgi Piir on viimased aastad töötanud koduõpetajana perekondades , kus lastel on õppimisega probleeme . " Ma avastasin , et tänapäeva lapsele võib õppimine olla ränkraske , " sõnab Helgi Piir . " Abivajajaid on päris palju . " See selgub juba lugedes tööpakkumiskuulutusi , kus pidevalt õppetöös järeleaitajat otsitakse . Lapsele enne kooli võetud lapsehoidjalt ei ole ju keegi pedagoogilist haridust nõudnud . Paljud kodused emad tahaksid ise oma lapsi kooliks ette valmistada , aga nad ei tea , kuidas seda teha . Ettevalmistusrühmi kodustele lastele koolide ja lasteaedade juures enam ei ole . Kui varem teadsid koolid täpselt , palju õpilasi neile I klassi tuleb , siis nüüd saavad nad seda teada alles vahetult enne kooli algust . " Osa lapsi on korteritest üldse välja kirjutatud või lähevad era- või erikooli teises linnaosas , " ütleb õpetaja . Nii ei saa koolid oma uusi kasvandikke kuidagi aidata . õpetajad tulevad vanematele appi Et tänavu sügisel ei tabaks perekondi suur ehmatus , alustasid Tallinna Haridustöötajate Koolituskeskuse pedagoogid Helgi Piiri algatusel koduste laste ja nende vanemate kooliks ettevalmistamist . Uued kursused ei kujuta endast <arv> klassi ega pühapäevakooli . õpetust jagatakse tasuta , et mitte võtta vaesematelt peredelt võimalust sellest osa saada . Laste kursuste kavas on alguses tutvumine ja õppemängud , siis lihavõttepühadeks valmistumine , meisterdamine , joonistamine , kõnearenduslikel teemadel vestlemine , emadepäevaks valmistumine . Kindlasti tegeleb lastega ka muusikakasvataja . Lapsevanematele räägib psühholoog koolimineja valmisolekust õpilase rolli kandmiseks , seitsmeaastase lapse käelisest tegevusest , loovusest , kõne ja isiksuse arengust . Lastearst vestleb vanematega seitsmeaastase tervisest . See kursus on esimene etapp suuremast eelkooliealiste laste ja nende vanemate koolitusprogrammist , mis peaks vältama terve aasta läbi . Märtsist juunini kestvaid kursusi jätkavad oktoobrist järgmise aasta juunini kestvad kursused . " Lapsi võib kursustele tulla <arv> , aga ka <arv> , me ei tea , kui suur on vanemate huvi , " sõnab Helgi Piir . Tallinna õpiabikeskuse loomine ja koduõppe koordineerimine on praegu veel tulevikuunistus . Kaasa võtke armas mänguasi Lapsevanematele , kes ei ela Tallinnas , on koostamisel ja väljaandmisel infoleht . Selle on kokku pannud Tallinna Pedagoogikaülikooli metoodikud ja haridusministeeriumi projektitalitus . Infolehti on plaanis välja anda <arv> - iga kuu üks . Leht jagab soovitusi lapse arengu suunamiseks ja jälgimiseks . Seal on nõuandeid vanematele , kuidas last kehaliselt arendada , toita , õpetada . Voldik pakub ka mänge ja üleandeid lapse ja vanema ühiseks tegevuseks . Esimene õppepäev on <arv>. märtsil kell <arv> Haridustöötajate Koolituskeskuses ( Sakala <arv> ) . Osavõtust palutakse teatada telefonidel <arv> <arv> või <arv> <arv>. Kursused toimuvad märtsist juunini üks kord nädalas kaks tundi tasuta . Endal tuleb kaasa võtta armas mänguasi ja joonistustarbed . Kirsi Kender Lähikuudel Põhja-Tallinnas Erika tänaval avatavas ligi sajakohalises kodutute varjupaigas hakkab esialgsete plaanide kohaselt tööle seitse sotsiaaltöötajat . " Mõned inimesed vajavad juristi abi , sest on tööst ilma jäänud , teised on kaotanud korteri ja vajavad inimest , kes ametiasutustes käiks ning eluaset tagasi saada aitaks , " selgitas Tallinna sotsiaal- ja tervishoiuameti sotsiaalhoolekande peaspetsialist Jaanus Martinov . Martinov ütles , et varjupaigas peaksid lisaks psühholoogile ja juristile töötama ka tugiisikud , kes aitaksid inimestel ametiasutustes dokumente korda ajada . Kodutute probleemi paremaks teadvustamiseks rajatakse varjupaik kesklinna lähedale . " See probleemi ei lahendaks , kui korjaksime kodutud , kerjused ja hulgused kesklinnas kokku ja viiksime linna taha varjupaika , " ütles Martinov . Tema andmetel elab Tallinna kümnest tuhandest heidikust enamik Põhja-Tallinnas , Lasnamäel ja Nõmmel . Sotsiaal- ja tervishoiuameti rahaga ülal peetav varjupaik peaks tulevikus kasutama ka maksumaksja raha kodutute toetamiseks . " Vaatame , kui palju inimesi varjupaika tuleb ja milliste muredega , siis saab tegevust planeerida , " sõnas Martinov . Martinovi sõnul kavatseb linnavalitsus tänavu varjupaiga kuluks pool miljonit krooni . Sealsete elanike muresid aitavad lahendada küll tugiisikud , kuid ööbimismaksu , mis esialgu on kolme krooni piires , peavad asukad ise muretsema . " Hea ööbimisvõimalus peab panema neid ka tegutsema , " selgitas Jaanus Martinov . " Kõike ei saa ju tasuta saada . " Varjupaiga koristamine ja ahjukütmine jääb elanike enda teha . See-eest hädatarviliku söögi ja sooja joogi annab varjupaik . Jaanus Martinov ütles , et loomulikult ei hakata pakkuma restoranilõunat . " Plaanisime sõlmida lepingud lennu- ja laevakompaniidega , kes võiksid varjupaigale müüa pakitud aegunud toitu , " selgitas ta . " See ei ole riknenud toit , vaid lihtsalt kõrgklassi teeninduse jaoks aegunud , " lisas Martinov . Tallinna kodutute varjupaiga remonditööd algavad endise sõjaväeosa kasarmus Erika tänaval niipea , kui kaitseministeerium on hoone andnud linna bilanssi ja remondiraha on laekunud , ütles Tallinna sotsiaal- ja tervishoiuameti juhataja Vahur Keldrima . Seni pakub Tallinna kodututele varjupaika <arv>-kohaline Iru vanadekodu , nooremad saavad elada <arv>-kohalises lastekodus või Pääsküla turvakodus . Kristel Kirss üheksa-kümnekuune laps on seltsiv ja väga liikuv . Ta teab oma nime ja oskab täita vanemate lihtsamaid korraldusi - " anna " , " too " , " võta " . Nii mõnigi laps oskab selles vanuses juba iseseisvalt kõndida . Tallinna kesklinna lastepolikliiniku lastearsti Illa Põldma sõnul on lapse kõne arendamiseks väga tähtis , et vanem temaga võimalikult palju tegeleks ja räägiks . üheksa-kümnekuune oskab juba iseseisvalt mängida ja uurib huviga , mida saab teha ühe või teise leluga . Lapsed , kellega vanem on mänginud , teavad nõuda juba õpitud mänge . " Patsu-patsu , kus on pann " mängu soovides hakkab ta vanema käe peale patsu lööma . Illa Põldma sõnul on üheksa-kümnekuused beebid ka suured muusikanautijad . Meeldivat meloodiat kuulates hakkavad pisikesed jalad muusikarütmis jõnksuma . " üheksa-kümnekuune ei nuta enam iga asja peale , " räägib lastearst . " Ta oskab oma rahulolematust ka teisiti väljendada . " Tundes nälga hüüab ta näiteks " mäm-mäm " . Vihasena võib laps aga vanemat isegi hammustada ( tal on suus juba <arv>-<arv> hammast ) või näpistada , sageli väljendab ta oma pahameelt mossitamise ja lelude loopimisega . Toitmine . Illa Põldma sõnul söövad üheksa-kümnekuused lapsed kõike , mida täiskasvanudki . Kuid loomulikult ei tohi väikelapse toit olla vürtsikas ja soolane . Kommi ei soovita Illa Põldmaa pisikesele pakkuda . " Mida hiljem ta saab teada , mis on komm , seda parem , " leiab lastearst . Tihti on vanemad hädas lapse lutist võõrutamisega . Illa Põldma sõnul oleks kõige õigem lutt ühel päeval lihtsalt ära panna . " Lapsele võiks öelda , et kiisu või kutsu võttis luti endale , sest tal läks seda vaja , " õpetab lastearst . " Laps on siiras ja tahab kõigile head - teisele loovutamise rõõm teeb lutist loobumise valutumaks . " Vanemate katsetused lutti sinepiga määrides ebameeldivaks teha on mõttetud . Kui esimene kibe maitse on krimpsus näoga ära limpsitud , istub lutt jälle mõnusalt suus . Hambad . üheksa-kümnekuune laps peab juba hambaid pesema . " See on täiesti õige aeg kujundada lapses hammaste pesemise harjumust , " leiab Illa Põldma . Selleks tuleb vanemal lapsele hambahari kätte anda ja ise näitlikult ees hambaid pesta . Pastat ei ole väikelapse harjale veel vaja panna . Potitamine . Illa Põldma sõnul peaks vanem hakkama last tasapisi potitama juba kolmandast-neljandast elukuust . Kui üheksa-kümnekuune laps eelistab ikka veel püksi pissida , võiks vanem üritada potil käimist huvitavaks teha . " Ehk aitab huvitava välimusega pott , " soovitab Illa Põldmaa . Praegu on kauplustes saada nägusaid - kiisu- , pardi- ja isegi maasikakujulisi pissipotte . " Kui sellel on kaan , mida laps saab ise pealt ära võtta ja tagasi panna , peaks see lapsele suurt huvi pakkuma , " leiab lastearst . Kui aga ei ole võimalik muretseda kõige moodsamat pissipotti , võib ema olemasolevat ka ise kaunistada , näiteks kleeppiltidega . Ohud . Vanem võiks arvestada , et üheksa-kümnekuune laps jõuab igale poole . Ohtlikud esemed tuleks asetada kõrgele ja veel ohtlikumad panna luku taha . Väga ohtlik on jätta lauanurgale tassi kuuma kohviga ! Elektripistikutele tuleb kindlasti muretseda kaitsed . Illa Põldma soovitab kaitsed asetada ka mööbliesemete teravatele nurkadele , et laps ei saaks kukkudes tõsiseid vigastusi . Libeda põrandaga toa korral peaks lapsele jalga panema kummitalaga jalatsid , kuigi kõige parem on , kui laps kõnniks papudeta . " Lampjalgsuse vältimiseks võiks lapse jalanõudel olla ka väike konts , " soovitab lastearst .