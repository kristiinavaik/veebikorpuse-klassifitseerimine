kirjak	aja_pm_1996_12_12.tasak.ela	ALBERT LAEGAS , Tallinn Järjekordselt teravalt päevakorrale tõusnud piiriküsimuses on üks paljukasutatud argumente , et setud on piiriga kaheks jaotatud . See on muidugi õige . Kuid setud ja nende eestkõnelejad unustavad , et oma olemasolu võlgnevad nad ainult Venemaale . Setude näol on ju tegu juba keskajal Venemaa võimu alla jäänud eestlastega . Piiriga kunagistest rahvuskaaslastest eraldatuna kujunesid sajandite jooksul välja nende omapärane keel ja kultuur . Teiseks peavad setud meeles pidama , et Eesti Vabariik on oma põhiseaduse järgi unitaarriik , kus mingeid rahvusautonoomiaid pole ette nähtud . Küll on sellised võimalused olemas Venemaal . Seega oleks hoopis loomulikum , kui setud nõuaksid Setumaa eripära taastamist , s.o Venemaale tuleks anda ka praegu Eesti Vabariigi koosseisu kuuluvad Setumaa alad ( Värska , Obinitsa jm ) . Venemaal oleks neil võimalik taotleda autonoomse rajooni loomist . Sealne valitsus oleks ses osas kindlasti vastutulelik , sest tegu oleks hea Eesti-vastase propagandavõimalusega . Samuti saaks siis setud nõuda toetusraha eestlaste käest . Eesti probleemseks äärealaks jäämisest ei saa setud kunagi midagi head loota . TIINA TAMMAN , Inglismaa <arv>. novembri “ Postimehes ” kirjutas Priit Silla hiljutise Märjamaa intsidendi järel : “ Kaitseliitlased on osa eestlastest , söakam osa . Kuigivõrd peegeldub meie rahva räsitud moraal ka Kaitseliidus , see on vältimatu . ” Mulle hakkas vastu see päris viimane sõna . Mis on õieti vältimatu ? Minu meelest on see situatsioon , kus inimene näeb ette , et õnnetust ei saa vältida , et õnnetus on tulemas , ent tema ise ei saa midagi teha , et seda vältida . Kas ei tähenda antud juhul see sõna vaid eneseõigustust ? See Kaitseliidu intsident pole ju esimene ega ilmselt ( kahjuks ) ka viimane . Ikka on vahel lehest lugeda , et mõni kaitseliitlane paugutas ilmaasjata . Mida me aga õpime igast konkreetsest juhtumist ? Mida õpib Kaitseliit igast juhtumist ? Küll pahandatakse üldisemalt , et kaitseliitlane ei peaks oma relva mingi uue seaduse järgi ära andma , vaid peaks saama seda endiselt kodus hoida , ent ei arutata , kas ja kuidas kaitseliitlastele selgitatakse relvahoidmise reegleid . Mis on kaitseliitlasele keelatud , mis lubatud ? Mille eest vastutab ta ise , mille eest on ta vastutav kellegi teise ees ? Seda huvitavam on nüüd kuulda Kaitseliidu juhataja kt Neeme Välja reaktsiooni sellesama Märjamaa intsidendi kohta : Väli “ pole rahul olukorraga ” Rapla malevas . Kas tõesti võib ühe relvastatud organisatsiooni juht olla nii leebe ja ka nii üldsõnaline oma väljendustes ? TÕNU PREES , Sankt Peterburg Soovin teada saada , kuidas suhtub Eesti uus välisminister Toomas Hendrik Ilves Eesti õigusjärgsetesse kodanikesse , kes momendil ei ela Eestis ( ei ole Eestisse sisse registreeritud ) . Kas tehakse vahet idas ja läänes elavate kodanike vahel ? Kas Eesti õigusjärgsel kodanikul on õigus ise taotleda viisa vormistamist Eestisse oma seaduslikule abikaasale ( on teise riigi kodanik ) ? Soome kodanikule ühte Balti riikidest antud viisa annab õiguse sõiduks ka teistesse Balti riikidesse . Miks ei laiene samad mööndused Vene kodanikule ? Lõpetuseks soov , et ajal , mil Eesti taotleb sissesaamist Euroopa Liitu ja viisavabadust Soomega , oleks Eesti konsulaatides suhtumine viisade taotlemisel sõiduks Eestisse inimsõbralikum . EDGAR LAMP , Tartu Tahaksin uue telefonikataloogi koostajatelt saada selgitust , miks käesoleva aasta aprillikuul välja vahetatud vana telefoninumber on ikka veel kantud uude telefoniraamatusse . Kui palusin selgitust telefonivõrgust , vastas ametnik : ega meie ei koostanud , selle töö tegi TeleMedia . Helistasin neile ning sain samuti vastuseks : ega meie ei koostanud , meie ainult trükkisime andmebaasi , mille telefonivõrk meile andis . Helistasin viimasele tagasi ning mulle selgitati : TeleMedia võttis andmebaasi <arv>. aprilli seisuga , hilisemaid täiendusi keeldus saamast ( ! ) . Telefonikataloogis aga ilutseb minu endine telefoninumber . Ka mitmel mu tuttaval on sama probleem . Nähtavasti veel paljudel teistelgi . Kataloogis peaks aga minu arvates olema informatsioon , mis vastab tegelikkusele . PIA KOKK , Tartu <arv>-nda aastaga seotud kirjutisi lugedes jääb mõnelgi juhul mulje , nagu ei olekski läheneva sajandite vahetuse aeg rangelt üheselt määratav , vaid juubelimomendiks võib suvaliselt valida kas <arv>-nda aasta lõpu või alguse . Praegu üldkehtiva gregoriuse kalendri arvestamisel annab arutlus minu arvates ainult ühe tulemuse . Kalendrilises ajaarvamises saab ajavahemik nagu ööpäev , nädalapäev , kuu , aasta , sajand , aastatuhat endale nime algushetkest . Praegu on käesoleva aasta <arv>. kuu . Selle lõppedes <arv>. detsembril on möödunud <arv> aastat meie ajaarvamise algusest , mis algas <arv>. jaanuaril <arv>. aastal . Veidi üle nelja aasta on jäänud <arv> aasta täitumisest ja kolmas aastatuhat algab <arv>. jaanuaril <arv>. aastal . ANDRES VARIK Andres Varik on Riigikogu Eesti Maarahva Erakonna fraktsiooni esimees . Nädalapäevad tagasi siunas siinsamas lehes ( PM , <arv>.<arv>.<arv> ) üks tundmatuks jääda sooviv “ tõsine ja murelik ” maamees Jaan Leetsari vahendusel Riigikogu maapoliitikute saamatust , kiitis Vähit ja üle kõige Savisaare võimekust . Otsiti üles jälle endiste idee , sarjati vahendajate ja töösturite tegevust . Samas pahandas eksminister , et mets , kala ja muu põllumajanduslik tooraine müüakse töötlemata kujul välismaale , st et tööstureid justkui jälle pole jne , jne. Vana laul . Tundub , et ekspõllumajandusminister on jätkuvalt ainult õpetaja rollis , ehkki just tema valitsemisaeg oli küllalt kriitiline . Siis , kui toimus peamine maamajanduse lõhkumine , teadmata , mis nende tükkidega peale hakata . Minule on alati too ministriperiood oma ebamäärase ühistöö ideoloogiaga ja tõepoolest enamiku aja välismaaga kurameerinud EMKE põllumajanduse suurteoreetiku Ivar Raigi talude teooriaga olnud üks segasemaid ajajärke . Kangesti tuleb silme ette hommik eesti talus , kus rahvariietes perenaine toob lauale kohvi ja pärast kohvijoomist läheb peremees kaerajaani tantsides põllule või ühistegevust arendama . Kus see Leetsari ühistu koht Raigi talu kõrval oli , ei saanudki aru . Jah , tagantjärele on kerge tark olla . Paraku ei aita see tarkus isegi praegu , isegi raamatusse raiumine . Eesti on vaieldamatult astunud oma majandusega uude ajajärku . Linnas pankades on raha küllaga , pangahooned muudkui kerkivad . On aga naiivne loota , et “ ... olukord muutub normaalseks , st maatootmine on jälle tulukas ja maaelu väärib elamist ... ” . Iseenesest ei muutu normaalseks midagi . Ja et demokraatia on vististi kõige aeganõudvam valitsemiskord , siis on paratamatu , et kõike tuleb kõigiga arutada ja vägikaigast vedada . Eriti veel vaesuse korral võtab see palju aega . On ju maalgi väga palju poliitilisi eriarvamusi ning rahulolematuseks alati põhjusi . Ja mitte ainult meil . Taasalanud tolmukeerutamine tollide ümber on konkreetseks näiteks , kuidas seda eesti asja algul mujal aetakse ja siis võõra usuga püütakse siin uut usku kehtima panna . Mis puutub tollide vastastesse , siis ei ole peale emotsionaalsete väljenduste nende suust ega sulest midagi kuulnud . Küll on Maarahva Erakond esitanud oma nägemuse ja seda arutanud ka mitmel korral Tartus ja Tallinnas seminaridel , kuhu kahjuks vaatamata kutsele tollide vastased diskuteerima ei tihanud tulla . Väga huvitava argumendiga maailmamajanduse taustal tuli välja Basil Zavoico IMFist , kelle hinnangul on põllumajandus hääbuv majandusharu , mille osakaal väheneb kiiresti arenevate riikide majanduses ( ÄP , <arv>.<arv>.<arv> ) . Sama Basil Zavoico tõdes <arv>. aasta <arv>. detsembri “ Sõnumilehes ” , et “ ... viimased uudised näitavad , et riigis on põllumajanduslik tootmine kasvanud väga kiiresti , mis tõestab , et tööd saab teha ka ilma subsiidiumideta ning et enamik tähtsamaid küsimusi on lahendatud ” . Kes siis ikka hakkab rahvast toitma kui mitte põllumees ? Olgu siis arenenud või arenemata maal . Maailma toiduga kindlustatuse Rooma deklaratsioon ( Roomas <arv>.<arv>.<arv> ) küll ei näe ette toiduainete tootmise vähendamist . Vastupidi , maailmas on nälga rohkem kui oskame ette kujutada . Tollidega seoses ei ole küsimus hoopiski mitte ühe majandusharu , toiduainete ja selleks vajaliku toorme tootmise kaitsmises . Demagoogiliselt püütakse muidugi nii väita , nii on seda kõige lihtsam asjasse mittepühendatutele seletada . Tollide kehtestamisega ei alga sugugi põllumajanduse eelisareng ja majandusharude ebavõrdsuse teke , toiduainehindade ja inflatsiooni tõus . Toiduainehindade mitmekümnekordne hinnatõus on toimunud ilma tollideta , ka inflatsiooni kasvu ei ole me suutnud pidurdada liberaalsusega . Siin toimivad hoopis teised mehhanismid . Küll tagab maaelu ja sellega kaasnev põllumajanduse säilimine Eesti territooriumi kaitsmise . Kes kaitseb tühja maad ? Mitte keegi . Kes kaitseb tühja küla ? Mitte keegi . Kes kaitseb linna ? Vabandust , aga igal juhul mitte ainult linnamehed . Õigustatult on väidetud , et Vabadussõja võitsid vallad . Välismaa targad IMFist on leidnud vähemalt viis argumenti põllumajanduse kaitsetollide kehtestamise vastu . Eestimaalasi on üksjagu rohkem kui viis . Millegipärast ei taha aga keegi neist tunnistada ka välismaal tõestatut , et asi ei ole mitte tollide kaitsvas toimes , vaid tollides kui kaubanduses tekkiva kasumi ( ümber ) jaotamise vahendis . Just siit saadav firmade täna ja ka edaspidi loodetav kasum on see , mis rühma inimesi paneb nii agaralt vastu seisma tollide kehtestamisele . Ühe hinnatõusu suhtes tahan küll arvamuse välja öelda . See kuulub tollivabasse valdkonda . “ Aitäh ” Eesti Postile , kes tegi eestimaalastele ilusa jõulukingituse postitariifide olulise tõstmisega . Põhjuseks olla kahjum sisemaa postiteenistuses . Kes aga kirjutavad peamiselt nn sisemaale ? Igal juhul ei ole Eesti Posti kahjumisse kirjutanud mitte Jüri Marile kirjutamisega , vaid tohutu ametkondlik kirjavahetus ja firmade kirjade tulv , mida nimetatakse reklaamiks . Mul puudub kahjuks statistika ( seda lihtsalt ei ole võtta ) , kui palju kirjutas üks eestimaalane aastas kirju teisele eestimaalasele ( sõber sõbrale ) ja kui palju tegi seda üks oma kaupa või oma teenust pakkuv ( välis ) firma Eesti Posti arvel . Olen aga ilma statistikatagi absoluutselt kindel , et lihtkodanik Eesti Posti küll vaeseks ei ole kirjutanud . Ja on päris mõistmatu , kuidas selleks , et Eesti Post omadega välja tuleks , lubati tal siis ilma “ turgu valitseva seisundi kuritarvitamise ” ilminguta tõsta kõige magusamal ajal oma teenuste hinda . Tõmblemine Eesti poliitikas ilmselt jätkub ja selle vaibumist ei ole vist niipea loota . Maamehi arvatakse küll vasakule , küll paremale . Meid on tõepoolest igal pool , sotsiaaldemokraatidega vasakul , veidi paremal rahvuskonservatiivse Isamaaliiduga koos toetamas liberaalset kaubanduspoliitikat , vahetult liberaale ja veel siin-seal . Esialgu veel üle kogu Eesti . Kes aga oma pooldajaid kuhugi kutsub ? Eesti Maarahva Erakond kutsub jääma alati raskele maatööle ja leidma uusi lahendusi ja arendusi ka kõigis teistes eluvaldkondades , et maal elu jätkuks . ALLAN ALAKÜLA Eesti keele oskuse nõue kohalike omavalitsuste valimiste seaduses ( KOVS ) kuulub selliste seadusesätete ritta , mille vastuvõtmiseks kulutati rebestavalt palju energiat , kus välissurve tulemusena muutus eelnõu hambutuks ja pärast vastuvõtmist ilmnes , et kära on olnud kasutu . Eriti palju sarnast on sel välismaalaste ja vene sõjaväepensionäride käitlemist puudutavate aktidega . Keeleeksami kadumine valimisseadusest <arv>. aasta <arv>. aprillil Riigikogus vastu võetud KOVSi jättis Lennart Meri <arv>. mail välja kuulutamata põhjendusega , et see on vastuolus põhiseaduse ja ÜRO rahvusvahelise paktiga kodaniku- ja poliitiliste õiguste kohta , sest tekitab kandidaatide seas eelvaliku keele järgi . Seadus nõudis eesti koolis mittekäinud volikogulastelt eesti keele eksami sooritamist . Avaliku informatsiooni järgi nõudis Riigikogu liikmete Mart Nuti ja Tiit Käbiniga kohtumisel keeleeksami nõude tühistamist OSCE vähemusrahvuste ülemkomissar Max van der Stoel . Riigikogus olid eksaminõude vastu kompromissitult venelased ja neid toetati Keskfraktsioonist . Ajakirjanduses aitasid presidendil seaduse tagasilükkamist kergendada Enn Soosaar “ Eesti Päevalehes ” ning Jaan Kross “ Postimehes ” . Venelastele ärapanemiste juures alati mõjukas riigikogulane Mart Nutt teatas seepeale , et kuigi presidendi argumendid seaduse välja kuulutamata jätmise kohta on vaieldavad , on sügiseste valimiste uue seaduse alusel läbiviimise huvides vaja see kohendatud kujul kiiresti ja uuesti vastu võtta . Mida Riigikogu ka põhiseaduskomisjoni ja Mõõdukate ettepanekul tegi . Kontrolli ei plaanitudki Keeleeksami nõue kadus . Selle asemel jäeti vabariigi valimiskomisjonile kohustus protestida halduskohtus kohalike valimiskomisjonide otsused nende volikogu liikmete registreerimise osas , kes ei valda eesti keelt vastavalt keeleseaduses sätestatud tasemele . Vajaliku keeleoskuse taseme kirjeldus anti valitsuse <arv>. juuli määruses nr. <arv>. Määrus deklareerib muu hulgas , et Riigikogu ja kohaliku omavalitsuse volikogu liikme kõne peab olema arusaadav ja kirjalik väljendus korrektne . Õigekirjas ja kirjavahemärkide tarvitamisel võib tal esineda väiksemaid ebatäpsusi , mis ei häiri tekstist arusaamist , häälduses ja sõnakasutuses võib avalduda emakeele mõju . Erialakeelendite puhul võib olla mõistmisraskusi . Kuidas kontrollida saadikute vastavust selle ammendava definitsiooni nõuetele , on aga samahästi kui sätestamata . Esimesena ärkas Narva Tulevaste saadikute keeleoskuse kontrolli rakendusmehhanismi puudumine ilmnes juba enne valimisi . Esimesena ärkas Narva . Keeleametile ja vabariigi valimiskomisjonile septembris saadetud kirjas palus linna valimiskomisjon abi volikogu liikmekandidaatide eesti keele oskuse tegeliku taseme selgitamiseks . Kohalik komisjon kahtlustas , et <arv> registreeritud kandideerijast ei oska piisavalt eesti keelt <arv>. Linnavolikogu esimees Anatoli Paal arvas siis , et keeleoskuse ümber puhkenud segaduse puhul on tegemist poliitilise mänguga . Kuigi umbkeelseid muulasi kandideeris hulgaliselt ka mujal , oponendid valimiskampaanias seda siiski märkimisväärselt ära ei tarvitanud . Keel läks teravaks pärast valimisi Poliitiline võitlus kulmineerus alles pärast valimisi , volikogude enamuskoalitsioonide kokkupanekule järgnenud päevil . Esimeste solvumiste ja salakokkulepete rikkumisest värskete emotsioonide toel läksid vabariigi valimiskomisjoni poole siis teele kaebused Sillamäelt ( <arv>. november ) , Valgast ( <arv>. november ) , Alajõe vallast ( <arv>. oktoober ) ja Peipsiääre vallast ( <arv>. oktoober ) . Pange tähele - Narvast , kus senine kohalik võim oma positsioonid säilitas , keelekaebusi pärast valimisi ei tulnud . Vabariigi valimiskomisjon on kõigile kohtadelt tulnud keelekaebustele äraütlevalt vastanud sama formuleeringuga - vaidlustada soovitava mandaadiga volikogu liikme mittenõuetekohane eesti keele oskus peab nähtuma mõnes konkreetses situatsioonis volikogu töö käigus . Sillamäelt on seepeale saadetud Tallinna videoülesvõte venekeelsest volikogu istungist ning lisatud on ka valik intervjuusid volikogu liikmetega , kuid valimiskomisjon ei oska ka seda pidada piisavaks aluseks , millega halduskohtusse minna . Kusjuures valimiskomisjon pole senini ammendavalt ka seletanud , milliste konkreetsete tõenditega ta siiski on valmis täitma oma seadusega pandud kohustust ning esitama halduskohtusse protesti keeleoskuseta saadiku mandaadi tühistamiseks . Mitte lausa kasutu Väita , et kontrollimehhanismita keelenõude kehtestamine valimisseaduses oli täiesti kasutu , siiski kah ei saa . Dokumenteeritav näide selle kohta pärineb muide Narvast - kahest kandideerimisest loobunud inimesest kirjutas seal üks seletuseks keeleoskuse puudumise . Ja kuigi napi keeleoskuse tõttu võis kandideerimast loobuda veel ka üksikuid teisi seaduskuulekaid eestimaalasi , on see ometi väga tagasihoidlik tulemus võrreldes sellele küsimusele raisatud poliitilise energiaga . Varem või hiljem tuleb Moskval tunnustada Tshetsheenia iseseisvust . Ei verine genotsiid ega meelitavad läbirääkimised sunni tshetsheene loobuma vabadusvõitlusest ning iseseisvusideest . Tshetsheenid on suurte ohvrite hinnaga tõestanud kogu maailmale , et neil on õigus ise oma saatuse üle otsustada ning keegi ei saa nende tahet murda . Kuigi Tshetsheenia president Zelimhan Jandarbijev arvab , et Itshkeeria iseseisvuse võti on tshetsheenide endi kätes , ei avane ilma Moskva jah-sõnata ükski värav maailma . Venelased teavad ja tunnetavad väga hästi , et Tshetsheenia oli ja on sisuliselt iseseisev riik . Samas püütakse iga hinna eest välistada situatsiooni , mil asjade kulg sunniks Tshetsheeniat ka de jure tunnustama . Moskva üritab praegu Tshetsheeniale väga kasulikuna näida . Vaadake , me unustame sõja ja teie unustate sõja , ning siis on nii meil kui ka teil jälle hea koos elada , katsub Kreml tshetsheene meelitada . Vähemalt praegu tundub , et sellistel meelitustel puudub Tshetsheenias vastuvõtlik pinnas . Kõige ohtlikum , mis praegusel hetkel võib Tshetsheenias juhtuda , on see , et seoses lähenevate presidendivalimistega võib toimuda saatuslik lõhenemine vastupanuvõitlejate endi ridades . Venemaa on juba mõnda aega üritanud lüüa kiilu tshetsheeni iseseisvuslaste juhtide vahele ning kohati tundub , et see on neil isegi õnnestunud . Moskva on teinud panuse tshetsheenide peastaabi endisele ülemale ja nüüdsele peaministrile Aslan Mashadovile , keda peetakse presidendivalimiste peafavoriidiks . Samas on lekitatud kompromiteerivat informatsiooni selliste leppimatute välikomandöride , nagu Ruslan Gelajevi ja Salman Radujevi suhtes . Ometi võib vähemalt praegusel hetkel kindel olla , et Venemaal ei lähe korda Tshetsheeniat killustada ning sealseid liidreid omavahel kaklema sundida . “ Postimehe ” arvates peaksid Eesti ametlikud võimud , sealhulgas välisministeeriumi juhid olema väga ettevaatlikud kõigis Tshetsheeniat puudutavates väljaütlemistes . Venemaa terviklikkus pole sugugi nii kindel , nagu mõned meie välispoliitika strateegid oma avaldustes väidavad . Suhete parandamine Venemaaga on arusaadav ja vajalik . Kuid sealjuures ei tohi unustada , et me ise oleme olnud pidevalt rahvaste enesemääramisõiguse eestvõitlejaks Euroopas . Me ei tohi unustada seda väikeriigile omast moraalset kohustust , sest ainult nii me võime ise oma sõltumatust kindlustada . IVAR KOSTABI Eestis on juurdumas karm kord : pruugib vaid kellelgi mingite reeglite vastu eksida , kui kõrgemad ülemused talle kohe vallandamis- või väljaheitmiskäskkirjaga vee peale tõmbavad , olgu jutt siis pealtkuulamises süüdistatavast siseministrist või häkkerluse libedale teele laskunud tudengitest . Paraku ei pruugi ilmutatud printsipiaalsus olla kaugeltki alati sajaprotsendiliselt siiras . Kiire hundipass tuleb mängu enamasti siis , kui asi ühel või teisel põhjusel ühiskonnas suure kella külge riputub . See peab olema küll väga sirgjooneline juht , kes veel alluvaid kaitsta söandab , kui endal ka vesi ahjus . Üldsuse maharahustamiseks ütles Eesti kaitsevägi eile lahti Kaitseliidu Raplamaa maleva pealiku leitnant Pajunurme teenetest , kelle alluvad tulistasid hiljuti Märjamaa teeristil sõelapõhjaks ühe auto ja haavasid kolme inimest . Pajunurme vabastamise ajendiks sai kontrollimisel selgunud asjaolu , et malevas ei ole täidetud relvade hoiu ja väljaandmise tingimusi . Kui hea või halb kõnealune malev ja tema pealik tegelikult olid , ei tea üldsus tänaseni . Kaitseväe juhtkond oli pärast hiljutist kohvitundi presidendilossis ilmselt sunnitud Pajunurmele vee peale tõmbama . Enneaegne oleks arvata , et sellega ongi intsident ammendatud . Tahtmata hakata kellegi advokaadiks , ei saa jätta lisamata , et pärast Savisaare läinudaastast tagandamist tegid paljud umbes sama vea . IMMO MIHKELSON Jazzist Eestis , Tamperes ja üleüldse . A eg ei peatu , laulis aastaid tagasi Apelsin , korrates klišeed , mille tegelik sisu on loendamatu pruukimise tõttu muutunud nähtamatuks . Kas siis seepärast või mingil muul põhjusel üritavad inimesed hetki kinnistada , jäädvustades neid kaadritena mällu . Daatumeid , sündmusi , fakte ja arenguid aina kuhjub ja kuhjub . Eesti jazz tähistas mõni aeg tagasi järjekordset juubelit , sest möödus <arv> aastat jõudmisest väärikate seltsi - Estonia kontserdisaali lavalaudadele . Pidukontserdil esines terve hulk muusikuid , aga vaid üksikute nägudel peegeldus eneseuskne sihikindlus ning väheste muusikas jäi kõrva leidmisiha . Üldiselt ei peaks see nappus olema taunitav , sest argielus on välise klantsi varjus palju tühja rutiini , mis naeratuse saatel ära seeditakse . Aga muusika pidavat olema kordumatu , muusika elustuvat igal kuulamisel ja esitusel , muusika kergitavat meelt ja puhastavat vaimu ; muusika ... Nojah , eesti keeles ja järelikult ka mõttelaadis puuduvat tulevikuvorm . Tingiva kõneviisi puhul peab igaüks ise otsustama , kuidas ta asja interpreteerib ning kui põhjalikult ta olevikule tulevikku ( loe : jazzi ) juurde mõtleb . Jazzi on peetud muusikavooluks , mida iseloomustab lakkamatu progressitaotlus . See on üks tema müüte . Teised müüdid kätkevad väljendeid “ vaimne vabadus ” ja “ füüsiline köitvus ” , kolmandad räägivad kolkluse vastaseid sõnu . Sügisel muudavad lehed värvi Koltunud jooneline vihikuleht , õigemini tükike sellest . Peal punase guashiga hooletult võõbatud ruut . Veidi eemal kiiruga valgeks soditud tahvlike , millele lärtsatud must ristkülik ... Vasakradikaalne minimalism , aastakümnete tagant ikka veel tähelepanu nõudev ja eristuda tahtev , isekas ja kuulus . Tampere Sara Hildéni kunstimuuseumis olid Suure Oktoobrirevolutsiooni aastapäeva paiku vaatamiseks vene revolutsiooniliste avangardistide teosed ja üpris juhuslik , ent sügavalt mällu sööbinud ning kummituslikult esile trügiv hetk Malevitšiga haakis samal ajal toimunud Jazz Happeningiga suurepäraselt . Seltskond mitme ilmakaare muusikuid kogunes Tullikamari tellisseintega saali , et seal nõudliku publiku ees vallandada helisid , mis tänases ajas kõneleksid mitmevärviliselt ja erikujundiliselt , aga samas keeles kunagiste ruutudega . Sõna “ jazz ” ei kohustanud , pigem vaid õigustas helide kohtlemise vabadust , viitas ootamatusi pakkuvale improvisatsioonile ning võimalusiotsivalt tulevikku kobavale mõttejoonisele . Sarnaselt punasele ja mustale ruudule paikneb ka kõnealuse festivali vaim , kui seda on paslik nõnda kujundiks üldistada , veidi eemal praegushetkest : ühe silmaga kõõritab tulevikku , üritades ennustada saabuvaid trende , teisega vaatab hindavalt olnule , vaagides eilseid pürgimusi praegustel kaaludel Nagu te pärast neid saksofonipassaazhidena vändakaid sõnaseadmisi juba kenasti mõistate , soovin ma põhiliselt kiita ja ülistada . Et uus ja uuenduslik olgu hea ning kõik muu “ vähem hea ” ? Ehh , vaadake , tegelikult ei ole see festivaliülevaade , vaid settinud mõtete jada ridade vahele kirjutatud teemal “ kas jazz on ikka veel jazz ? ” . Kolm päeva ja mõnikümmend aastat Tartu sõpruslinn Tampere oli külalislahke . Vaevalt sattunuks muusikafännid JazHap ajakirjanikud vaimustuma venelaste kunagisest avangardkunstist , kui sealne linnavalitsus poleks neid <arv> meetri kõrgusel Näsinneula pöördrestoranis kostitanud ning seejärel pakkunud imetlemiseks muuseume ja vaatamisväärsusi . Ametimeeste arust on massitarbimise seisukohalt kontrakultuurilise iseloomuga Jazz Happening kena võimalus laiale ilmale teada anda , et kusagil , umbes Jõuluvana elupaiga kandis , asub üks linn . Muusika seisukohalt aga on üpris ükstapuha , kus ta kõlab , peaasi , et leidub märkajaid , sest looming ilma adressaadita , ilma saajata , kelle mõtteisse midagi idanema jääb , on surnult sündinud . Happeningi korraldajad ja festivali perenaine Aila Manninen on pidevalt püüdnud tekitada kontsentratsiooni muusikast , mis mahuks nii jazzi nimetuse kui ka tulevikulise mõttelaadi määratluse alla . Milleks või ? Aga miks taolist muusikat mängitakse ? Miks üldse muusikat tehakse ? Konks on selles , et olnut olematuks ei tee . Nii pensionieas eesti jazz kui ka muu minevikuline on kinnistunud fakt . Küsimus on vaid selles , milliseid muutusi võivad veel olemata aega tekitada tänased teod ja praegu kuuldavale toodud helid . Pillimehe suu peale ei lööda Kui keegi midagi öelda tahab , siis küllap ta seda esimesel võimalusel ikka teeb ega jäta sõnu keelde kipitama . Kui ajakirjanik küsib rahandusametnikult teavet ilma kohta , siis küll leiab too jutu sees sobiliku koha ka bensiinihinnale . Improviseerivad muusikud sarnanevad vähemalt selles mõttes bürokraatidele , et neilgi ilmneb taoline paratamatuse positsioon . Nad väldivad küll noodipaberile talletatud reeglistikku üksipulgiste juhtnööridega , kuid ajapikku omandatud mänguvõtted ja ideedepagas , instrumentaarium ja helivara kipub sageli suubuma samasse punkti , kuhu ta ikka kipub jõudma . Mõned nimetavad seda isikupäraks , teised vormiks , kolmandad stambiks . Nii mõnedki kuulsad vabamuusikud on tunnistanud , et neil on nö igaks juhuks varutud mingi kogus valvenõkse , mis kraamitakse esile , kui muusa jääb kontserdile hiljaks või ei saabu üldse . Juhtub , et seda tagataskukraami peetakse ka kompositsiooniks , aga asi pole mitte nimes , vaid idees . Näib , et improvisatsioon , sellisena nagu ta metsiku , vaba ja äraarvamatuna tõsteti jazzis kilbile <arv>ndatel , on saanud stiiliks ning koos piiritlemisega minetanud vabaduse . Vabaimpro on töö teinud , palju eakaid muusikuid kätte saanud annuse avastamiserõõmu . Nad on selle kogemuse abil avardanud ruumi , milles eksisteerib jazz ning nende jaoks jutul lõpp . Mulle tundub , et nüüdisjazz - see , mille piire igal sügisel kombib Tampere Jazz Happening - seisab samasugusel teelahkmel , kus ta asus free-jazzi tekitatud turbulentsi aegu . Ainult et toona oli eristumine lärmakas-radikaalne , loobiti väljakutseid ning vastandumine pidi olema jäik ning lõplik . Praegune radikaalsus jääb aga jazziringkondade poolt sageli märkamata või vaadatakse sellest kõrge kaarega üle . Põhjusi on vähemalt kaks : esimene on seotud heli tekitamise vahenditega ja teine põlvkonnaprobleemiga . Mõlemad , nii eraldi kui ka kokku , semutsevad popmuusikaga , mis puristide arust on teadagi patt . Üks inglise saksofonist , kelle nime mul ei meenu , väitis , et tänapäeva jazzis on sämpler sama revolutsiooniline instrument kui saksofon <arv>ndatel . Ilmselt just siit hargnebki kahe mõttelaadi vaheline veelahe . Helidega manipuleerimise vahend , sämpler , on kaadervärk , millega mõistliku tulemuse saavutamine vajab tublisti aega ja veidi ka tehnilist taipu . See on näpumehe pill , mille küljes juhetpidi ripub elektriline miksermasin . Reaalaja “ kuumale ” improviseerimisele lisandub tehisaeg ( ettevalmistusperiood ) ja helikooslused , mida “ siinilmas ei esine ” . Oh õudu ! Virtuoossuse püha mõiste on mõranenud ; saksofoniklappe , kitarrikeeli ja musti-valgeid klahve nobedalt liigutavad sõrmed ei ole enam ainus , mis muljet avaldab . Uute vahenditega kaasnevad uued tegijad ning teistsugune ettekujutus ( helide ) maailmast . Pärispillimehi jääb vähemaks ning nad barrikadeeruvad zhanriraamidest kindlusse , mis teeb Mittepillimeestele nendega kontakteerumise keeruliseks . Juhtus mis juhtus Üks Jazz Happeningi esinejaid oli neoradikaal , jaapanlane Otomo , kes mitu aastat tagasi käis ka Jazzkaarel . Praegu pakub ta jutuainet suurimatele jazziväljaannetele , keda lõbustab fakt , et Tõusva Päikese Maa tubli poeg mängitab laval grammofone ning mäsleb mingite karbikestega . Ta ise on rääkinud , et heidab väljakutsekinda tehnitseerunud ühiskonnale , ent ta pole ainus , kes elektriskeemide ja plaadivagude helidest koob eneseväljenduse kangast . Just Otomot ja tema kaasmaalannat , vokalist Tenkot jälgides süvenes mus veelgi mõistmine , et vahend on teisejärguline ja idee , mida väljendatakse , esmane . Seda viimast justnagu polnudki , aga ometi moodustus ta tervikmuljeks , millel puudus sõnaga määratletav vorm ja stiil . Teine äärmus tuli sealt , kust oodatagi ei osanud . Tshehhitar Iva Bittova ei vajanud musitseerimiseks muud kui viiulit ja lauluhäält . Tõsi , korra või paar võttis ta taskust välja ka mingi mänguasja , tekitades sellega mikrofoni juures hääli . Kui ta etteaste lõpetas , olid võlutud kõik , nii publik kui ka kriitikud , ehkki jazzi polnud ning avangardissimust nappis . Bittova lihtsalt musitseeris , veidi improviseeris ja natuke varieeris , toetudes põhiliselt rahvamuusikale . Aga tema musikaalsus ning esituse hetkel muusikas sees olemise veenvus oli tõesti võrratu . Tundus , et muusika lihtsalt väljus temast loomulikul viisil , mida pole võimalik õppida või õpetada . Hiljem kuulsin , et ta elab ühes väikses asulas , kasvatab lapsi ja mõnikord annab kontserte . Küllap tekitavad ebaloomulikud suurlinlikud olud ebaloomulikku ja võltsi muusikat , mida toetavad liig-keerulised mõttekombinatsioonid . Bittova oli sellest prii ning oma lihtsuses ja esituse ilus jäljendamatu ning avangardimeestele ihaldusväärne . Etnilisus ja rahvamuusikad on nüüdisjazzis märksõna , mille imbumine suurde peavoolu on kestnud mitu aastakümmet . Alates Coltrane'ist on teiskultuuridest ikka ammutatud eksootilisuse inspireerivaid kulbitäisi ning nüüd näib see trend olevat juba ametlik , sest müüdi kohaselt januneb jazz uue järele , mida avastamata aladel näib veel jaguvat nagu Montezuma kulda . Eesti jätsu tähistamisel mängis Helmut Aniko Tuljakut ning Tamperes esines ambient-world-jazz'i projekt Phantom City , mille nimekaim liige oli bassist Bill Laswell . Viimane kontsert oli ausalt öeldes üpris igav . Nii kurb kui see ka pole , tundub globaalkülla sisenemise vaimustuse varju jäävat esialgu nii tõeline infoajastu kuulutaja , jungle'n'jazz , ning tantsusaalidesse tagasi ehk lihast ja luust inimeste juurde kolinud acid jazz . Viimaste peale mõteldes ning sealt pärit uute erutavate helide peale mõteldes lõbustab mind kokkupuude vales-ajas-vales-kohas kõlanud etnosega . Jazz Happeningi klubis mängis Maroko ansambel , kuna sealne moslemimüstikute transsiv gnawa-muusika on hetkel jätsimeeste seas in . Võta näpust , jalg üle põlve laua taga istudes nautimine osutus võimatuks , sest kõigile üllatuseks vallutasid saali koduigatsuse valudes piinlevad tõmmud mehed . Keegi sosistas kõrva , et soome naised on maale toonud vähemalt <arv> isast maroko isendit , mis tundus kahtlase liialdusena . Ent salk kohalviibijaid käitus olukorra peremeestena , neid ei häirinud ning röökides , vilistades , õlleklaasidega veheldes ja kitsukesele lavale väänlema trügides varjutasid nad kõik muu , ka muusika . Esteetilisena tunduv kunstiline-jazzilik kokkupuude teiste kultuuridega kaotas suure osa võlust , “ hea on see , mida meil veel pole ” tõestus veelkordselt . Parem jätta vaks vahet ja proovida uuesti , kuni õnnestub . Eesti jazz vajaks rohkem fantaasiat selgituste leidmisel ja nutikust müstifikatsioonide loomisel , mõtlesin <arv>. aastapäeva kontserdile järgnenud banketilt ära vantsides . Muusalt protsendiga laenatud tiibade abil saaks juurde mõttelendu vaimse ja virtuaalse maailma avaruse hoomamiseks , kõrvalkoridore pidi liikudes võiks kunagi jõuda aaretekambrisse ... Hea , et laval neid muusikuid siiski oli . Tinglikult tulevikulises mõtteviisis MÄRT KIVINE Soome suurim ja kaalukaim kirjanduspreemia - Finlandia - läks vähetuntud Helsingi naiskirjanikule . Irja Rane sai <arv> <arv>-margase ( <arv> <arv> krooni ) auhinna oma esimese romaani “ Naerev neitsi ” . <arv>-aastane Helsingi ülikoolis töötav Rane on varem kirjutanud novelle , luulet ja esseesid . “ Naerev neitsi ” on Soome kirjanduse homne klassika , ütles auhinna seekord määranud rezhissöör Aki Kaurismäki . Nüüdseks <arv> korda välja antud Finlandia auhinna määramisel lõpetati mõni aasta tagasi traditsiooniline komisjoni süsteem ning anti asi otsustada ühele inimesele . Varem on selleks olnud näiteks Rahvusteatri juht Marja-Liisa Nevala . Nüüd toimib süsteem nii , et lõpliku otsuse langetajale esitab eelkomisjon kuus romaani . Kaurismäki valis välja Rane teose , sest selles oli ainsana olnud nii klassitsismi kui modernsust , nii mõistust kui tunnet - vähemalt nii põhjendas ta valikut “ Helsingin Sanomatele ” . Romaani lugedes välgatavad silme ees vana Mika Waltari , noor Victor Hugo , parim Thomas Mann ja isegi Rainer Maria Rilke , kuid ainult välgatavad , sest Rane hääl on tema enda hääl ning tema keel täiesti ainulaadne , kiitis Kaurismäki oma soosikut . Soomlaslikku ahistatust ning Leningrad Cowboysi filminud ning seega endale Euroopas nime teinud Kaurismäki kirjeldas “ Naerva neitsi ” lugemist klassikalise katarsisena , puhastumisena . Lugemisest jääb küllalt lohutu tunne , kuid sellest hoolimata järgneb tunne , et oled midagi saanud ning tunned jälle jõudu edasi minna . Rane pole teinud muud kui lugenud Irja Ranet peetakse äärmiselt haritud kirjanikuks . Ise tunnistab ta “ Helsingin Sanomate ” intervjuus , et ta pole tõesti kunagi mitte midagi muud teinud kui lugenud . <arv>. aastate alguses sain ma riigi kirjanduskomisjoni liikmeks ja hakkasin kirjastajatelt raamatute tasuta eksemplare saama . Kuna mul ei olnud last ega lammast , ma vaid lugesin . Veel möödunud aastal lõin ma kokku , et olin ühe nädala jooksul lugenud <arv> lehekülge . on autori zhanrimääratluselt triptühhon , kolmest teineteisega põimuvast loost koosnev jutustus . Romaan räägib jutustaja noorusest , reisidest , kirjutamisest . Rane oli kümme aastat kestnud kirjutamise vältel väsinult ohanud : Kuidagi ei viitsi kirjutada , sest sellest tuleb nii pagana pikk lugu . Kirjandusõpetaja Rane jaoks on jutustus ja jutustamine tähtis olemise ja mõtlemise vorm. Jutustamise abil saame me inimeseks : kõigepealt räägitakse meile , siis räägime meie . Jutustuse abil saame me vastata igale küsimusele , näha iga probleemi taha . Naervat Neitsit ei osteta Põhjamaade suurim raamatuäri , Akadeemiline raamatukauplus annab välja oma alternatiivse Finlandia sellele kandideerinud teosele , mida on kõige enam müüdud . Seda edetabelit juhib hoopis Kauko Röyhkä “ Kaks päikest ” , kusjuures seda on müüdud kaks korda rohkem kui Rane romaani - <arv> ja <arv> eksemplari . “ Naerva neitsi ” tiraazh oli algselt <arv> eksemplari . Pärast seda , kui teos seati üles auhinna kandidaadiks , trükiti veel <arv> eksemplari . Nüüd loodab kirjastaja veel <arv> <arv> pärjatud teost maha müüa . PEETER TOOMING Ei mäleta kellega , kas modelliga huvitavate võttekohtade otsingul või filmikaameraga “ dokumendijahil ” , kuid paarkümmend aastat tagasi Ruusmäest lõuna pool Eesti-Läti piiril võsas sumades sattusin ootamatult täiesti ehtsale Eesti Vabariigi aegsele piiritulbale . Triibuline post seisis vingerdava ojakese kaldal keset lepikut ning teda ei näinud sugugi häirivat see , et ümberringi vabariigiaegsed piirid ammu tühistatud olid . Kõndisin ümber posti , pildistasin ja mõtlesin , kuidas ta küll püsima oli jäänud . Küllap oli siiruviirulisele tulbale lausa õnneks tulnud see , mis mind pildistamise juures just seganud on - Eestimaa võsastumine . Siin oli just lepik piiritulba päästnud ja nüüd seisis ta viltuvajunult nagu vanade aegade meenutus ning minul jäi vaid mõelda , kuidas see piir seal küll minna võis . Olevat ju kunagine piirikomisjon talust tallu käinud ning piiri selle järgi maha pannud , mis keelt kusagil kõneldi . Oli läti keel , sai sinna Lätimaa , oli eesti , tuli Eestimaa . Ikka sinkadi-vonkadi mööda põlluservi ja karjamaid . Umbes nii , nagu Hiiumaal vanasti teed olla aetud : siga jooksnud ees , püüdjad järel ja sinna see maantee tulnudki . Aga veel mõtlesin ma kunagisele tuntud fotograafile Carl Sarapile , mehele , kes pildistanud risti-põiki üle Eestimaa ning teinud palju toredaid fotosid ka Lõuna-Eestis . Kui mina võisin seitsmekümnendail aastail volilt astuda kord Eestimaa , kord Läti , kord Venemaa pinnale ( kõik ju üks suur “ kodumaa ” ) , siis Sarap seda küll teha ei saanud . Tema pidi piirduma Ruusmäe mõisahoonega , Vastseliina linnusega , Munamäega , Obinitsaga - ikka aina piki piiri , ei sammugi üle . Küll aga oli temalgi eeliseid , mida nüüd , kus piirid jälle jõus , minul enam ei ole . Näiteks pildistas Carl Sarap Laura kirikut , mis varem Eesti , kuid nüüd hoopis Venemaa valduses ning seepärast minul oma objektiivi sinna enam nii kergelt pöörata ei õnnestu . Rääkimata Petserist , kus Carl Sarap suurepäraseid pilte tegi . Just viimasest on mul eriti kahju - kui ilus täiendus oleks olnud Petseri seeria minu Valga- ja Võrumaad jäädvustavale albumile “ <arv> aastat hiljem ” . Nagu näitavad märkmed , on Carl Sarapile meeldinud Kagu-Eestis käia augustikuul . Setumaal on ta käinud <arv>. aasta <arv>.-<arv>. augustil ning veel kord täpselt samal ajal kaks aastat hiljem . <arv>. ja <arv>. aastal käis ta Petseris siiski kaks päeva hiljem - <arv>.-<arv>. augustil , <arv>. aastal juba veidi varem : juuli lõpus , <arv>. aastal aga veidi hiljem : <arv>. septembril . Iga-aastastel pildistamisereisidel lausa pidi sündima toredaid fotosid . Ja nii juhtuski . Petseris on Carl Sarap teinud ühe oma parima fotoreportaazhi . Kui põhjakaldalt võin nimetada tema toredat seeriat Mahu ranna “ Sõbrapäevadest ” ( Soome saartelt tulid kalurid Eesti randa kala vahetama vilja ja kartuli vastu ) , Saaremaalt ja Muhust kauneid võtteid rahvariietes neidudest , siis ongi see peaaegu kogu märkimisväärne “ inimesesalvestus ” . Petseri-seeria on aga parim kõigist . Selles meie ajal nii tolmuseks ja nõukogulikult nukraks muutunud paigas on Sarap jäädvustanud linna igapäevast elu , laadamelu , ristikäike ümber kloostri , mitmesuguseid inimtüüpe . Ning mis kõige üllatavam - neist piltidest kiirgab soojust , rõõmu , rahu . Kas tõesti olid inimesed tookord teistsugused ? Polnud ju nendegi elu kerge , tööd pidi kindlasti kõvasti rabama . Ometi pole Sarapi fotodel lagunenud maju , lääpas katuseid , kotipoisse , nukraid või süngeid inimesi ... Vaadates tänapäevaseid ajalehtedes ilmunud Petseri reportaazhe , ei kujuta ettegi , et säärases mahajäetuse ja nukruse pesas võis kunagi Sarap oma kaunid pildid teha . Kuid ometi ta tegi . SVEN KIVISILDNIK Nii Eelvest kui Lavkrahvt kirjutavad eetilistest väärtustest . Kui nad oleksid spordikommentaatorid , siis kirjutaks Lavkrahvt kuldmedalivõitjast ja Eelvest teise ja kolmanda koha saajast . Krutsiaania kaanepaber lubab ta hõbemedali asemel kaela riputada . Pronksilugu on “ Pioneer kümme ” , selles tuleb üks abielu ära lahutada , sest naine on süüdi linnu surmas . Meestegelane Ramon käib aga vahekorra ajal libalinnuks ja ei või sellist asja sallida . Inimene on Eelvestil sama palju väärt kui dö Saadil , kelle tegelased pistavad looteid pintslisse kui sardiine . Novellis “ Initsiatsioon ” kuldlõikes laseb isa oma invaliidist poja õhku , kui see teeb katse puu otsa ronida , poisijõmmi nimi on Hvredi ja ta on kaheteistaastane . Taimed on Eelvesti järgi tunduvalt väärtuslikumad kui loomad . Hõbemedali jutus “ Kasvuhoone ” tuleb abielumehel isiklik naine bussi alla lükata , sest tolle kindel nõue on kuusk maha raiuda . Taimed on väärtuslikumad kui loomad , sest rohekate tiibadega linnu surma eest on karistuseks kooselu lõpetamine , vana kase otsa ronimise eest ent peab surema lihane poeg ja äbarik kuusk on hierarhias kõrgemal kui naine . Mõrtsukas , mitte naine . Vana puu on väärtuslikum kui noor , sest võrdse karistuse pälvivad nii noore kuuse sisuline tapja kui vana kase otsa roninud jõmpsikas . Ent kõrgeim eetiline väärtus ei ole sugugi mitte vana kask . Loomulikult ei pea kirjanike arvates inimkond ainult loomi ja taimi endast tähtsamaks pidama . Kuldmedalijutt on Lavkrahvti “ Pimeduses sosistaja ” , selles on peategelaseks seened . Seened on väga olulised , sest nad ei ole loomad ega taimed , süstemaatikute andmetel on seened täiesti omaette riik . Erinevalt Eelvestist on Lavkrahvti looming ühtlane ja muutumatu , ei mingit eesellust taime- ja loomakuhja vahel . Kogu Lavkrahvti jututoodang räägib kosmilistest seentest , kes musta maagia harrastamise eest maailmast välja aeti ja kes teevad järjest katseid maailma tagasi vallutada . Seente õpetus on vanem kui maailm , selle järgi tuleb kisendada , tappa ja lõbutseda . Nii õpetavadki seened inimestele uusi lõugamise , hukkamise ja rõõmu tundmise mooduseid . Lavkrahvt pidas end õigusega teaduslikuks kirjanikuks ja progress on tema loomingu peateema . Lavkrahvti jutud on olulisemad kui me arvata oskame , nende valguses muutub tähenduslikuks isegi piibel . Mõistame , et piibel on kirjutatud maalt välja aetud seentele õpetuseks , kuidas Maa tagasi vallutada . Eelvest ei tegele piibli dogmaatikaga , vaid keskendub ketserite loomingule , seega on tema loomade ja taimede harrastus igati põhjendatud . Ärge saage minust valesti aru , ei Eelvest ega Lavkrahvt ei ole ökoloogilise väärõpetuse levitajad . Loodust ei ole vaja kaitsta . On tarvis kuulata eakaid ja auväärseid , seeni , kes on vanemad kui maailm ja teha , mida nad käsivad . Inimkond on isegi loomade kõrval poisike ja inimlikud väärtused , sealhulgas ökoloogia , ei saa olla juhisteks maailmas seni , kuni on järgi kas või üks põlvepikkune loom , taim või seen . <arv>. Eesti Vabariigi kultuuripreemiad määratakse väljapaistvate loominguliste saavutuste eest kultuuri alal . <arv>. Igal aastal määratakse <arv> preemiat . Preemia määramisel võetakse arvesse sel kalendriaastal avalikkuseni jõudnud tööd . Ettepanekuid preemiate määramiseks esitatakse iga aasta <arv>. jaanuariks . <arv>. Preemia suuruseks on <arv> <arv> krooni , sellega kaasnevad tunnistus ja mälestusmedal . <arv>. Preemiad määrab vabariigi valitsus riigi kultuuripreemiate komisjoni esimehe ettepaneku alusel . Valitsuse otsus kultuuripreemiate kohta tehakse teatavaks ja preemiad antakse üle Eesti Vabariigi aastapäeval . Ettepanekuid riigi kultuuripreemia määramiseks võivad teha kõik juriidilised isikud , kelle põhimääruses on sätestatud kultuuri- ja haridusalane tegevus ning senised kultuuripreemia laureaadid . Tähtaeg on <arv>. jaanuar . Ettepanekud tuleb esitada kultuuriministeeriumisse . <arv>. Riigi kultuuristipendiumid määratakse riikliku kultuuripoliitika seisukohalt oluliste kultuuriprojektide või loominguliste tellimuste toetamiseks . <arv>. Ettepanekuid ja taotlusi stipendiumide määramiseks võivad esitada loomingulised liidud , juriidilised isikud , kelle põhimääruses on sätestatud kultuuri- ja haridusalane tegevus , samuti kohalikud omavalitsused ja kultuuriministeerium . <arv>. Stipendium määratakse kultuuriministri käskkirjaga , kus näidatakse ära konkreetne projekt või tellimus , mille jaoks on stipendium antud . <arv>. Igal aastal määratakse kuni <arv> stipendiumi . Stipendiumi suurus on <arv> <arv> krooni . Stipendiumi võib määrata nii üksikisikule kui organisatsioonile . <arv>. Stipendiumi määramist ei seota kindla kuupäevaga . Kultuuriministeerium on kohustatud avalikustama oma otsused riigi kultuuristipendiumide kohta ning üks kord aastas avalikustama ka nende kasutamise aruande . ARGO IDEON Eesti Panga keskpangapoliitika osakonna juhataja Aare Järvan näeb kurva tõsiasjana , et Eesti eelarve ülddefitsiit on äkitselt ületamas kõigi Euroopa Liidu riikide näitajaid . Samas tuleb keskpangal alustada dokumentide väljatöötamist , mis peavad Eesti panku ja ettevõtteid ette valmistama Euroopas saabuvaks rahaliiduks . “ Eesti eelarve ülddefitsiit ületab nüüd isegi Itaalia oma , ” pahandas Järvan . “ Sellist pretsedenti , kus valitsuse tulud ja kulud on omavahel nii paigast ära , Euroopa Liidus enam sel aastal ei ole . Ja see on juhtunud suhteliselt äkitsi , varem olime ikkagi oma riigirahadega plussis . ” Itaaliat kasutatakse Euroliidus tihti näitena kehvapoolse majandusseisuga riigist , kelle liitumine tulevase rahaliiduga on esialgu suure küsimärgi all . Keskpanga osakonnajuhtaja Järvan näeb aga Eestis edaspidigi seoses eelarvedefitsiidiga probleeme tekkimas . “ See juhtub , kui investeeritakse projektidesse , mis end ise otseselt tagasi ei tooda - ja kui nende peale veel laenu võetakse ” . Sotsiaalset turumajandust ei saa ehitada välislaenudega Kui rahandusministeeriumi välisabi ja -laenude osakonna juhataja Agate Dalton paar päeva varem hindas , et võiks kaaluda tulevikus ka sotsiaal- ja hariduse valdkondadele välisraha laenamist , siis Järvan jääb resoluutseks : “ Loodetavasti rahandusminister või isegi peaminister täpsustab , mida rahandusministeeriumi kõrge ametnik valitsuse rahanduspoliitika edasistest suundadest arvab ” . “ Kas on õige , et valitsuse majanduspoliitikat - mis teatavasti on sotsiaalne turumajandus - sel viisil välislaenudega finantseerida ei ole mõeldav ? ” küsis “ Postimees ” . “ Seda praktikat on proovitud ja ta ei ole end tõestanud , ” kinnitas Aare Järvan . Eesti Panga president Vahur Kraft kordas eile ajakirjanikele käibetõde , et kuna riigi võlakoorem hetkel väga suur ei ole , siis ruumi välislaenude võtmiseks veel on . “ Kuid väga oluline on see , millistesse valdkondadesse need suunatakse ja millised on prioriteedidEi taha Eesti laenupoliitikat kritiseerida , kuid nagu ka mõned rahandusministeeriumi ametnikud on väitnud , on aastatel <arv>-<arv> võetud laenudest suur osa nö halvad , mis tähendab seda , et nad kuuluvad tagasimaksmisele riigieelarvest . Seega on negatiivne kogemus Eestil olemas , ” ütles Kraft . Majanduskasvu on ikkagi vaja Eesti Panga poolt äsja üllitatud ülevaade “ Rahapoliitikast ja inflatsioonist ” kinnitab , et eelarvepuudujäägi katmine laenukapitaliga võib otsese või kaudse väliskapitali sissevoolu kaudu avaldada olulist lisamõju kogu majanduse nõudlussurvele , mis võib väljenduda kõrgemas inflatsioonis . Samas ei saa keskpank Eestis hinnataseme kasvu rahapoliitikaga otse mõjutada , kuna inflatsioon on põhjustatud mahukatest struktuurimuutustest majanduses . Ajakirjanduses hiljuti majanduskasvu üle toimunud vaidluse kohta ütles Vahur Kraft , et see suundus liialt erinevate numbrite väljaütlemisele , mis polnud eesmärk . “ Pigem on eesmärk see , et Eestil on tarvis jätkuvat , stabiilset ja kõrget majanduskasvu . Ja millised võiksid olla need teed ning võimalused - mida võiksid ära teha valitsus , riik , ettevõtjad , ” seletas ta . “ Olen endiselt seisukohal , et majanduskasv võiks ja peaks olema kiirem . Teiselt poolt on küsimus võimalustes selle saavutamiseks - ja on teatavad ohud . Need puudutavad eelarvepoliitikat ja tervikuna kiirenenud laenamist . Minu hinnangul peaksid jätkuma ja jääma alles põhimõtted , mis oleme enda ette seadnud alates <arv>. aastast . Et kõik institutsioonid ja inimesed teaksid , mis on riigi majanduspoliitika , kuhu ta tahab minna . Näen , et tegu on teatava ähmastumisega ja see teeb murelikuks , ” rõhutas keskpanga president . ELi rahasüsteemi muutus ei möödu Eestist Värskelt ümberformeerunud valitsus otsustas üleeilsel istungil , et kõikides ministeeriumides peab järgmise aasta prioriteediks nr. <arv> saama Euroopa Liiduga ühinemine . Peaminister Tiit Vähi kinnitusel selgub kuue kuni kaheksa kuu jooksul otsus , kas Eesti saab esimesse gruppi Euroopa Liiduga liitujate hulgas . Aare Järvani sõnul saab eurointegratsioonis keskpanga seisukohast teha jaotuse “ Brüsseliga tegelemiseks ja Frankfurdiga tegelemiseks ” , kuna esimene on Euroopa Liidu keskus ja teine puhtalt rahaliidu temaatika . Järvani sõnul on Eesti Pangal kavas järgmisel aastal ette valmistada mõned dokumendid selle kohta , mida peaksid Eesti pangad ja ka ettevõtted hakkama arvestama seoses rahaliidu lähenemisega . “ Euroopa Liidus endas on see töö hoogsalt käimas ja me ei saa arvata , et sealsed suured muutused lähevad meist mööda , ” kinnitas ta . Eesti rahasüsteemi ülesehituse eurokõlblikkust hinnates ütles Järvan , et ta on näinud täiesti tõsiseltvõetavate analüütikute arvamusi , mille kohaselt võiks Eesti süsteem olla näiteks Itaaliale eeskujuks , enne kui too rahaliitu sisse saab . “ On pakutud välja , et ELi riikide jaoks , kes ei ole esimese hooga rahaliidus sees , lepitakse kokku mingi eraldi mehhanism . Mitme ettepaneku kohaselt võib see kujuneda väga sarnaseks Eestis kehtivale valuutakomitee mehhanismile , ” arvas Järvan . URMAS TOOMING Riigieelarve seaduseelnõu järgi Pärnu sadamale jäälõhkuja rentimiseks kavandatud <arv>,<arv> miljonit krooni on regionaalpoliitiliselt ilmselt õige , kuid majanduslikus mõttes ebaotstarbekas otsus , arvab teede- ja sideministeeriumi asekantsler Viktor Palmet . Käesoleva aasta alguses eraldas teede- ja sideministeerium Pärnu sadama piirkonnas jäämurdmiseks <arv> miljonit krooni . See raha kulus jaanuaris jäälõhkuja Tarmo rentimiseks . Ministeeriumi andmetel külastas selle aja jooksul sadamat <arv> laeva . Palmeti hinnangul on riigi raha kasutamine sellisel viisil ebaotstarbekas . Kui Riigikogu kinnitab <arv>. aasta eelarve praegusel kujul , siis tuleb põhjalikult kaaluda , kuidas <arv>,<arv> miljonit krooni Pärnus kulutada . “ Tõenäoliselt ei ole mõistlik hakata raha kasutama kohe jaanuaris , kui kaubakäive on veel väike . Otstarbekam on jätta kulutused kevadeks , ” kinnitab Palmet . Samas oli Palmet nõus sellega , et sadama tööst sõltub suurel määral majandustegevus Pärnu regioonis , eriti turbatööstuses . Kuna tööhõive tagamine on terav probleem , siis regionaalpoliitiliselt tuleb riigi toetust õigeks pidada , et äritegevus saaks jätkuda ja areneda . Pärnu sadama peadirektori Peeter Volkovi sõnul toimub Pärnu sadama kaudu <arv> protsenti kogu Eesti turba- ning <arv>-<arv> protsenti puiduekspordist . Seejuures eksporditakse kaks kolmandikku turbast just talvekuudel . Aastas kulgeb Pärnu sadama kaudu umbes <arv> tuhat tonni kaupa . Volkov märkis , et <arv>,<arv> miljoni krooni eraldamine on Pärnu sadamale hea sõnum . “ Tegelikult ei peaks ju üldse Pärnu sadama asi olema , kui palju laevatee lahtihoidmiseks raha kulub , ” ütles Volkov . “ Põhiline , et töö tehtud saaks . ” Laevateede lahtihoidmineon riigi ülesanne <arv>. aastaks on Pärnu sadam taotlenud jäämurdmiseks <arv>,<arv> miljonit krooni . Kui rahuldada Pärnu sadama taotlused , siis tuleb ilmselt jätta rahastamata ka Kihnu või mõne muu laevatee hooldustööd . Volkov mainis , et praegu on kõik Eesti sadamad eraõiguslikud juriidilised isikud . Riigieelarvest ehk maksumaksjate rahast ei peaks doteerima ühtegi neist , sõltumata omandivormist . Sellest lähtuvalt ei tohiks laevateede lahtihoidmist nimetada dotatsiooniks . See on riigi kohustus ja ülesanne , samuti nagu meremärkide paigaldamine ja hooldus . “ Mina saan nii aru , et riik on Pärnusse kulgeva veetee tähtsustanud <arv>,<arv> miljoni krooniga , See tähendab , et pehme talve puhul hoitakse veetee täiesti lahti , karmi talve puhul aga vaid osaliselt . ” Eelmisel talvel oli Pärnu sadam kaks kuud jäävangis , kuna <arv> miljonist kroonist jätkus Tarmo töö tasumiseks vaid ühe kuu jooksul . ARGO IDEON IBMi Eesti esinduse käive moodustas <arv>. aastal <arv> miljonit krooni , teatas esinduse juht Ants Urvak . Tänavuseks loodab ta Eestis IBMi käibe kasvu umbes <arv>% võrra , millest suur osa peaks seostuma RE Eesti Postile tarnitava infosüsteemiga . IBMi Corporationi kontsernisisese avalikustamispoliitika kohaselt esitatakse ametlikult kinnitatud majandustulemusi ainult kogu ülemaailmse kontserni kohta . Aastaaruannetest ei leia seega viiteid ei alla <arv> töötajaga Eesti esinduse ega ka näiteks IBM Finland Oy töö tulemuste kohta . Kohalike konkureerivate arvutifirmade seas on selline poliitika leidnud mittemõistmist . Järgmisel aastal loodab IBM ka Eestis alustada oma Interneti-terminaalide turustamist , millest arvutikompaniid salamisi loodavad järgmist ülemaailmset müügibuumi . Ehkki IBMi variant uudistootest saab müügivalmiks alles kevadel , on IBMil “ Postimehe ” andmeil õnnestunud juba panna tasku kahe arvuti tellimus Tallinna Tehnikaülikoolilt . ARDO HANSSON Ardo Hansson on valitsuse endine majandusnõunik . Praegu taotlevad kümme Ida-Euroopa riiki ametlikult Euroopa Liidu liikmeks saamist . Seda , kui kiiresti nad sinna võetakse ( kui üldse võetakse ) , otsustatakse paljude poliitiliste ja majanduslike tegurite põhjal . Nii või teisiti on enamik neist tegureist seotud iga riigi märgatava valmidusega liitu astuda . Majanduslike kriteeriumide hulgas võivad olla läbiviidud reformide ulatus ja põhjalikkus , reformide praegune käik , tulud inimese kohta ja riigi majanduse integreeritus Euroopa Liidu omaga . Viimase kriteeriumi taga peituv loogika ütleb , et mida kõrgem on praeguse integratsiooni tase , seda valutum ja võimalikum on vastuvõtt Euroopa Liitu . Majandusliku integratsiooni taset näitab muu hulgas vastastikuse väliskaubanduse tähtsus ja Euroopa Liidu liikmesmaadest saadud välisinvesteeringute suurus . Kaubandusliku integratsiooni mõõtusid arvestades on Eesti küllaltki soodsal positsioonil . Seotust võib mõõta kahte moodi Riigi kaubandusliku integratsiooni taset võib mõõta kahte moodi . Esimene moodus seab vaatluse alla Euroopa Liidu liikmete osa riigi kogu väliskaubanduses , st Euroopa Liidu suhtelise tähtsuse võrreldes teiste kaubanduspartneritega . Teine moodus seab fookusesse riigi sisemajanduse koguprodukti , mida kaubastatakse Euroopa Liidus , st selle , kui tähtis on kaubavahetus Euroopa Liidu liikmetega riigi üldises majanduselus . Need kaks mõõtu võivad näidata erinevaid järjestusi , kuna riigid erinevad üksteisest oma avatuse astme poolest ehk selle poolest , kuivõrd tähtis osa on väliskaubandusel nende majanduses . Näiteks , kui suhteliselt suletud riik A kaupleb Euroopa Liiduga rohkem kui suhteliselt avatud riik B , siis on ikkagi võimalik , et Euroopa Liidu kaubandus paistab B majanduses suurem kui A omas . <arv>. aasta ametlikel andmetel põhinevas tabelis on need kaks mõõtu kümne liikmeksastumist taotleva riigi kohta . Väliskaubandus on näidatud ekspordi ja impordi keskmisega ning üksnes veetavate kaupade osas . Parem mõõt hõlmaks ka transporti , turismi ja muid teenuseid , mis moodustavad maailmakaubanduses üha kasvava osa . Kuna Eesti teenustekaubandus on suhteliselt ulatuslik , võib selline mõõt näidata , et Eesti on Euroopa Liiduga suhteliselt integreeritum , kui järjestused lubavad oletada . Arvudest , mis näitavad Euroopa Liidu osa kogu kaubanduses , võib järeldada , et liidripositsioonil on Sloveenia ja Poola , mille kaubavahetus Euroopa Liiduga moodustab kaks kolmandikku kogukaubandusest . Neile on üsna lähedal Ungari , Tshehhi ja Eesti , mille kaubavahetus Euroopa Liiduga moodustab umbes <arv> protsenti . Järjestuses kuuenda riigi Rumeenia osa on juba <arv> protsendi võrra väiksem kui Eesti oma . Tshehhi ja Eesti arvud on kõige üllatavamad . Sloveenia , Poola ja Ungari alustasid majanduslikku üleminekut juba osaliselt reformitud majandusega , olles loonud Läänega mõningaid kontakte . Seevastu Tshehhi ja Eesti olid teinud vähe reforme ning olid tihedalt integreerunud Nõukogude blokki ( <arv>. aastal oli umbes <arv> protsenti Eesti kaubandusest seotud Nõukogude blokiga ) . Poolal võib olla kõige suletum majandus Käesolevad arvud näitavad kahe riigi väliskaubanduse märkimisväärset ümberorienteerumist . Teine järjestus , mis põhineb Euroopa Liidu kaubanduse osal riigi sisemajanduse koguproduktis , seab Eesti selgelt liidrikohale . See peegeldab fakti , et Eestil on Ida-Euroopas vaieldamatult avatuim majandus , st suurim üldise väliskaubanduse osa sisemajanduse koguproduktis . Eestile järgneb Sloveenia , mille kaubavahetus Euroopa Liiduga moodustab sisemajanduse koguproduktist umbes <arv> protsenti väiksema osa . Eestist umbes <arv> protsendi võrra tahapoole jääb Tshehhi . Kõige suurem vahe neis kahes järjestuses on Poolal , mis on esimese mõõdu järgi teine ja teise järgi üheksas . See peegeldab taas fakti , et Poolal on võibolla kõige suletum majandus kümne liikmekssaamist taotleva riigi hulgas . Eesti väliskaubanduspoliitika on seni rajanenud kahel põhimõttel : avatud , liberaalne kaubandusrezhiim ja peatähelepanu integratsioonil Läänega . Esimese põhimõtte suhtes on paljud olnud väga kriitilised . Mõned on kritiseerinud isegi teist põhimõtet , nimetades meie poliitikat liiga Euroopa-keskseks . Aga kui meie peamine poliitiline eesmärk on Euroopa Liidu liikmeks saamine ja kui see tõesti sõltub meie objektiivsest valmidusest sinna astuda , siis tuleb järeldada , et mõlemad printsiibid on meid hästi teeninud . URMAS TOOMING Soome ja Eesti majandusteadlased jõudsid äsjavalminud ühisuuringus järeldusele , et Eesti tööstuse tehnoloogiline tase paraneb küll kiiresti , kuid on võrreldes Lääne-Euroopa maadega ikkagi madal . Eile tutvustati ajakirjanikele Eesti ja Soome majandusteadlaste koostöös valminud uurimust “ Technology Policy for Improving Competitiveness of Estonian Industries ” ( “ Tehnoloogiapoliitika Eesti tööstusharude konkurentsivõime parandamiseks ” - toim. ) , milles analüüsitakse Eesti tööstusharude praegust tehnoloogilist taset . Uuringu andmeil on kulutused uurimis- ja arendustegevusele Eestis olnud äärmiselt väikesed . <arv>. aastal läks tootmisele tehtud kulutustest vaid <arv>,<arv> protsenti uurimis- ja arendustegevusele , mis on äärmiselt madal . Võrdluseks - Soomes oli see <arv>. aastal <arv>,<arv> protsenti . Kulutused uurimisele on <arv>,<arv>% sisemajanduse koguproduktist Riigi teaduslike uuenduste ja leiutiste potentsiaal on nõrk , kui tööstuse kulutused uurimisele ja tootearendusele jäävad alla ühe protsendi sisemajanduse kogutoodangust . Eestis oli vastav näitaja <arv>. aastal <arv>,<arv> protsenti . Uurijate väitel on mahajäämuse üks peapõhjus Eesti innovatsioonisüsteemi nõrkus . Konkurentsivõime suurendamiseks Euroopas on eelkõige vaja panna suuremat rõhku innovaatikale , eriti selle eri osade koostöö tõhustamisele . Rahvusliku innovatsioonisüsteemi arendamine nõuab riikliku ja erasektori koostööd . Majandusministeeriumi asekantsler Signe Ratso ütles eilsel esitlusel , et Eestil on oma tööstuse tehnoloogilise ja kvaliteedi taseme ühtlustamisel Euroopa Liidu riikidega veel palju teha . Eesti tööstuse tehnoloogilise taseme nõrkus tuleneb paljuski sellest , et ettevõtted investeerivad arendustegevusse suhteliselt vähe . Tihti ostetakse välismaalt keskpärane tehnoloogia , mis võimaldab valmistada vaid keskpärast toodangut . Riik toetab välispatentide ostmist Eesti teaduspotentsiaal on küll kõrge , kuid tootmisse jõuab teadlaste tööst vähe . Ratso sõnul on selleks institutsionaalne baas olemas , näiteks tänavu said ettevõtted soovi korral kasutada <arv> miljonit krooni innovatsioonifondi raha , järgmisel aastal see summa kahekordistub . “ Ekspordiabi raames võib riik kinni maksta kuni poole välispatentide ostuhinnast , kuid kahjuks ei ole ettevõtted seda võimalust eriti agaralt kasutanud , ” avaldas ta kahetsust . Et Eesti ettevõtted suudavad ise arendustegevusse investeerida suhteliselt vähe , tuleb võimalikult palju kaasata välismaiseid otseinvesteeringuid . Riigi osa selles protsessis on soodsa investeerimiskliima loomine . Ratso lisas , et halb variant pole tööstuse arendamiseks ka allhangete tegemine ning välisfirmadega ühisprojektide käivitamine , samas ei tohiks allhanked jääda Eestile eesmärgiks omaette . Tehnoloogiaalase uurimuse autorid on Soome majandusinstituudi ETLA tütarfirma Etlatieto Oy teadur Birgitta Berg , Helsingi majanduskooli professor Mihkel Tombak ning Eesti majandusinstituudi teadur Kaarel Kilvits . Raamatut on esialgu trükitud <arv> eksemplari , millest <arv>-<arv> on mõeldud Eesti ettevõtjatele . Ligi pool miljonit Soome marka maksma läinud uurimistööd rahastas Soome kaubandus- ja tööstusministeerium . ALDO MAKSIMOV , VEIKO VISNAPUU Eesti klubide koondis Kalev võitis eile Tallinnas Bursa Tofas SK <arv> : <arv> , kuid kahe mängu kokkuvõttes pääses Radivoj Koraci karikasarja järgmisesse ringi Türgi meeskond - <arv> : <arv>. Goodbye , Ameerika , kus ma kunagi pole käinud , laulis aastaid tagasi Nautilus Pompilius Uuralite tagant . Samavõrd nostalgilise alatooniga võib nüüd kokku võtta ka Kalevi korvpallimeeskonna teekonna Radivoj Koraci radadel anno <arv>. Esimene tõsisem takistus osutus ületamatuks . Kalevi hall oli sedakorda kogunenud tõepooloest täismaja häälekaid poolehoidjaid , türklasi oli ehk kümmekond - ent lipp oli kaasas . Hingemattev lärm tekitas võistlusareenil vanadest aegadest tuttava pingestatuse ; kord teisel poolajal hakkas asi lausa sõna otseses mõttes susisema - saali täitis kärsahais . Kalevil ei jätkunud mängutarkust Kalevil alustasid Tiit Sokk , Aivar Kuusmaa , Silas Mills , Marek Noormets ja Willie Chapman . Bursa Tofase algviisik : Levent Topsakal , Vladan Alanovic , Steven Rogers , Samir Avdic , Rashard Griffith . Algusest peale oli raske . Kuusmaa ja Soku korvidest juhtis Kalev <arv> : <arv> , Mills sai käe klubide koondises valgeks ning <arv> : <arv> edu sisendas usku . Vahe ei tahtnud aga kasvada , türklased oli kaitses aplad ning ei lasknud Kalevil kiirrünnakutesse joosta . <arv>. minuti paiku tegid kalevlased ühe türklaste rünnaku kestel neli viga , lõpuks sai Avdic ikka punktid kirja - <arv> : <arv>. Torkas silma , et Kalev kiirustas sageli rünnakute lõpetamisel , leidmata õiget viskepositsiooni ja sööduvõimalust . Sellest tekkis hulgaliselt valesööte , möödaviskeid , samuti lubamatu hulk ründevigu , eriti teisel poolajal . Korraks oli Kalevi kaotusseis tänu eeskätt Griffithi võimsale korvialusele mängule juba ähvardav - <arv> : <arv>. Tema kõrval jäid Babenko ja Noormets , hiljem ka Metstak varju . Poolaja lõpus sai Avdis oma neljanda vea Kuusmaa vastu - too realiseeris vabavisked ning Kalevi edu oli <arv> : <arv>. Seega nö viik . Ent enamaks polnud Kalev kogu mängu jooksul suuteline . Viimasel minutil mängitakse edu maha - <arv> : <arv>. Teine poolaeg algas sujuvalt , korvid tulid mõlemale ladusamalt . Ka Mills näitas paaril korral oma võimekust - lauas ja muljetavaldava pealtsurumisega . Kuid raske on öelda , oli Millsist eile rohkem kasu või kahju . Poolaja keskel , veel Kalevi eduseisus , tegi noor ameeriklane paar valesöötu , kaotas palli ja tegi jooksu , mistõttu vastased said mitu kerget korvi . Griffith , Alanovic ja Rogers olid põhilised pahandusetegijad . Juba teise poolaja esimesel poolel oli kalevlaste tegevuses tunda paanilist vajadust kuuepunktiline vahe tasa teha ja ületada . Sellest ka ilmselt <arv>-<arv>- punktilises eduseisus tehtud kiirustatud lahendid . Kogu teise poolaja ulatuses oli näha , et Kalevi korvid tulid läbi viimase häda - vägisi . Türklased kasvatasid oma skoori märksa hõlpsamalt . Avdici väljalangemine juba kaheksandal minutil ( seis <arv> : <arv> ) ei muutnud miskit . Pärast Noormetsa pisut arusaamtult teenitud tehnilist viga oli Kalev taga juba <arv> : <arv>. Kui jäi seitse minutit , olid kaotusenumbrid <arv> : <arv>. Appi tõttas Kuusmaa kolmesega , ent sai kaitses ka kohe neljanda vea . Sokk viigistas samuti kolmesega seisuks <arv> : <arv> ning peagi viis Kuusmaa kaugvise Kalevi uuesti juhtima <arv> : <arv> ( <arv>.<arv> lõpuni ) . Lootus tärkas , ent siis sai Kuusmaa palli vahelt lõigates viienda vea . Edasi läks kõik allamäge . Viigiseisud vaheldusid ning hädased kaugvisked ei õnnestunud . Kalevi <arv> : <arv> võidunumbrid vaevalt kedagi lohutasid . Salumets tahab lõpetada Pärast kohtumist oli türklaste riietusruumi ees grupp sealseid ajakirjanikke ja asjamehi , kes kõik üksteisevõidu üritasid kodumaale rõõmusõnumit edastada . Tofase kolm võõrleegionäri Avdic , Griffith ja Alanovic kinnitasid “ Postimehele ” , et ihkavad võita Koraci karikat . Avdic kurtis , et vile oli kummaline . Ka Kullamäe sõnul oli vilepartii Türgis Kalevile hoopis sõbralikum . Veel leidis Avdic , et Kalevi mängus on tunda N. Liidu korvpallikooli mõju , tuues näiteks Sokku ja Kuusmaad . Viimase kohta aga avaldas arvamust , et nii Bursas kui Tallinnas eksis ta just otsustavatel hetkedel . “ Võitis targem ja tugevam . Meeskond , kellel oli parem psühholoogiline ettevalmistus , ” tõdes napisõnaline Jaak Salumets . “ Tegin oma tööd puhta südamega . Tahan tänada publikut ja mängijaid . Ilmselt hakkab mu aeg ümber saama , ” lõpetas mees . Kalevlastest tõi Kuusmaa <arv> , Sokk <arv> ja Chapman <arv> punkti , Tofase kasuks viskas Rogers <arv> , Griffith <arv> ja Alanovic <arv> punkti . ALDO MAKSIMOV Seitse tüsedat meest istusid hiina restoranis laua taga ja sõid . Mitte mingit antiloobiliha ega riisimägesid . Kergelt . Varsti tuli teele asuda . Rituaalne söömaaeg eelnes eestlastest sumomaadlejate eilsele äralennule Tokyosse , et osaleda viiendatel MM-võistlustel . Viimsete konservide kohvrisse toppimise asemel lasid neli asjaarmastajast sumokat koos treeneri ning muude asjaosalistega Ami-Ja lokaalis end kostitada . Söömine on sumomaadlejale oluline treeningukomponent . MM-võistlustel esimest korda Eestlased on kaks korda EMil käinud , MM-võistlustel võisteldakse esimest korda . Muide , maailmameistri selgitamisele iga riik ei pääsegi , selleks peab oma maailmajaos kuue tugevama hulka jõudma . EMi põhjal oli Eesti viies . “ Pole üldsegi paha , ” leiab judotreenerist sumomeeste juhendaja Riho Rannikmaa . Muidu saab maailma esivõistlustele eelmise MMi <arv> tugevamat riiki . Võistlusringi astuvad Tiit Tartlan ( kergekaalus , kuni <arv> kg ) , Jüri Uustalu ( keskkaalus , kuni <arv> kg ) , Kaido Tamme ( raskekaalus , üle <arv> kg ) ja Karl Lõõbas ( absoluutses kategoorias ) . Nii Tamme kui Lõõbase võistluskaal on umbes <arv> kilo , mis annab raskekaallaste hulgas välja tugeva keskmise . Üle <arv> on vaid mõni üksik . Konkurentsitult kaalukaim on tõenäoliselt maailma raskeim sportlane ameeriklane Emanuel Yarbrough - <arv> kilo meheilu . MMilt on ta toonud teisi ja kolmandaid kohti . Kuna Tamme oli endale MMi pileti varem lunastanud , valis ta võistlemiseks raskekaalu . Eesti meistrivõistlustel jäi ta aga Lõõbasele alla . Eile leidsid meeskonnakaaslased , et tegelik jõudude vahekord on omavahel selgitamata . Kõik endised maadlejad Kõik neli eestlast on endised maadlejad , nii nagu enamik sumokaid maailmas . Riho Rannikmaa sõnul sobibki sumo maadlejale karjääripikenduseks , eakamatele võimaluse andmiseks . “ Sumo ei ole konkurent maadlusele ega judole , ” ütleb ta . Erinevalt maadlusest ei oma vastupidavus erilist rolli , matsh kestab keskeltläbi <arv>-<arv> sekundit . Eesti meistrivõistlustel mõõdeti lühimaks heitluseks <arv>,<arv> sekundit , pikimaks <arv>. Pole ilmselt kahlust , et söömisel on sumomaadleja ettevalmistuses tähtis osa . Eestis , amatööride tasemel pole Rannikmaa sõnul toidu osakaal muidugi nii tähtis , kuid näiteks jaapani sumokatele on selleks otstarbeks välja töötatud optimaalsed programmid . Sumomaadleja peab sööma <arv> protsenti , ütles üks Tallinnas käinud jaapanlasest sumoasjatundja . Kui aga sumo tippmehi vaadata , siis on see protsent kardetavasti küll suurem . Ühinenud Euroopaga Jaapani vastu Rannikmaa väitel lenneldakse Tõusva Päikese Maale liigsuurte lootusteta , kuigi raskemad mehed ei tahtnud öelduga päris nõus olla . Eurooplastel on viimastel aastatel MMil korralikult läinud - viimati võitsid taanlane , venelane , sakslane ja prantslane saadaolevast tosinast medalist juba neli . Kogu kuld kuulus Jaapanile . Tugevuselt järgmisteks loetakse Mongooliat ja Brasiiliat . RANDO SOOME , Pielavesi Kümnevõistleja Eduard Hämäläinen võib eeloleval suvel Ateenas peetaval MMil esindada Soomet . Nii otsustati üksmeelselt Monakos peetud Rahvusvahelise Kergejõustikuföderatsiooni ( IAAF ) istungil . Soome passita soomlane Soome kergejõustikukoondis sai endale üleöö uue liikme , kui Monakos peetud IAAFi istungil näidati rohelist tuld kümnevõistleja Eduard Hämäläise soovile esindada tulevikus oma esiisade kodumaad . IAAFi otsus oli oodatud ja ainsaks riskiteguriks peeti seda , et Hämäläisel pole ikka veel taskus Soome passi . Üritused kiirendada Hämäläise ning tema pere kodakondsusprobleemi lahendamist luhtusid , sest president Martti Ahtisaari , kes ise on mitmel pool vihjanud oma toetusest eksvalgevenelasest kergejõustikuässale , ei kirjutanud vajalikele paberitele alla isegi mitte Soome iseseisvuspäeva ( <arv>. detsember ) peomeeleolus . IAAF aktsepteeris aga Hämäläise eelmise leivaisa Valgevene ning Soome kergejõustikuliitude omavahelist kokkulepet ning andis talle eriloaga õiguse esindada siniristilippu alates <arv>. augustist <arv>. Seega teeb <arv>-aastane Hämäläinen Ateena MMil kaasa juba Soome värvides . Eduard Hämäläinen on MM-võistluste kahekordne hõbemedaliomanik ( <arv> Stuttgard ja <arv> Göteborg ) ning mehe enda sõnutsi unistab ta Ateenas oma uuele kodumaale kulla võitmisest . “ Iltalehtile ” enne IAAFi istungit antud intervjuus asetab Hämäläinen aga Ateena MMi favoriidikoorma ameeriklase O'Brieni ning tshehhi Dvoraki õlgadele . Erki Noole väljavaadetesse tõusta Ateenas medalikolmikusse Hämäläinen ei usu . “ Ennustan , et Ateena MMil võidetakse kuldmedal kas siis eriti hea või eriti halva tulemusega , ” kõneles Hämäläinen . <arv>. aasta MM-võistlused Helsingisse ? IAAFis kulisside taga kõva veenmistööd teinud Soome Spordi Keskliidu juhid Ilkka Kanerva ning Antti Pihlajakoski olid Hämäläisele võistluslitsentsi andmise üle mõistagi rõõmsad . Veel praegugi Monakos olevad spordijuhid ei jaga aga mitmete siinsete kergejõustikuvaatlejate kartust , et Hämäläisele eriloa andmine vähendab Soome võimalusi saada endale <arv>. aasta MMi korraldamisõigus . Nimelt peljatakse , et jäärapäine IAAFi president Primo Nebiolo ei tule soomlastele kahte korda vastu ning kauaoodatud kergejõustikupidu jääb kolme aasta pärast Helsingis pidamata . Passiivsuses meie põhjanaabrite kergejõustikujuhte küll süüdistada ei saa , sest lisaks MM-võistlustele soovib Soome korraldada veel ka <arv>. või <arv>. aasta Grand Prix sarja finaali . RAIMO PEIKER Kanaari saartel Las Palmases algas maailma kuue tugevaima suurmeistri osavõtul kaheringiline maleturniir , mis vältab <arv>. detsembrini . Loos reastas tippsuurmeistrid selliselt : <arv>. Anatoli Karpov ( Venemaa ) , <arv>. Viswanathan Anand ( India ) , <arv>. Veselin Topalov ( Bulgaaria ) , <arv>. Garri Kasparov ( Venemaa ) , <arv>. Vladimir Kramnik ( Venemaa ) , <arv>. Vassili Ivantshuk . Avavoorus oli ainsana võidukas Kasparov , kes <arv> käigu järel alistas noore bulgaarlase Topalovi . Anand ja Kramnik tegid kiirviigi , Karpovil ja Ivantshukil kulus aga viigilepinguni jõudmiseks <arv> käiku . Teises voorus lõppesid kõik kolm kohtumist punkti poolitamisega . Kramnik ja Topalov heitlesid seitse tundi , kuid lõpetasid ikkagi <arv>. käigul viigisadamas . Karpovil ja Anandil kulus viigini jõudmiseks <arv> ning Kasparovil ja Ivantshukil <arv> käiku . Viimast päris lühiviigiks siiski lugeda ei saa , sest mängiti kolm tundi ja <arv> minutit . Kahe vooru järel on Kasparovil <arv>,<arv> ; Karpovil , Anandil , Ivantshukil ja Kramnikul <arv> ning Topalovil <arv>,<arv> punkti . Pärast mitmeaastast vaheaega istuvad taas ühe laua taha Garri Kasparov ja Anatoli Karpov , kes on seni omavahel mänginud <arv> ( ! ) partiid . Kasparov on neist võitnud <arv> , kaotanud <arv> , kuna <arv> kohtumist on jäänud viiki . <arv>. aastal näis Karpovi täht langevat . Ta jäi pretendentide poolfinaalmatshis kindlalt alla inglasele Nigel Shortile ja oleks pidanud uut tõusu altpoolt alustama . Tema õnneks lõid Kasparov ja Short FIDEga konkureeriva maleorganisatsiooni PCA . Karpov sai võimaluse end maksma panna FIDE MM-matshis hollandlase Jan Timmaniga . Õnn naeratas Karpovile veel kord . Maailm pidas tõeliseks maailmameistriks aga endiselt Kasparovit . Kuid tugevakoosseisulise Linaresi maleturniiri võitmine ja Kasparovi alistamine andsid jälle trumbid Karpovi kätte . Edaspidi hoidus Karpov mitu aastat Kasparoviga kohtumast . Alles FIDE presidendi Kirsan Iljumzhinovi MM-tiitlit devalveeriv projekt tõi maailma kaks kangemat maletajat ühte paati . Nad kavatsevad järgmisel aastal pidada <arv>- või <arv>-partiilise tiitlimatshi . KARL TAKLAJA Tallinna linnavalitsus hakkab oma homsel istungil arutama AS Tallinna Soojus ettepanekut sooja hinna tariifide muutmise kohta . Täielikult linnale kuuluva Tallinna Soojuse ettepanekul tuleks elanikkonnale müüdava soojusenergia hinda tõsta ning asutustele ja ettevõtetele müüdava oma alandada . Viimati tõsteti soojahindu märtsis . Ettevõte , kelle korraldada on <arv> protsenti linna soojamajandusest , on linnavalitsusele esitanud kaks ettepanekut . Kunagi munitsipaalettevõttele Linnasoojus kuulunud katlamajade kliendid maksavad täna soojuse eest <arv> krooni megavatt-tund . Endise soojusvõrguga seotud elanikud maksavad aga <arv> krooni . Esimene ettepanek taotleb erineva soojusvõrguga ühendatud tarbijate ebavõrdsuse kaotamist ning edaspidi peaksid kõik maksma <arv> krooni . Teise ettepaneku kohaselt tõstetakse praegu <arv> krooni megavatt-tunni eest maksvatel eratarbijatel megavatt-tunni hind <arv> kroonile . Tallinna Soojus põhjendas kahe variandi esitamist sellega , et praegu pole veel selge otsustav küsimus , kas vee hinda tuleval aastal tõstetakse või mitte . Endine Tallinna linnavalitsus ja volikogu ei nõustunud Tallinna Soojuse korduvatele ettepanekutele vaatamata soojusenergia hinda tänevu enam tõstma . Linnavalitsus põhjendas keeldumist vajadusega kaitsta tarbijat . Tallinna Soojusvõrgu direktor Leonid Lipavski kinnitusel peab eratarbija poolt sooja eest makstav tasu lähenema juriidilistele isikutele kehtestatud hinnatasemele ning järgmisel sajandil seda ka ületama . Tallinna Soojuse ettepanek kärpida asutustele ja ettevõtetele müüdava soojusenergia hinda on ajendatud ka sellest , et mitu suurt soojatarbijat on Tallinna Soojuse teenetest loobunud . Tallinna Soojuse tööstustarbijate osatähtsus kõigi klientide seas on selle aastaga langenud <arv> protsendilt <arv>le . Majandusministeeriumi määruse kohaselt tuleb soojahinnad määrata kütteperioodi alguseks , milleks loetakse esimest juulit . JAANUS PUTTING Läinud nädalal alustas ehitusettevõte Facio Stroomi ranna teeninduskompleksi ehitust , mis on üheks sammuks kogu ranna väljaehitamisel , heakorrastamisel ja haljastamisel . Projekti esimene järk peaks valmima <arv>. märtsiks . Kuigi linn on projekti elluviimiseks sel aastal investeerinud kaks miljonit krooni , jääb kompleksi valmissaamiseks rahast väheks . Tuleva aasta linna investeeringute kavasse ei mahtunud Stroomi rannakompleks sootuks . Põhja-Tallinna linnaosa valitsusest kinnitati , et ranna teeninduskompleksi trassid - elekter , side , kanalisatsioon , vesi - peaks kogu ranna detailplaneeringu raames esimese etapina valmima märtsi alguseks , ülejäänud tööd ( rannahoone , haljastus , spordi- ja mänguväljakute ning massiüritusteks mõeldud lõkkeplatsi rajamine ) peaksid lõppema mai keskpaiku . Samas nentis linnaosa valitsuse nõunik Liina Kiiter “ Postimehele ” , et linna tuleva aasta investeeringutes Stroomi ranna väljaehitamiseks kohta pole ning tänavu eraldatud summast kompleksi lõpuni ehitamiseks kahjuks ei jätku . “ Sel aastal eraldas linn Stroomi ranna ehituseks kaks miljonit krooni , mis on arvestatud üldehitustöödeks ning kommunikatsioonide ja rannahoone valmimiseks , ” märkis Kiiter . Terve ranna teeninduskompleksi valmimiseks on kalkuleeritud aga kuus ja pool miljonit krooni . Kiiter oli siiski veendunud , et rannakompleks ehitatakse vaatamata kõigele valmis . “ Võimalik , et selleks leiavad linnaosa võimud mingi teise lahenduse , ” sõnas nõunik . Põhja-Tallinna linnaosa valitsus tahab Stroomi ranna tulevaks suveks kapitaalselt välja ehitada : randa rajatavasse kompleksi tulevad paadihoidla , tualetid , dushiruumid ja korralik söögikoht . Siiani oli Stroomi rannas külastajate tarbeks vaid mõned riietuskabiinid , laste kiiged , jalgpalliväljak ning soojak vetelpäästjate ja nende paatide tarbeks . Stroomi rand , mis oli Kopli lahe idaosa saastatuse tõttu üle kahekümne aasta suletud , taasavati suplejatele tänavu <arv>. juulil . Stroomi rand paikneb suurte korruselamute vahetus läheduses ning meelitab päikselistel suvepäevadel tuhandeid inimesi . Loa ehitada Stroomi rand supelrannaks said Põhja-Tallinna võimud linnaplaneerimisametilt juuli algul . “ Peegel ” Täna kell <arv>.<arv> , Venemaa TV : “ Peegel ” ( “ Zerkalo ” ) , NSVL <arv>. Rezhii : Andrei Tarkovski . Kui Andrei Tarkovski vaatajatest enneolematult tulvil TPI aulas filmihuviliste ette astus , pidas ta pausi ja sõnas : “ See film on mulle väga tähtis . Ma pühendasin selle oma emale . ” Peaaegu kõigi oma filmide puhul kohtas Tarkovski ametnike nüri vastuseisu . Seepärast jõudsid tema tööd nõukogude vaatajateni tavaliselt alles pärast seda , kui need pool- või päris salaja välismaale viiduna olid seal juba tunnustuse leidnud . Ka “ Peegel ” oli aasta riiulil seisnud , lavastusrahad olid saamata ning kuuldavasti vaevasid rezhissööri tollal mitte päris tüüpilised leivaraha mured . Eesti Kinoliidu ja Filmikunsti Propaganda Büroo kutsel esitles ta oma filmi tookord päris mitmelaadsete auditooriumide ees . “ Peegel ” on Tarkovski autobiograafilisim teos . Minategelane ( Innokenti Smoktunovski häälega ) liigub oma mälestuste , mõtete ja nägemuste najal läbi aja <arv>ndate aastate lapsepõlvest tänapäeva . Filmi subjektiivsus avaldub peategelase suhtes oma emasse ja naisesse ( ema ja Natalja osas on Margarita Terehhova , kuid vana naise rollis näeme ka Andrei ema L. Tarkovskajat ) . See suhe on vastuoluline ja süütundest dikteeritud . ei ole raske film , kuigi selles puudub tavapärane kindlalt arenev süzheeliin . Filmile sisseelamiseks võiks selle sõnumit võtta vastu nagu inimese mälu pilte . Selles säilib kõik oluline ja sündmuste seosed on enam sõltuvad rezhissööri maailmapildist kui nende loogilistest seostest . Filmi ülesehituse mõistmiseks on sobiv mõtiskleda oma elu ja möödaniku eredamate hetkede üle . Sest filmi kangelane on alati autori abstraktse mõttetöö asjastatud kujund , mille kaudu autor esitab oma elu . Film algab dokumentaalsete kaadritega , milles terapeut sunnib tõsise kõneveaga poissi kordama üht ja sama lauset : “ Ma oskan rääkida . ” Kui usud , siis julged . Kui usud ja julged , siis suudad vabaneda psüühilistest tõketest . TIIT MERISALU TIINA KAALEP “ Carte blanche ” , <arv>. detsember , ETV . Teisipäeval oli võimalik näha <arv>. saadet Urmas Oti elust ja tegevusest . Arvet peab ta ise . Urmas Ott teeb oma saadetes tavaliselt seda , et räägib enesest . Jälgigem , kui palju pöördumisi oma külalise poole algab tal tõdemusega - nagu ma olen aru saanud - , mis päädib abitu küsimusega : on see nii ? Igas saates tuleb sellesarnaseid konstruktsioone ette vähemalt kolm . Seekord oli talle seltsiks tulnud Erkki Nool . Kena inimene . Aga jutt käis ikka Otist . Ott on aastate jooksul maalinud enesest portree kui tavalisest arukast eesti mehest , kes tähelepanuga loeb ilmuvaid raamatuid , huvitub kultuurist , spordist ja poliitikast , ent kõike seda mõõdukalt , millessegi tõsisemalt süvenemata . Iseenesest on tema saated normaalsed , ent ainult Eesti taoline , ilma arenenud meelelahutus- ja ajakirjandustööstuseta maa saab staariseisusesse tõsta ajakirjaniku , nagu Urmas Ott . Oti saadetes ei ole enam ammu midagi üllatavat . Inimesed tema saadetes on väljapeetud ja esinevad oma tavapärases kvaliteedis , mis tavaliselt on ju hea . Aga see pole Oti teene . Ajakirjanik Ott ei ole viimasel ajal enne oma külalistega kohtumist vaevunud enesele selgeks tegema nende kõige lihtsamaid eluloolisi seiku . Nii läheb väärtuslik saateaeg kaotsi küsimustele , nagu “ mis aastal Hansapank loodi ? ” ja “ kas te elate äia-ämmaga koos või eraldi ? ” Kui need asjad on saate seisukohalt olulised , peab ajakirjanik lihtsa kodutöö enne saadet ära tegema . Kui need on ebaolulised , võiks oma pealiskaudsusele mitte osundada . <arv> aastat tagasi Lennart Meri : Eesti on keerulises olukorras EV välisminister Lennart Meri ütles eile pressikonverentsil , et Eesti on sattunud väga keerulisse olukorda , kus meid ähvardab majanduslik ja julgeolekuvaakum . Järgmised <arv> - <arv> kuud peavad Meri sõnul andma vastused , kas suudame end ühendada Euroopaga , kasutades selleks kõiki võimalikke struktuure . Välisminister avaldas kahetsust , et suurem osa välissaatkondi pole Tallinnas veel tööle hakanud . Veidi parem on olukord Eesti saatkondade avamisega välismaal . Meri rääkis oma viimaste välisreiside tulemustest ja tööst Eesti julgeoleku kindlustamisel ning Eesti integreerimisel Euroopa poliitikasse . Ta märkis , et Eesti pöördumine Euroopa Nõukogu poole võeti vastu väga soojalt . Mitme riigi esindajad rõhutasid oma sõnavõttudes , et ei piisa ainult sõltumatuse tunnustamisest , see tuleb tagada konkreetse majandusabiga . <arv> aastat tagasi Hädaohtlik viivitamine Meie Vabariigi Valitsus töötab juba pikemat aega pooliku koosseisuga . Tema täiendamisest ei ole viimasel ajal midagi kuulda , küll aga on kuulda , et Riigikogu ligemal ajal pikemale pühadepuhkusele kavatseb minna . Ja kui riigivanem Valitsuse täiendamise asjas energilisemaid samme ei astu , siis on karta , et Riigikogu puhkeajal Vabariigi asjade juhtimine pooliku Valitsuse kätte jääb . Ja see väljavaade ei tõota midagi head . Praegune viivitamine Valitsuse täiendamisega on nii halva seisukorra loonud , et oluliselt väga tähtsa kaubandus-tööstusministeeriumi juhatamine välisministri käes on , kelle peale kui mineja mehe peale vaadatakse ja keda teravalt arvustatakse tema oma ministeeriumi juhtimise pärast . Sama tähtis teedeministeerium on põllutööministri juhatada . Sarnane poolik asjaajamine võib meie Vabariigile väga palju maksma minna . Niihästi riigivanem kui ka tööerakond peaks selle üle väga tõsiselt järele mõtlema , missuguse suure vastutuse nad seega oma peale võtavad , et nad Valitsuse täiendamisega viivitavad . ARGO TAAL Eile , Eesti Pimedate Liidu <arv>. aastapäeval avas Eesti Pimedate Muuseum Lõuna-Eesti Pimedate Ühingu majas ( Era <arv> ) oma esimese püsiekspositsiooni . Muuseum on asutatud <arv>. aastal , kuid seni on üksnes kogutud esemeid ning korraldatud ajutisi näitusi . Pimedate muuseum ei ole saanud toetust Eesti riigilt ja Tartu linnalt , küll aga mitmetelt fondidelt ning Põhjamaade pimedate organisatsioonidelt ja ka eraisikutelt . “ Väljapanekut poleks saanud avada paljude sõprade abita . Ekspositsiooni avamiseks kulus pisut rohkem kui <arv> <arv> krooni , ” ütles muuseumi ja Tartu Nägemisvaegurite Arenduskeskuse juhataja Aldo Kals . Ekspositsioon on paigutatud kahte ruumi . Vaadata saab töötuba , kus tutvustatakse pimedate kolme ajaloolist kutseala - harja- , mati- ja vitsatööd . Klassitoas näidatakse pimedate tähestikke , kirjutusvahendeid , maakaarte , raamatuid ja muusikariistu . Muuseumis võib eksponaate katsuda , et ekspositsiooniga saaksid tutvuda ka pimedad . Muuseumis kõlab Eesti pimeda helilooja Ferdinand Mühlhauseni ( <arv>-<arv> ) muusika . Nii pimedatele kui nägijatele Eksponaadid valis välja Aldo Kals , kuid väljapaneku kujundamisel oli vaja nägija abi ning selle töö tegi Tartu Linnamuuseumi ekspositsiooniosakonna juhataja Silja Paris . Parise sõnul oli töö eripärane , sest pidi lähtuma nii nägijate kui pimedate huvidest . Linnamuuseumi direktor Heivi Pullerits märkis , et kuna pimedate muuseumil on nüüd olemas püsiekspositsioon , peaks riik hakkama ettevõtmist rahaliselt toetama nagu iga teist muuseumi . “ Muuseumi säilikud on unikaalsed . Siin hoitakse ka kogu eesti pimedate organisatsioonide ajalugu sisaldavaid arhiive , ” ütles Pullerits . Ekspositsiooni avamisel osalenud linnapea Tõnis Lukas märkis , et väljapanek on küll pisut vanamoodne , kuid täidab oma eesmärki , kajastades ühe inimeste rühma elu ja ajalugu . Lukas ütles , et linnavalitsus kavatseb toetada pimedate organisatsiooni , võttes linnavalitsuse ruumide koristamisel kasutusele harjad ja muud koristusvahendid , mida toodab pimedate ettevõte Epitar . “ Seda ei saa teha käsu korras , kuid pimedate valmistatud toodete kasutamine võiks saada heaks tooniks , ” ütles Lukas . “ TARTU POSTIMEES ” <arv>. novembril , kaks päeva enne volikogu istungit , kus kinnitati abilinnapeaks Kalle Jürgenson , saatsid volikogule kirja maja Jalaka tänav <arv> ühistu liikmed , süüdistades RAS Elumajale kuuluvaid elamuid haldava ettevõtte AS Tremonte direktorit Kalle Jürgensoni hoolimatuses . Pöördumine , jõudnud volikogu esimehe Väino Kulli kätte , on saadetud edasi linnapea Tõnis Lukasele signeeringuga “ teadmiseks ” , kes on saatnud selle sama märkusega asjaosalisele Kalle Jürgensonile , viimane on ilmselt pöördumist läbi lugemata saatnud selle oma alluvale linnavarade osakonna juhatajale Ülle Laasile märkega “ korraldamiseks , vastamiseks ” . Pöördumises volikogu poole on kirjas , et maja Jalaka <arv> hoolduskulude katteks on AS Tremonte nõudnud <arv>. oktoobrist <arv>. aastal kuni korteriühistu moodustamiseni <arv>. juulil <arv>. aastal <arv> <arv> krooni . AS Tremonte raamatupidamise andmetel on nimetatud ajavahemikus kulutatud <arv> <arv> krooni . Pöördumises on kirjas ka , et vaatamata ühistu juhatuse nõudmistele pole üle antud elamu dokumentatsiooni ega tagastatud enamtasutud raha . Alla on kirjutanud <arv> ühistu liiget . AITA OTTAS Tartu koolide kodanikuõpetuse õpetajad kohtusid eile linnapea Tõnis Lukase ja abilinnapea Toivo Jullineniga . Õpetajad osalesid Jaan Tõnissoni Instituudi korraldatud seminaril “ Riik ja kirik ” , kus ettekannetega esinesid usuteaduskonna magistrandid . Ajalooõpetajate seltsi eestvõttel kohtuti ka uute linnajuhtide Lukase ja Jullineniga , kes on mõlemad ajaloolased . Õpetajad küsisid linna eelarve ja selles hariduse osa kohta . Tõnis Lukas selgitas , et kõigi omavalitsuste eelarve struktuur on selline , et prioriteediks on haridus ja sotsiaalsfäär . Kui <arv>. aastal hakkavad õpetajad palka saama mitte enam riigieelarvest , vaid linnalt , suureneb haridusraha osakaal kohalikus eelarves veelgi . “ Meie kohus on jälgida , et raha läheks õigesse kohta ja et seda kasutataks otstarbekalt , ” täpsustas Lukas linnavalitsuse rolli . “ Haridusasutused sõltumata omandivormist peaksid tunnetama , et linn hindab nende tegevust , ” ütles Jullinen . Ta lisas , et linn võtab enda kanda osa eralasteaedade ja -koolide kuludest , nad hakkavad linnalt saama toetusena pool kõige odavama lasteaiakoha või õpilaskoha maksumusest . Arutelu tekkis omal ajal tühjaks jäänud ja siis erafirmadele välja renditud lasteaiahoonete üle . Praegu on lasteaiaealisi rohkem kui viie-kuue aasta eest ning kõigile ei jätku kohti . Normaalseks ei saa pidada ka seda , et osa algklasside õpilasi peab koolis käima õhtuses vahetuses . Kolme uue kooli asukoht on linnaplaneeringus välja valitud - Ihastes , Tähtveres , Karlovas - , aga nende ehitamiseks pole linnal raha . Tõnis Lukas ütles , et iga kapitalimahutust tuleb linnal põhjalikult kaaluda , et mitte teha valearvestusi . Toivo Jullinen nõustus ajalooõpetajate seltsi esinaise <arv>. keskkooli ajalooõpetaja Reet Kandimaa ettepanekuga , et linnavalitsusega võiksid teha koostööd aktiivsemad kooliõpilased noorte poliitikute klubina . “ TARTU POSTIMEES ” Tartu Postkontori direktori Jaak Ojaste sõnul on selgunud , et jõulumark ( <arv>.<arv> krooni ) , millel on kujutatud päkapikk küünlaga ja ema lapsega , on liialt paksu liimikihiga ning nõuab enne ümbrikule kleepimist tugevat niisutamist . Jaak Ojaste sõnul võib mark vastasel juhul ümbrikult lahti kuivada . AITA OTTAS Eile saabusid abilinnapea Toivo Jullinen , välissuhete ja ettevõtluse arengu juhataja asetäitja Toomas Tael ja haridusosakonna nõunik Eda Anton Soomest Turust , kus sõlmiti kahe linna vahel koostööprotokoll . Tähtsamad punktid <arv>. Haridus ja täiendõpe Vastav koostöölepe on sõlmitud juba käesoleva aasta <arv>. septembril . <arv>. Majandus Soovitakse teha koostööd linnavalitsuse rahandusspetsialistide , ehituskorralduse ja linnamajanduse osakonna töötajate täienduskoolituseks . Mõlema linna ettevõtluse arengu osakonnad vahetavad informatsiooni messide kohta . Aidatakse kaasa kaubandus-tööstuskodade ja tehnoparkide otsesidemete arengule . Enam tähelepanu pööratakse turismiinfole . <arv>. Kultuur Alustatakse ettevalmistusi ühiste kultuurialaste suurürituste korraldamiseks . Toetatakse kultuurikollektiivide ja näituste vahetust ning vahetatakse informatsiooni kultuurisündmuste kohta . <arv>. Sport ja noorsootöö Turu tutvustab tervisespordi nõuandepäevade kogemust . Toetatakse sidemeid ja vahetatakse infot ürituste kohta . Uuritakse võimalusi noorsootöötajate koostööks . <arv>. Tervishoid ja sotsiaalabi Selgitatakse koostöös ülikoolidega WHO piirkonnakeskuste loomise võimalusi , lootes Euroopa Liidu finantseerimisele . Koostöölepingu sõlmimist kommenteerib Tartu delegatsiooni juht abilinnapea Toivo Jullinen : Sõpruslinnu on Tartul Soomes ikka ainult üks , ja see on Tampere . Aga loomulikult peab Tartu olema võimalikult avatud linn , ja avatud ka suheteks erinevate linnadega . Turu linnaga tekkisid Tartul lähemad suhted eelmise aasta alguses , kui siin peeti ühine seminar “ Linn ja ülikool ” . Turu Ülikoolil on varasemad sidemed Tartu Ülikooliga ning need on nüüd laienenud linnadevahelisteks . Turu linn on Eestist otsinud partnereid konkreetseteks ettevõtmisteks , näiteks on neil suhted ka Kuressaarega ja Haapsaluga . Tartu vastu on neil huvi eelkõige seoses ülikooliga . Muide , Tartu Üliõpilasküla võttis eeskuju Turust . Koostöölepingu sõlmimise eel palus Turu linnavalitsus saata meie osakondade soovid ja arvestas nendega koolituse , tutvumisreiside jms kavandamisel . Nendepoolne peaaegu ainuke ettepanek oli , et Tartu osaleks senisest aktiivsemalt tervete linnade liikumises . Nimelt soovib Turu saada WHO , Maailma Tervishoiuorganisatsiooni piirkondlikuks keskuseks . Samuti tahavad nad Euroopa Liidus olla nn soovitajamaa meie projektide suhtes . Ettevalmistamisel on mitmete ühiste kultuuriürituste korraldamine . Kui meie laululava saab endale kaasaegsed helivõimendusseadmed , võime Turu kaudu loota siia esinema maailmanimesid . Kesklinnas eile <arv>.<arv> Riia ja Pepleri tänava nurgal jalakäijate ületuskohal riivas veoauto ZIL tänavat ületanud <arv>-aastast tütarlast . Kiirabi lapsel vigastusi ei avastanud . Karlovas üleeile <arv>.<arv> Purde <arv> ühes korteris põles voodi ees olnud pappkast , mis kustutati enne tuletõrjujate kohalejõudmist . Vingumürgituse saanud mees viidi haiglasse . Tammelinnas üleeile <arv>.<arv> Kaltsaka välimusega mees nõudis Kesk kaares mööduvalt naiselt raha . Naisel õnnestus põgeneda , politsei tülitajat ei tabanud . Supilinnas üleeile <arv>.<arv> Kroonuaia ja Emajõe tänava ristmikul pidas valvekoondise mobiilrühm kinni <arv>- ja <arv>-aastase mehe , kes olid tunginud valvatavale objektile . Tartu vallas eile <arv>.<arv> Erala külas on varastatud valge Volkswagen Jetta <arv> TBS . Karlovas eile <arv>.<arv> Õnne ja Võru tänava ristmikul sõitis Opel peateele ette PAZ-bussile . <arv>-aastasel sõiduautojuhil murdus kaks roiet . Annelinnas eile <arv>.<arv> Anne tänava ühes korteris löödi <arv>-aastasele mehele peo käigus noaga rindkeresse . Vigastatu viidi haiglasse , <arv>-aastane veretöös kahtlustatav arestimajja . Ülenurme vallas eile <arv>.<arv> Võru maantee esimesel kilomeetril enne Liivat kaotas Ford Sierra juhitavuse ja paiskus üle katuse . Kiirabi viis ühe mehe haiglasse . Karlovas eile <arv>.<arv> Lille ja Tähe tänava nurgal rebiti <arv>-aastasel naisel õlalt käekott . Ohver riisujat ei näinud . Politsei leidis koti hiljem Lille mäe haldushoone ehituse keldrist . Täna kell <arv>-<arv> igal täistunnil loeng jõulukommetest ja toitudest ( eelregistreerimisega ) ; jõulukrooni , jõulupärja ja krässi valmistamine ( eelregistreerimisega ) ERMi näitusemajas , kell <arv> ülelinnaline viktoriin “ Tunne jõuluvanade maad ” Tartu Laste ja Noorte Majas . kell <arv>-<arv> uute käsitöötoodete demonstratsioon Liivimaa Käsitöö kaupluses Salong , kell <arv> esinevad Tähtvere lasteaia lapsed Tartu Näituste Messikeskuses , kell <arv>-<arv> töötab päkapikkude jõuluraudtee Tartu Mänguasjamuuseumis , kell <arv> maailmadzhäss Tartus - Niels-Henning Örsted Pedersen Tartu Ülikooli aulas . Homme kell <arv>-<arv> saab lugeda päkapikule luuletusi , joonistada ja maalida ning päkapikk aitab jõuluvanale kirja kirjutada Tartu Laste ja Noorte Majas , kell <arv> vaibanäituse avamine ERMi näitusemajas , kell <arv> esineb võistlusklubi Alo Tartu Näituste Messikeskuses , kell <arv> esineb C.C. tantsutrupp Tartu Näituste Messikeskuses . TOOMAS MATTSON , ERKKI BAHOVSKI Eesti ei soovi saada NATO liikmeks mitte hirmu tõttu Venemaa ees , vaid seetõttu , et kuulumine NATOsse on loomulik , kui Eesti soovib anda panuse rahu ja stabiilsuse tagamisse Euroopas . Venemaa on Eesti partner , mitte vaenlane , kinnitas Eesti välisminister Toomas Hendrik Ilves eile Brüsselis Põhja-Atlandi Koostöönõukogu ( NACC ) välisministrite kohtumisel peetud kõnes . Eesti välisministri sõnul peab NATO laienemine olema läbipaistev protsess . Tuleval aastal aset leidev Madriidi tippkohtumine peab tema sõnul alliansi avama ning olema ametlikuks alguseks laienemisprotsessile , mitte aga selle lõpuks . “ Igasugune NATO laienemine , mis jätab mulje , et demokraatlikud kandidaadid jäetakse välja , on vastuolus julgeoleku jagamatuse põhimõttega ning seab kahtluse alla moraalsed väärtused , millele allianss on rajatud , ” ütles Ilves . Ilves märkis , et NATOl tuleks selgelt arvestada liikmeks pürgivate riikide seisukohtadega ja kuni nende liikmeksvõtmiseni tugevdada vastastikuseid sidemeid NACCi ja PfP+ programmi kaudu . <arv> minutit Primakoviga Välisministri sõnul oleks Eesti liikmeksolek NATOs loomulik viis anda omapoolne panus rahule ja stabiilsusele Euroopas . Näitena Eesti valmisolekust täita oma osa rahvusvahelises julgeolekusüsteemis tõi Ilves osaluse ÜRO operatsioonides Horvaatias ja IFOR üksuste koosseisus Bosnias . Alates novembri lõpust on Eesti kompanii UNIFIL üksuste koosseisus Liibanonis . Rääkides Eesti pürgimusest NATO täisliikmeks , sõnas Ilves , et Eesti ei püüdle NATO liikmeks hirmust Venemaa ees ja rõhutas , et viimastel kuudel on Eesti ja Venemaa suhtes toimunud tähelepanuväärne paranemine . “ Venemaa on meie partner . Meie algatatud piirikokkulepe Venemaaga on juba valmis allakirjutamiseks , ” sõnas Ilves . Ta avaldas arvamust , et raskemad ajad kahe riigi suhetes on möödas ning ütles end uskuvat , et taastuvad sõbralikud kontaktid , mis olid Eesti ja Vene juhtkonnal selle kümnendi alguses . Välisminister Ilvesel oli eile ka <arv>-minutiline kahepoolne kohtumine Venemaa välisministri Jevgeni Primakoviga . Primakov teatas oma kolleegile , et Vene pool on põhimõtteliselt valmis Eesti-Vene piirilepingule alla kirjutama , kuid tehnilistel põhjustel mitte enne kuu möödumist . Primakov märkis samas vajadust seada allakirjutamise aeg sõltuvusse humanitaarküsimuste lahendamisest . Ilves ütles , et need kaks küsimust ei saa olla omavahel seotud . Välisministrid Ilves ja Primakov kinnitasid , et vastavalt Euroopa tavadele ei ole nende valitsustel plaanis teha seoses piirilepingu sõlmimisega mingeid deklaratsioone . Nagu ütles “ Postimehele ” Eesti Brüsseli saatkonna ministernõunik Toivo Klaar , väljendas Ilves valmisolekut võtta Tallinnas vastu Primakovi või sõitma temaga kohtumiseks ise Moskvasse . “ Eesti pool on valmis kirjutama piirileppele alla kasvõi täna öösel , homme lõuna ajal või millal tahes , ” kinnitas Klaar . Nagu teatas Eesti välisministeerium , möödus kohtumine rahulikus ja konstruktiivses õhkkonnas . Ilves avaldas pärast kohtumist veendumust , et Eesti-Vene suhted arenevad positiivses ja pragmaatilises suunas . Venemaa valmis konsultatsioonideks NATOga Venemaa nõustus eile alustama NATOga läbirääkimisi kahepoolse lepingu sõlmimiseks , kuid kritiseeris endiselt teravalt alliansi laienemisplaane . “ Me oleme endiselt NATO laienemise vastu , ” kinnitas Brüsselis Vene välisminister Jevgeni Primakov ühisel pressikonverentsil NATO peasekretäri Javier Solanaga . “ Meie vastuseis põhineb kindlal veendumusel , et NATO laienemine viib uute eraldusjoonte loomisele Euroopas . ” Primakov kinnitas , et Venemaa on valmis alustama NATOga läbirääkimisi uute suhete loomiseks juhul , kui “ kõneluste tulemuseks on dokument , mis võtab arvesse meie muresid ” . Primakovi ei näinud kuigivõrd rahustavat NATO teisipäevane lubadus mitte paigutada oma tuumarelvi uute liikmete territooriumile . Primakovi sõnul sillutab NATO pakkumine uut tüüpi suhete arendamiseks teed “ väga konstruktiivseteks kõnelusteks ” . Solana ütles pressikonverentsil , et ta kinnitas kohtumisel Primakoviga NATO kavatsust “ heade partnerlussuhete loomiseks meie vene sõpradega ” . Solana ütles , et NATO sooviks läbirääkimised Venemaaga uut tüüpi suhete loomiseks lõpetada <arv>. ja <arv>. juulil Madridis toimuvaks tippkohtumiseks . Täna kohtub NATO peasekretär ka Eesti välisministriga . Teisipäeval kinnitas USA välisminister Warren Christopher , et NATO ei paiguta laienemise korral uute liikmesriikide territooriumile tuumarelva . Ründamise korral toetaksid uusi liikmesriike Ühendriigid ja teised NATO liitlased . Teisipäevaõhtusel kohtumisel Christopheriga kinnitas Vene välisminister samuti Moskva vastuseisu alliansi laienemisele . USA välisministeeriumi pressiesindaja Nicholas Burns kinnitas pärast Christopheri ja Primakovi kohtumist , et NATO ei tagane oma kavatsusest ida suunas laieneda sõltumata sellest , milline on Venemaa suhtumine . “ Ühelgi riigil pole vetoõigust , ” ütles Burns . Warren Christopher nimetas suurepäraseks uudiseks Venemaa nõusolekut alustada NATOga läbirääkimisi edasiste suhete kujundamise üle ning kinnitas , et Moskva mure NATO laienemise pärast laheneb aja jooksul . Christopher lisas , et enamik Ida-Euroopa riike toetab USA ettepanekut luua Atlandi Partnerlusnõukogu ehk uus NATOga konsultatsioonide pidamise foorum . ALO LÕHMUS Lasnamäe Üldgümnaasiumi õpetajad otsustasid eile , et ei alusta <arv>. detsembril streiki . Õpetajad asuvad selgitama , kelle süül on nende sissetulekud vähenenud , ning langetavad otsuse oma edasise tegevuskava kohta jaanuaris . Jaanuari lõpuks loodavad õpetajad välja selgitada , milline institutsioon on palkade ümber tekkinud segaduses süüdi , ütles “ Postimehele ” Lasnamäe Üldgümnaasiumi direktor Mihkel Rebane . Seejärel otsustavad pedagoogid , kas streigi korraldamine on otstarbekas või ei . “ Saime selgeks , et palgalangus ei tekkinud pearahasüsteemist , ” ütles direktor . “ <arv>. aasta <arv>. oktoobril tõusis õpetajate palk keskmiselt <arv>% . Selle aasta uus palgafond ei võimaldanud seda palka enam maksta . Ministeerium seega ühe käega andis , teisega aga hakkas tagasi võtma . ” Kuni selle aasta <arv>. augustini hoiti õpetajate palgad <arv>. aasta tasemel , <arv>. septembrist aga viidi vastavusse uue palgafondiga , st palku alandati . “ Kui seda poleks tehtud , siis poleks saanud detsembrikuus enam palka maksta , ” ütles Mihkel Rebane . “ Nüüd makstakse palgavahe tagantjärele , kuid õpetajad on oma niigi väiksest palgast ikkagi riigile sisuliselt protsendita laenu andnud . ” Rebase sõnul ei ole selliste segaduste kordumine tulevikus sugugi välistatud . “ Praegu räägitakse pidevalt , et õpetajate palk tõuseb uue aasta <arv>. jaanuarist <arv>% . Kuid nüüd on ka minister teatanud , et tegemist on vaid palgafondi <arv>%-lise tõusuga , mitte õpetajate isikliku palgatõusuga . Palgatõus jääb vaid paberile , see ei jõua rahakotti , ” nentis koolidirektor . “ Milline lüli lonkab - peaminister , haridusministeerium või miski muu - , ei oska ma öelda . ” Lasnamäe Üldgümnaasiumi direktor märkis , et ka Tallinna linn peaks kohalike õpetajate palgaprobleemide vastu rohkem huvi tundma , sest Tallinna õpetajate keskmine palk jääb Tallinna üldisest keskmisest palgast maha , samas kui mujal Eestis on õpetajate keskmine sissetulek üldise keskmise palgaga võrdne . Eesti klubide koondis Kalev pidas eile Tallinnas Radivoj Koraci karikasarja <arv>/<arv> finaali korduskohtumise Bursa Tofas SK ( Türgi ) vastu ja võitis <arv> : <arv>. Et esimese mängu nädal tagasi Türgis oli omakorda võitnud Tofas kuue punktiga ( <arv> : <arv> ) , pääsesid kaheksandikfinaali külalised . Korvidevaeses , vigaderohkes ja närvilises mängus , kus põhitähelepanu pöörati kaitsetegevusele , võitsid kalevlased esimese poolaja <arv> : <arv>. Vaid korraks oli seis kahe mängu kokkuvõttes viigis ( <arv> : <arv> ) . Teisel poolajal jäi kodumeeskond vahepeal juba viiepunktilisse kaotusseisu , siis aga tabasid Aivar Kuusmaa kolmepunktivisked ja need aitasid seisu tasakaalus hoida . Mõned minutid enne lõppu tegi Kuusmaa aga viienda vea ja kalevlaste ridades teist julget ei leidunud . Eurosari sai kalevlastele otsa . MARKO MIHKELSON , Goldõri Jurt-Moskva Ma rõhutan veel kord , et ma valmistun sõjaks Venemaaga . Üksnes sõjaga saab sundida Venemaad tunnustama meie iseseisvust . Varsti löövad taas lõõmama Venemaa linnad . Tshetsheeni välikomandör Salman Radujev Ma konstateerin fakti , et Dudajev on elus . Mõned arvavad , et ma teen seda mingite omakasupüüdlike poliitiliste reklaamitrikkide pärast . See pole nii . Mind samuti maeti . Mul on olemas kalmuküngas . Nii on ka kalmuküngas Dudajevil . Nii oli lihtsalt vaja teha . Selle aasta märtsi esimestel päevadel jõudis uudisteagentuuridesse teade , et saadud haavadesse on surnud Tshetsheenia iseseisvuslaste kuulus välikomandör Salman Radujev . Ometi ei ole siin ilmas kõik nii lihtne ja selge . Salman Radujev ( <arv> ) sai <arv>. märtsil tõepoolest raskesti haavata . Surmateate ja pseudomatustega aga üksnes uinutati avalikkuse tähelepanu . Radujev viidi Euroopasse ravile , kust ta mõne kuu pärast elusa ja tervena Tshetsheeniasse naasis . “ Postimees ” kohtus polkovnik Radujeviga läinud laupäeval Groznõist umbes <arv> kilomeetrit ida poole jäävas Goldõri Jurtis . Teil on isegi olemas haud Urus-Martanis . Miks oli vajalik see kummaline pettemanööver ? Seda oli vaja selleks , et viia mind välismaale ravile . Meil on ikkagi riik , meil on oma eriteenistused , meil on oma huvid ja saladused . Nagu ma aru saan , surmateade oli teie endi väljavisatud konks ? Me oleks pidanud seda tegema , kuid saatuse tahtel teatasid venelased ise sellest esimestena . Olid ju nende eriteenistused minu tapmise organiseerijad . Mis siis ikkagi teiega juhtus ? <arv>. märtsil sõitsin Dudajevi juurde lahingukäsku saama . Pärast seda oleksin pidanud andma veel ühe löögi ühe Vene linna pihta . Nähtavasti oldi juba pikemat aega selleks tapmiskatseks valmistutud , sest varitsus juba ootas mind ning teadis täpselt , millises autos ma sõidan . See sai võimalikuks üksnes mõningate meie reeturite osalusel . Millest teid tulistati ja kust täpselt te haavata saite ? Tulistas snaiper . Kuul tabas mind näkku , riivates tugevasti vasakut silmakoobast ( Radujev kannab tumedaid prille , et varjata vasaku silma puudumist - M.M. ) . Kas te olete kursis , et rühm Eesti parlamendi liikmeid tegi teie surmateate järel kaastundeavalduse ? Ma olin sel ajal väga raskelt haavatud , kuid ma olen kuulnud sellest kaastundeavaldusest . Me oleme eesti rahvale väga tänulikud . Te olete ainukesena kindlalt väitnud , et president Dudajev on elus . Tõotan Allahi nimel , et Dudajev on elus . Kas te sel juhul saaksite tuua kasvõi ühegi fakti ? Ma konstateerin fakti , et Dudajev on elus . Mõned arvavad , et ma teen seda mingite omakasupüüdlike poliitiliste reklaamitrikkide pärast . See pole nii . Kuid mis siis ikkagi Dudajeviga lahti on ? Ta on raskelt haavatud . Ka mind tapeti <arv>. märtsil . Seitsme kuu jooksul toodi mind tagasi ellu . Dzhohhar Dudajev on kümme korda rohkem tapetud kui mina . Mis juhtus <arv>. aprillil <arv> ? Dudajevi vastu korraldati atentaat mõningate meie inimeste reeturlikul osalemisel . Kes need olid ? See on praegu meie riiklik saladus . Presidendile sooritatud atentaadi asjaolude uurimiseks on loodud komisjon , mille tööd kontrollin mina . Jutt raketirünnakust ei vasta tõele . Kuidas püüti Dudajevit tappa ? See on saladus , mida me ei saa praegu avada isegi oma rahvale mitte . Üksnes naiivne inimene võiks arvata , et lennuväekindral Dudajev poleks osanud ette arvata võimalikku raketirünnakut tema pihta . Kus on Dudajev praegu ? Euroopas . Seal , kus teiegi end ravisite ? Seal , kus minagi olin . Viimati nägin teda seal <arv>. juulil . Dudajev oli elus . Kuid miks teie arvates ütles Shamil Bassajev intervjuus meie ajalehele ( ilmub homses “ Postimehes ” ) , et ta viibis Dudajevi matustel ning pärast viimase vene sõduri lahkumist leiab aset presidendi ümbermatmisetseremoonia ? Mind samuti maeti . Mul on olemas kalmuküngas . Nii on ka kalmuküngas Dudajevil . Nii oli lihtsalt vaja teha . Aeg näitab , kes keda matab . Kui minu hea sõber Shamil Bassajev teeb selliseid avaldusi , siis on see tema poolt suur rumalus nii rääkida . Ta eksib rängalt . Selle aasta jaanuaris sai kogu maailm teada , kes on Salman Radujev . Kuidas te praegu hindaksite teie juhitud rünnakuaktsiooni Kizljari pihta ning sellele järgnenud heitlusi Vene eliitvägedega Pervomaiski külas ? Millist rolli see sõjas Venemaaga mängis ? Siiani püüavad paljud selle ümber spekuleerida . Esiteks oli see president Dzhohhar Dudajevi kui ülemjuhataja korraldus . Me andsime löögi Vene okupatsioonivägede ühe baasi pihta Kaukaasias . Venelased põhjendasid oma vägede suuri kaotusi Tshetsheenias ebasoodsate ilmastiku- ja looduslike tingimustega . Seal , Pervomaiskis ( küla Dagestani-Tshetsheenia piiri ääres - M.M. ) oli strateegiliselt ajalooline heitlus . Me tõestasime kogu maailmale , et me oleme võimelised võitma lahinguid avatud maastikul ning eemal oma kodumaast . Kui Bassajevi operatsioon Budjonnovskis kandis puhtalt terroristlikku iseloomu , siis meie rünnak Dagestani suunal oli üksnes pooleldi terroristlikku laadi . Venelased lihtsalt ei jätnud meile enam teist võimalust vastuhakkamiseks . Liigub kuuldus või legend , et Vene väejuhatus ise aitas teid Pervomaiski kotist välja ? Miks ? Mõistate , venelastele oli see suur shokeeriv löök . Kogu maailm oli üllatunud seda lahingut jälgides . Meie vastu võitlesid peaaegu kõik Venemaa eliitüksused . Seal oli <arv> <arv>-meheline grupeering . Kui palju lööke anti selle väikese küla pihta ja kõik tulutult . Just lahing Pervomaiskis murdis sõja käigu Tshetsheenias . Pärast seda Vene kindralkond mõistis , et kui tshetsheenid suutsid kolmekordsest piiramisrõngast väljuda , siis pole nende vastupanu võimalik lämmatada . Kas tõesti oli seal kolmekordne piiramisrõngas ? Tõesti oli . Kui esimese ja teise kaitsevööndi hävitasime , seisis tehnika kahe-kolmemeetriste vahedega . Me hävitasime läbimurde ajal palju vastase jõude , läbides samal ajal pimedas <arv> kilomeetrit ilma ühegi kindla orientiirita . Seejuures me tõime endaga kaasa haavatud ning päästsime enamiku pantvangide elu . Räägitakse , et mitmed teie kaaslased ohverdasid vabatahtlikult oma elu ? Meie ees oli miiniväli . Seitse võitlejat jätsid minuga hüvasti . Nad ütlesid : Salman , kohtume paradiisis , ning läksid meile teed puhastama . Sellega näidati üles piiritut mehisust . Palju mehi te Pervomaiskis kaotasite ? Seal me kaotasime üle <arv> inimese . Need olid meile väga suured kaotused . Ma tõotan Allahi nimel , et iga tapetud meie võitleja , iga modjaheedi ( Allahi sõdurid - M.M. ) eest maksame kätte . Hiljuti oli Dagestanis , Kaspiiski linnas tugev plahvatus . Selles hukkus <arv> helikopterikomandöri koos perekondadega , kes olid võidelnud meie vastu Pervomaiskis . Neid karistas kõigevägevam Allah . Me ei reklaami oma tegusid . Juba teisel päeval pärast plahvatust tuldi minu juurde ja küsiti : kas sina tegid ? Vastasin , et Allah karistas teid ja nii saab see edaspidigi olema . Kuid tuleme tagasi tänasesse päeva . Alles hiljuti ütlesite ühes intervjuus , et sõda Venemaaga pole lõppenud . Mitmed teised Tshetsheenia liidrid , sealhulgas president Zelimhan Jandarbijev , loodavad siiski peatse rahu saabumisele . Kuidas te hindaksite kujunenud olukorda ? Ma olen veendunud , et sõda jätkub . Venemaad saab sundida meie iseseisvust tunnustama üksnes relva jõul ja sõjaga . Meid saab aidata üksnes jihaad . Venemaa peab täielikult tunnustama meie vabariigi poliitilist sõltumatust . Venemaa võitis selle sõja , pettes meid minema läbirääkimistele ja loobuma iseseisvusest . Ma olen vastu selliste läbirääkimiste pidamisele venelastega , sest samm sammult hakkavad nad meid petma . Sellega te justkui vastandate end Tshetsheenia liidritele , kes läbirääkimistes näevad võimalust sõja lõplikuks peatamiseks ning iseseisvuse saavutamiseks . Kas te peate end üksikuks hundiks , kes teisi kuulamata läheb oma teed ? See ei ole üksnes minu positsioon . See on meie presidendi Dzhohhar Dudajevi positsioon . Ma allun Mashadovile , Jandarbijevile või ükskõik missugusele Tshetsheenia sõdurile , kui see inimene järgib kindlalt iseseisvusideed . Niipea aga , kui ma märkan kõrvalekaldeid iseseisvusteelt või tekivad kahtlused kokkulepluses venelastega , ei allu ma enam kellelegi ning jätkan üksi rahvuslikku vabadusvõitlust . Ma olen kindlalt teatanud , et naasen rahulikku ellu alles teisel päeval pärast Tshetsheenia iseseisvuse tunnustamist Venemaa poolt . Kas te siiski ei arva , et pärast jaanuarivalimisi võivad dudajevlased ise omavahel tõsiselt tülli minna ? Venelased seda ainult ootavadki . See ei ole mingi saladus , et Venemaa üritab lüüa kiilu meie liidrite vahele . Ma ei varja , et poliitilisse võitlusse laskudes teevad meie juhid strateegilise vea . Ma rõhutan veel kord , et ma valmistun sõjaks Venemaaga . Üksnes sõjaga saab sundida Venemaad tunnustama meie iseseisvust . Varsti löövad taas lõõmama Venemaa linnad . Kõige selle põhjal , mida te äsja rääkisite , kas te ei karda , et Venemaa eriteenistused võivad teid kui ebameeldivat isikut üritada taas tappa ? Vene eriteenistused jahivad mind , sest ma olen neile pinnuks silmas . Ma ei varja , et töötasin ja töötan praegu presidendi eriluures ning seepärast on mul hoobasid vene tshinovnikute mõjutamiseks . Kõik , mis oli selles osas Dzhohhari alluvuses , on praegu minu käes . Miks muidu ma oleksin sellisel seisukohal , kui ma ei teaks nii palju . Sellepärast ma ka segan paljusid , kuna olen Venemaale väga ebameeldivate asjade tunnistaja . TOOMAS SILDAM Advokatuuri juhatus ei andnud kaitsepolitseile nõusolekut vandeadvokaat Monika Mägi kriminaalvastutusele võtmiseks ja lükkas teisipäeval asja arutamise järgmisesse aastasse . Kapo esitas möödunud reedel advokatuuri juhatusele taotluse saamaks nõusolekut võtta kriminaalvastutusele vandeadvokaat Monika Mägi ( <arv> ) , kelle kohale on tõusnud pistisekahtlus . Eesti tuntud ja edukat vandeadvokaati seostatakse kaks nädalat tagasi Tallinna linnakohtunikule <arv> <arv> krooni vägisi põue surumises . Kapo algatas juhtunu uurimiseks kriminaalasja altkäemaksu andmise tunnustel . Monika Mägi ise on pistise pakkumist eitanud . Mitteametlikel andmeil on kapo uurimisosakond eeluurimise juba peaaegu lõpetanud . Vaja oleks veel vaid vandeadvokaat üle kuulata , esitada talle süüdistus , korraldada vastastamine väidetavalt pistist saanud kohtunikuga , trükkida süüdistuskokkuvõte ning toimik kohtusse saata . Seaduse järgi on nendeks toiminguteks vaja advokatuuri juhatuse nõusolekut , seejuures on sätestamata , kuidas täpselt nõusolek antakse või sellest keeldutakse . Advokatuuri juhatus arutas oma kolleegi varjutavat pistisekahtlust teisipäeva õhtul tõsiselt paar tundi . “ Postimehele ” teadaolevalt palus Monika Mägi juhatuselt , et riigiprokuratuurile esitataks taotlus muuta teda puudutava kriminaalasja uurimisalluvust - kuna ta kahtlevat kapo objektiivsuses , siis peaks eeluurimist teostama mõni teine politseistruktuur . Riigiprokuröri asetäitja Alar Kirs ütles BNSile , et ta ei näe uurimisalluvuse muutmiseks mingit põhjust . “ Minu poolest võib seda asja edasi uurida isegi Jõhvi konstaabel , kuna siin ei olegi enam midagi õieti uurida , kõik on tõendatud , ” lausus Kirs . “ Me leppisime kokku , et ei avalda arutelu sisu , ” hoidus advokatuuri juhatuse esimees vandeadvokaat Aare Tark kommentaaridest . “ Meie ei võta enda täita kohtu ülesandeid ning asja sisu kohta arvamust ei avalda ja tõendeid ei hinda . Ärakirja oma otsusest saatsime kaitsepolitseile . ” Advokatuuri juhatus ei andnud nõusolekut Monika Mägi kriminaalvastutusele võtmiseks . “ Lükata kaitsepolitsei uurija taotluse arutamine edasi kuni vandeadvokaat Monika Mägi taotluse lahendamiseni riigiprokuröri poolt , ” seisab advokatuuri arvamuses . EPP ALATALU Kahel päeval tutvustasid Eesti välisministeeriumi juriidilise ja poliitilise osakonna töötajad Tallinnas viibinud Vene välisministeeriumi humanitaar- ja õigusküsimuste ekspertidele Eesti kodakondsus- , välismaalaste ja keeleseadust . Välisministeeriumi inimõiguste büroo juhataja Aino Lepiku sõnul olid kohtumised väga informatiivsed . Vene pool esitas Eesti välisministeeriumile varasemast tuntud soove , näiteks muuta rahvusvähemuse definitsiooni ning kodakondsuse omandamise võimalusi . Vene ekspertide soov oli , et ka Eestis sündinud lapsed saaksid kodakondsuse . Eesti diplomaatide ülesanne oli olemasolevat seadustikku tutvustada . Aino Lepiku sõnul definitsioonide üle arutelu ei olnud . Eestis kasutatakse mõisteid välismaalane , rahvusvähemus ja kodanik ning Lepiku sõnul said Vene poole esindajad neist mõistetest aru . Vene välisministeeriumi eksperdid , kes peavad Eestis teada saadu kohta koostama ülevaate oma valitsusele , kahe päeva jooksul mingeid pretensioone Eesti poolele ei esitanud . ALO LÕHMUS Tartu linnavõimu esindajate eilsel kohtumisel Tartu ettevõtjatega tõstatasid ärimehed probleemi Tartu koolide kehvast olukorrast kui kohalikku investeerimiskliimat oluliselt halvendavast asjaolust . Linnapea Tõnis Lukas kinnitas Tartu investeerimiskliimat puudutavat ümarlauda avades , et linn ei kavatse hakata ettevõtjatega äritegevuses konkureerima ning et linna osalus ettevõtluses tuleb kriitiliselt üle vaadata . Samuti märkis Lukas , et äripindade rentimine ei saa olla linnale eraldi teenimiseesmärgiks . “ Tuleb kaaluda , kuidas rendihindu alandada nii , et avalikkus mõistaks , et lõppkokkuvõttes on see linnale kasulik ning tekitab huvi linna hoonetesse investeerida , ” ütles linnapea , lisades , et isiklike kinnisvarahuvidega inimesed tuleb linnavalitsuses kinnisvara-asjade otsustamisest eemal hoida . Samuti lubas Tõnis Lukas kohalikke makse juurde mitte teha . Valgustades oma vaatenurka Tartu investeerimiskliimale rõhutasid ettevõtjad esmalt Tartu koolide halba olukorda . “ Ma olen kolme lapse isa ja ei taha , et Tartu parimad koolid - <arv>. ja <arv>. keskkool - on oma hoonetelt sedavõrd näruses seisukorras , ” ütles Urmas Past . Juhan Kolk märkis , et kui ettevõtja valib endale elu- ja tööpaika , arvestab ta muu hulgas ka koolide kvaliteeti . Koolide olukorra parandamise võimalustena pakkusid ümarlaual osalenud välja linnaeelarve ümberjaotamist , laenuvõtmist või võlakirjade emiteerimist , riigieelarvest raha taotlemist ja erakoolide loomist . Linnapea Tõnis Lukas tegi ettepaneku panna koolide remondiks linna poolt välja üks osa vajalikust summast ning taotleda teise osa katmist riigieelarvest . Ettevõtjad väljendasid linnapeale ka pahameelt Tartu linna ametnikkonna üle , kuna see ei pea ennast ettevõtjasõbralikult ülal . Urmas Past kirjeldas oma enam kui kaks aastat kestnud vägikaikavedu linnavalitsusega , mille eesmärgiks oli isiklikule maale parkla ehitamise loa saamine . “ Väga mitmed Tartus tegutsevad ettevõtted on registreeritud mitte Tartus , vaid Ülenurme vallas , sest Tartu ametnikud on ülbed . Linnavalitsusega paberiasjade ajamine pole üldsegi nii kerge ja mugav , nagu võiks olla , ” ütles Past , kritiseerides ka ametnike suurt arvu . Ettevõtjad tegid linnavõimudele veel ettepaneku tõhustada survet Tallinna - Tartu kiirtee ehitamiseks , esitades seda riigivõimule ennekõike Tallinna - Venemaa maanteena . TIIT TUUMALU Eesti Rahva Muuseumi ja Tartu ülikooli ulatusliku Eesti usuelu uurimuse esimese osana on valminud antropoloogiafilm “ Avarus ” , mis käsitleb Läänemaa usuelu . Eile Eesti Rahva Muuseumis demonstreeritud film valmis koostöös Eesti Televisiooniga . Selle autorid on Eesti Rahva Muuseumi direktor Jaanus Plaat ja Eesti Televisioonis töötav Riho Västrik . Ligemale pool tundi kestev visuaalantropoloogiline uurimus põhineb selle aasta suvel Läänemaa usuelu uurimiseks korraldatud ekspeditsioonil filmitud materjalil . “ Filmi eesmärk on näidata erinevate usuliste tõekspidamistega inimesi ja kogudusi , mida Läänemaal on üsna palju , samuti erinevat laadi jumalateenistusi , ” kinnitas Jaanus Plaat . Läänemaal filmiti Martna , Nigula ja Ridala kihelkonnas , Haapsalus ja Ristil tegutsevaid luterlasi , baptiste , vennastekogulasi , Jehoova tunnistajaid , nelipühilasi , õigeusklikke , erinevate vabakoguduste liikmeid , aga samuti urshaniste ja priilasi . “ Urshanistide ja priilaste jäädvustamine oli eriti vajalik , sest need on viimased selle usutunnistuse esindajad Läänemaal , ” kinnitas Plaat . EPP ALATALU Rahvusvähemuste ümarlaud arutas eile juutide olukorda Eestis . Kogukonna aseesinaise Eugenia Loovi sõnul kolivad juudid Eestist ära . Praegu elab Eestis <arv> juuti , <arv>. aastal aga oli siin <arv> juuti . Presidendi esindaja ümarlaua juures Priit Järve ütles , et juutide elu käsitleti esimesena , kuna “ juutide olukord ükskõik mis riigis on teatud indikaator ka teisi vähemusi mõjutavate protsesside puhul , ” ütles Järve . “ Näiteks ksenofoobia tabab esmalt juute , ” lisas ta . <arv>. aastal loodud Juudi Kogukond Eestis on sõjaeelse organisatsiooni õigusjärglane . Tagastatud gümnaasiumi hoones tegutseb ka kultuuriselts , naisorganisatsioon WIZO , spordiühing Makkabi , heategevusfond , ilmub ajaleht eesti ja vene keeles , riigiraadios on kord kuus oma saade ning loomisel on juudi teadlaste ühendus . Plaanis on ka palvela ehitus . Loov kinnitas , et Eesti riik on aidanud juute ühiskonda integreerumisel , kogukond on saanud raha , koolimaja juurdeehitis osteti soodsa hinnaga ja riigi rahaga püstitati holocausti ohvrite mälestusmärk Kloogal . Suur osa praegustest juutidest ei ole kahe sõja vahel Eestis elanud juutide järeltulijad . Hiljem Eestisse asunute probleemid sarnanevad kõigi välismaalaste omadega . Samas kolivad juudid Eestist ära , põhjuseks on Eugenia Loovi andmeil kas raskused kodakondsuse saamisel , materiaalsed kaalutlused , soov elada ajaloolisel kodumaal või ka psühholoogiline ebakindlus ning hirm oma saatuse pärast . Loovi sõnul on just natsiokupatsiooni valgustamine ja tõlgendamine Eesti meedias suurendanud juutide ebakindlust tuleviku suhtes , sellest tulenevalt kardavad Eestis elavad juudid neonatsliku liikumise algust . Isegi riigiraadios on Saksa-aegne julgeolekupolitseinik rääkinud , kui rahulik too periood oli olnud , lisas Loov . VILLU PÄäRT Kolme häkkertudengi juhtumiga seoses kinnitas Tartu Ülikooli nõukogu oma teisipäeva õhtusel istungil Tartu Ülikooli arvutivõrgu kasutamise uued reeglid . Ülikooli arvutiklassides viibijatel peab kaasas olema isikuttõendav Eesti Vabariigis kehtiv pildiga dokument , üliõpilaspilet või ülikooli töötõend . Korra koostaja administraator Viljo Soo sõnul võimaldab see nõue kontrollida , et arvuteid kasutataks vaid õigete kasutajanimede all . Keelatud on kasutada teiste isikute kasutajanimesid . Samuti on nüüd nõutud , et arvuti kasutaja registreeriks arvuti kasutamise alguse ja lõpu aja . Keelatud on arvutite omavoliline võrku ühendamine , nende ümberühendamine ja võrguaadresside muutmine . Kõik ülikooli arvutivõrku püsivalt ühendatavad arvutid pannakse registrisse . Selle pidamist korraldab arvutuskeskuse riistvara peaspetsialist . Igale arvutile määratakse haldur , kes peab tagama , et arvuti vastaks neile andmetele , mis registris on . Reeglite tahtlikul ja korduval rikkumisel võidakse kasutajale kehtestada täiendavaid kasutuspiiranguid , anda hoiatus , ülikooli arvutivõrgu kasutamise tähtajaline või tähtajatu keeld või rahatrahv . Üliõpilase kohta võib arvutuskeskuse juhataja esitada teaduskonnale eksmatrikuleerimise taotluse . Kui väärkasutus on ulatuslik , võib ülikool esitada kohtule hagi kahju sissenõudmiseks süüdlaselt või teha politseile taotluse asja uurimiseks . Samuti näeb kord ette , et kasutajad , kes arvutivõrgu kasutamise reeglite rikkumisega kahjustavad ülikooli vara või tekitavad lisakulutusi , peavad tekkinud kahju hüvitama või nõuab ülikool kahjud sisse seadusega ette nähtud korras . UUDISTETOIMETUS Kriminaalpolitsei tabas <arv>-aastase mehe , keda seostatakse viimaste aastate mitmete palgamõrvadega . Tallinna kriminaalpolitsei on mitme kuu jooksul kannatlikult kogunud andmeid , mis näitavad <arv>-aastase mehe võimalikku seotust mitmete palgamõrvadega , kus ohvriteks olid allilmas hästituntud inimesed . Konkreetselt on talle esialgu esitatud kahtlustus nn Linnuvabriku grupeeringuga seotud Rain Võsandi tapmises <arv>. aastal . Optilise vintpüssiga relvastatud mõrvar tulistas Võsandit , kui viimane läks öösel telefonihelina peale kööki . Kahtlusalune tabati üleeile Tallinnas . Läbiotsimisel leiti tema juurest kolm ebaseaduslikku tulirelva : TT-püstol , PSM-püstol ja kärbik , lisaks optika . Mees sai laiemalt tuntuks <arv>.win aastate alguses , kui ta varastas Tallinna ühest lasketiirust kümmekond väikesekaliibrilist püstolit ning hiljem põgenes tollase ENSV Ülemkohtu saalist läbi akna . Taasiseseisvunud Eestis astus mees Kaitseliitu ning elas vaheldumisi Läänemaal ja Tallinnas . Täna taotletakse kohtunikult luba tema vahi alla võtmiseks . TOOMAS SILDAM Politseil puudub nädal tagasi Narvas toimunud kolmikmõrva põhjuste kohta lõplik selgus . Võimalikuks peetakse nii isklikku vihavaenu kui ka ühe allilma grupeeringu soovi Narvas võim enda kätte haarata . Esialgse versiooni kohaselt kogunesid <arv>. detsembri õhtul Narva turu lähedale erasauna kuus meest , kes kõik on politseile suuremal või vähemal määral vanad tuttavad , ja neid seostatakse kohaliku allilmaga . Kella <arv>.<arv> paiku avas Andrei Gorjunov ( <arv> ) välisukse ning sauna pääses Kalashnikovi automaadi ja kahe käsigranaadiga relvastatud Igor Pogodin ( <arv> ) , kes esimese valanguga tappis eesruumis diivanil magava Dmitri Vaksi ( <arv> ) ja tolle musta puudli ning teise valanguga just dushi alla läinud Andrei Portsevi ( <arv> ) . Kui leiliruumi jäänud kolm meest kuulsid laskmist , viskusid nad põrandale ja hoidsid ust jalgadega seestpoolt kinni . Pogodin tulistas läbi ukse ja poetas ukse ette kaks granaati , millest üks ei plahvatanud . Leiliruumis end varjanud mehed said küll kergeid vigastusi , kuid murdsid end välja sauna puhketuppa , kus ründasid Pogodinit . “ Ta tapeti puuhaluga , ” kirjeldas lühidalt tulistaja surma üks politseinikest . Pogodini sauna lasknud Gorjunov haaras seepeale põrandalt kalashnikovi ning põgenes ujumispükste väel . Automaadi viskas ta <arv> meetri kaugusel garaazhikatusele . “ Sellist asja pole Narvas enne olnud , ” vangutas politseiprefekt Rein Laid pead . “ Oleks omavahel tulistama hakanud erinevate gruppide liikmed , aga et üks sõpruskond niimoodi probleeme lahendab , see on arusaamatu . ” “ Kuritegu oli väga hästi läbi mõeldud ja ette valmistatud . Õnnestumise korral jäänuks sauna viis laipa ning mitte ühtegi viidet mõrvari või tema kaasosalise kohta , ” ütles üks politseinikest . Tema sõnul võib ühe versiooni järgi veretöö põhjuseks olla vana vihavaen , kuna omal ajal olla Gorjunov lahkunud Narvast just Dmitri Vaksi survel , elas siis poolteist aastat Venemaal ja söandas alles sel suvel kodulinna tagasi tulla . Teise oletuse kohaselt võib toimunu selgitus peituda Narva allilmas käivas võimuvõitluses . Pärast seda , kui kaitsepolitsei viis eeluurimisvanglasse üheks sealseks ristiisaks nimetatud Anton Letshitshki , ihaldasid mitmed tõusta tema kohale . Nii ei välistata , et möödunudteisipäevase kallaletungi saunalistele korraldas üks Tallinna või Narva grupeering kõrvaldamaks Dmitri Vaks kui ohtlik konkurent võimuvõitluses . Tänavu püüti teda juba kord tappa - siis tulistati meest kodumaja juures kaks korda püstolist ja ta oli pärast pikka aega haiglas . Tulistajat pole senini tabatud . Politsei usub , et paljudele küsimustele suudaks vastata Andrei Gorjunov , keda otsib praegu ka allilm . “ Meie juurde sattumine võrdub talle ellujäämisega , kui aga kättemaksuhimulised vastasmängijad ette jõuavad , tähendab see talle kindlat surma , ” on politseinikud veendunud . URMAS KALDMAA Ikla piiripunktis on peale <arv>. septembrit , kui passiandmete kontrollimiseks rakendati tööle arvuti , järsult suurenenud ametlikult kadunuks kuulutatud passide hulk . Ligikaudu kahe kuuga on ära võetud <arv> kehtetut passi , mille leidmisest pole omanikud teatanud , kuid on üritanud nendega üle piiri pääseda . Kuni arvuti kasutuselevõtmiseni said piirivalvurid passide kehtivust kontrollida kartoteegi abil . Et see oleks võtnud palju aega , seda ei tehtud . Pärast <arv>. septembrit saab passi kehtivust kindlaks teha kiiresti ja lihtsalt ning koos sellega tuli ilmsiks , kui palju tegelikult kasutatakse piiri ületamiseks kadunuks kuulutatud passe . Varem tuli Ikla piiripunktis ette paar sellist juhtumit kuus , pärast uuendust on ainult kahe kuu jooksul ilmsiks tulnud <arv> “ kadunud ” passi . Passide omanikud pääsevad kergelt . Pass konfiskeeritakse ja saadetakse Riigi kodakondsus- ja migratsiooniametisse . Selle eest , et inimene kaotas passi ja hiljem selle leidmisest ei teatanud , karistada ei saa . Passi kaotamise eest võib kodakondsus- ja migratsiooniamet trahvida <arv>-<arv> päevapalga ulatuses ( <arv>-<arv> krooni ) , suurema trahvi määrab juba halduskohus . Uue passi saamiseks tuleb selle taotlejal maksta <arv>-kroonine riigilõiv . Seega läheb korduspass selle omanikule maksma maksimaalselt <arv> krooni . Varem tulid passikaotajad välja veelgi odavamalt . Nüüdseks juba muudetud seaduse järgi oli riigilõiv vaid <arv> krooni , passi kaotamise eest aga ei karistatud materiaalselt üldse . Ühele inimesele on välja antud viis passi Kodakondsus- ja migratsiooniameti Pärnumaa osakonnas on ühele inimesele välja antud passide rekord viis . Kui viie passi kaotaja tuleb kuuenda passi järele ja tal on kõik dokumendid korras , siis seaduse järgi peab ta selle ka saama . Mõnel juhul on korduvalt passe kaotanud inimeste vastu tundnud huvi kaitsepolitsei või kodakondsus- ja migratsiooniameti töötajad ise pöördunud politsei poole . <arv>. aastast alates on Eestis registreeritud <arv> <arv>-<arv> <arv> passide kaotamise , hävimise või rikkumise juhtu , neist <arv> käesoleva aasta maist tänaseni . Kõige rohkem kaotavad passe asotsiaalse eluviisiga inimesed . Statistika selle kohta , kui palju on võltsitud passide hulgas olnud ametlikult kadunud passe , puudub . Praegu on kodakondsus- ja migratsiooniameti Pärnumaa osakonnas hoiul kolm passi , milles kõigis on ühe inimese foto , aga passid ise on välja antud kolmele erinevale inimesele . TOOMAS SILDAM Riigikogu otsus vähendada järgmisel aastal politsei koolituskulusid <arv>,<arv> miljonit krooni tähendaks Tallinna politseikooli sulgemist . Politseiameti peadirektor Ain Seppik ja ekssiseminister Märt Rask kritiseerivad Riigikogu riigikaitsekomisjoni arvamust , mille järgi järgmisel aastal peaks politsei koolituskulusid vähendama <arv>,<arv> miljoni krooni võrra . Täpselt nii palju kavandati Tallinna politseikooli ülalpidamiskuludeks . Nüüd tahetakse äravõetud summa kanda riigikaitseakadeemia ( ERA ) arvele , kus riigikaitsekomisjoni esimees Peeter Lorents on professoriks . ETAle antud intervjuus kummutab politseisheff Ain Seppik väited , nagu töötaks Tallinna politseikool alakoormusega , kuna statsionaarselt õpib seal vaid <arv> kadetti . Lisaks neile õpib seal aga sellel õppeaastal ka <arv> kaugõppijat . Üldse on politseis üle <arv> töötaja , kes vajavad täiend- või tasemekoolitust . “ Eelarve selline kärpimine õppeaasta keskel võib põhjustada Tallinna politseikooli likvideerimise ning politseinike täiend- ja tasemeõppe katkemise , ” ütles Seppik ETAle . Temaga nõustub ka eelmine siseminister Märt Rask , kes nimetab Tallinna politseikoolilt raha äravõtmise kava “ väga kergekäeliseks tegevuseks politseikoolituse suhtes ” . Teisipäeval “ Postimehele ” antud usutluses nõustus äsja siseministri kabinetist lahkunud Rask , et kui politseikoolituse esimene aste on Paikuse politseikoolis , siis teine ja kolmas aste võiksid olla ERAs . “ Kuid praegu on see alles teoreetiline mõte , mille elluviimiseks tuleb teha konkreetne üleminekutöö . Ei saa lihtsalt raha ära võtta ning kadetid ja õpetajad laiali saata , ” välistas Rask Tallinna politseikooli üleöö likvideerimise . Ekssiseministri hinnangul pole Riigikogu riigikaitsekomisjoni esimees Peeter Lorents edendanud politseikoolitust kui tervikut : “ Pigem on ta olnud eestvedajaks seal , kus ise tegutseb . Pean sellega silmas ERA professorit Peeter Lorentsit . Samas ei ole ERA täna üldse veel see õppeasutus , millest me saaksime rääkida kui korrektselt korrastatud süsteemist . ” Märt Rask tõdes , et politsei koolituskulude vähendamine <arv>,<arv> miljoni krooni võrra tähendaks praegu mitmete õppeprogrammide poolelijäämist . Selle aasta alguses moodustati siseministeeriumis koolitustegevuse korrastamiseks kutsenõukogu . “ Nõukogu tegevus ei ole veel andnud soovitud tulemui . Võimalik , et see aeg oli lühike , ” sõnas Märt Rask . STEPAN KARJA Esialgu ei tea vene võimu alla jäänud eesti vanurid , kus ja kuidas alustada ümberasumisega seotud protseduuri . Nad ei tea , kui suures ulatuses riik neid siin abistab , kas pension hakkab tulema Eestist või Venemaalt , kas elukohaks pakutakse lagunenud talusid või majandikeskustes asuvaid , kalli raha eest köetavaid paneelmajade karpkortereid või mugavat tuba maal asuvas vanadekodus . Sellegipoolest võtab mõni südi inimene sellise asjaajamise ette . Kus alustada Üritasin uurida , missugune oleks sellise asjaajamise lihtne ja loogiline käik . Ajakirjanduses on vilksatanud Peterburi Eesti peakonsuli Märt Piiskopi sõnad konsulaarasutusele esitatavast avaldusest . Kuid Pihkvas tegutsev abikonsul Aivar Tsarski kinnitas , et Eestisse soovija taotleb nagunii endale välispassi ja väljasõiduviisa , olenemata sellest , kas ta viibib Eestis mõne päeva või ta ei soovi kontrolljoone taha tagasi pöörduda . Seepärast ei peeta ka arvestust nende kohta , kes kavatsevad Petseri rajoonist ära kolida . Kodakondsus- ja migratsiooniameti migratsiooniosakond ei pea arvestust ümberasujate kohta . Osakonnajuhataja Alar Jaanus selgitas , et neil on kirjas ainult need Eestisse ümberasunud , kes on migratsioonifondilt rahaabi nõutanud . Tema arvates on paari viimase aasta jooksul Petseri rajoonist Eestisse elama tulnud vähem kui kuuskümmend Eesti kodanikku . Alar Jaanuse sõnul satuvad ümberasujad selle osakonna vaatevälja siis , kui ollakse juba ennast uues kohas sisse seadmas . Teoreetiliselt võiks ka varem küsida nõu kirjaga või telefoni teel , kuid praegu ei osata seal kuigi paljukest öelda . Arvatavasti tekib peatselt loodaval komisjonil ( eesotsas minister Tiit Kubri ) migratsiooniosakonnaga korralik koostöö . Vene bürokraatia vastu Kohalikud vene võimud kipuvad Eestimaale pöördujalt küsima kirjalikku kinnitust , et meie riik nõustub ümberasujat vastu võtma . Sel põhjusel olevat tekkinud tõrkeid ning kimpu jäänud inimesed on helistanud Pihkva konsulaati . Välisministeeriumi konsulaarosakonna sekretär Galina Telkinen , kes varem on töötanud Eesti konsulaadis Pihkvas , sõnas , et sellised tõrked on õnnestunud telefonitsi kõrvaldada . Samuti kinnitas Tsarski , et naaberriigi asutustel ei ole õigust huvi tunda , kuidas teine riik oma kodanikega suhtleb . “ Kui petserimaalasel on Eesti pass ja siin vormistatud väljasõidudokumendid , ” selgitas abikonsul , “ ei tohiks tal Vene asutustes mingisuguseid arusaamatusi tekkida . ” Kuid tunnistas temagi , et esialgu on võimalik ainult suusõnal levitada uudist , et Eesti riik kavandab ümberasujatele tõhusat toetust . Info levitamise vajalikkusest rääkis ka Põlva maavanem Kalev Kreegipuu . Ta sõnas , et piiri taha jäävatele inimestele tuleks täpselt selgitada pensioni saamise ja elamistingimused ning üle piiri käimise võimalused . Ta arvas , et koos piirilepingu sõlmimisega lepitakse kokku selleski , kuidas teise riigi kodanikele teavitada hädatarvilikke juhiseid . Kes tulevad Kalev Kreegipuu arutles , et praegu tahaks valitsus ja maavalitsused teada , kui palju oleks ümberasujaid ja kui palju võiks olla peale vanurite oskustöölisi või peresid , kes tahaksid talu pidada . “ Teistpidi võttes , ” sõnas Kreegipuu , “ tulijate arv oleneb palju sellest , mida Eesti neile pakub . ” Ilmselt peaks Eesti pool esimesena oma pakkumise ütlema . Kui pealinna pool arvatakse , et üle piiri võiks kolida ainult mõnikümmend inimest , siis piiriäärsetes valdades oletatakse , et soodsa abi puhul tuleks ära mõnisada inimest , eestlaste seas ka venelasi . Kuigi riigi abistamisvõimalused on veel teatamata , tehakse mitmel pool ettevalmistusi ümberasujate vastuvõtmiseks . Kreegipuu sõnul pannakse selleks kirja nii endiste majandikeskuste vabad korterid kui ka metsatalud , mida oleks võimalik korrastada . Samuti selgitatakse maa asendamise ja müümise võimalusi . Värskas tahetakse valmis ehitada hooldekodu , kuhu võetaks elama ka piiri tagant tulijaid . Hädad tädi Helmiga Tartlanna Maie U. rääkis , et oma tädi Petserist äratoomisega on ta tegelnud maikuust peale . Et <arv>-aastasest vanurist pole kusagil käijat , pidi õetütar sõitma kaks korda Pihkvasse ja palju kordi Petserisse . Sügisel oli käes välispass väljasõiduviisaga ja Eesti pass . Maja müüdi maha ja tädi sõidutati Tartusse . Tänaseks on tema passis ka sissekirjutus , kuid naabermaa passi sissekirjutus näitab endistviisi Pihkva oblastit ja Petseri linnas asuvat eramut . Maie U. pidas plaani sõita Pihkvasse konsulaati , et aidataks korraldada väljakirjutus . Sest temaltki nõuti passilauas dokumenti , kas Eesti riik võtab Helmi S-i Tartu linna elanikuks või ei võta . Helmi õetütar on helistanud ja kirjutanud Petseri võimudele , kuid ikkagi nõutakse Eesti-poolset paberit . Ehk peaks aitama telefonikõne Pihkvasse Aivar Tsarskile . Juba mitme kuu pensioni on võtnud välja Petseris elav tuttav . Helmi sooviks endale Eesti pensioniraamatut ja pensioni kroonides . URMAS PAET , Oslo , Postimees Vastavalt Põhjamaade Nõukogu raportile on arktiliste alade loodus oluliselt ohustatud . “ Põhjamaade arktilise keskkonna ” nime kandev raport kirjeldab keskkonna seisundit Teravmägedel , Islandil , Gröönimaal ning Norra , Rootsi ja Soome põhjaosas . Raporti kohaselt on grööni vaalade , sinivaalade ja huntide arvukus ohtlikult väike . Põhjus peitub siin massilises küttimises varasematel aastatel . Liigne kalapüük on tunduvalt vähendanud ka heeringaid . Kalavarude vähenemine mõjub omakorda hukutavalt hüljestele . Nii on Norra rannikult leitud hulgaliselt nälginud ja surnud grööni hülgeid . Järsult on vähenenud ka merelindude arvukus , eriti puudutab see krüüsleid ja lunne . Positiivsena märgib raport seda , et morskade ja jääkarude küttimise keelustamine on suutnud nende isendite arvukust Teravmägedel suurendada . Norra keskkonnakontrolli ameti kinnitusel on põhjaalade keskkonnareostuse allikad teada . Suur osa sellest on Venemaa põhjaosas paikneval tööstusel . Nii on vahetult Norra piiri ääres asuv niklitehas reostanud keskkonda juba pikka aega väävliühenditega . Selle tulemusel on oluliselt kannatanud Norra Finnmargi maakonna idapoolsete alade taimestik ja veeressursid . Ka võimalik õnnetus tuumareaktoritega Koola poolsaarel võib kaasa tuua ulatusliku keskkonnakatastroofi . Samas kinnitavad Norra keskkonnaametnikud , et Barentsi meri on praegu radioaktiivsest saastest vähem kahjustatud kui Läänemeri . Raporti kohaselt ohustavad looduskeskkonda ka õhku paisatavad toksiinid . Toksiinide suur hulk võib vähendada jääkarude viljakust ning mõjuda hukutavalt merikajakatele . Keskkonnareostuse tõttu on järjest suuremas ohus ka Islandi taimestik ja mullastik . Taimestiku kahjustused mõjutavad aga juba praegu Norra Finnmargi maakonna põhjapõtrade arvukust .