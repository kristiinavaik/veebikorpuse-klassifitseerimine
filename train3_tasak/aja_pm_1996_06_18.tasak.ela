kirjak	aja_pm_1996_06_18.tasak.ela	MARI MÄE , Tartu Nädalavahetusel oli Tartus ülikooli staadionil õllesimman . Kaks pikka päeva muusikat ja õlut . Ühe päeva pileti hind oli <arv> krooni . Olen küll õllesõber , aga otsustasin , et pilet on kallis , õlu poes odavam , ilmgi vilets , ja nii ma simmanile ei läinudki . Kuid elu on täis üllatusi , seejuures häid . Elan umbes kilomeetri kaugusel staadionist ning simman tuli mulle mõlemal päeval koju kätte . Laulude sõnad olid nii selged , et võis kaasagi ümiseda . Hilisõhtul ja öösel eriti . Et sellest suurest ja ootamatust rõõmust täielikult osa saada , ostsin mõlemal päeval pudeli poeõlut ja nii läks kaks päeva simmerdamist mulle maksma vaid <arv> krooni . Pühapäeva öösel kella poole ühe paiku hakkasin küll juba väsima , aga kui raha eest osalejad võisid varem oma kurdistunud kõrvadele puhkust anda , siis minul seda võimalust polnud . Samal ööl tekkiski mul äriidee . On räägitud lõbustusmaksu kehtestamisest . Kohalikud omavalitsused võiksid sellele taas mõtlema hakata ning maksustada kõik need elanikud , kes elavad lauluväljakute , staadionide või teiste sarnaste kohtade läheduses , kus sellised suurüritused toimuvad . Meil on ikkagi turumajandus ja miks peaksid mõned saama tasuta seda ( pluss kodused mugavused ) , mille eest teised ränka raha maksavad . MARJU UNT , Tartu Kas ma tohin väljendada oma hämmastust , mida tekitas Esta Tatriku <arv>. juuni lugu Ülo Vilimaa lavastusest “ Prügikastilapsed ” ? Loost jäi juba alguses mulje , et kriitik pole tahtnud näha probleeme , mida lavastaja on tõstatanud , vaid lihtsalt kõik põrmustada - tükkis Vanemuise balletiga . Tõsise etteheitena lavastajale kõlab Tõnis Kahult laenatud tsitaat : “ Ma ei otsi muusikat kunagi mitte selleks , et näha loojat oma emotsioone väljendamas . Ma tahan , et ta väljendaks m i n u tundmusi . ” Päris vaga soov kunstitarbijalt , ja kriitikult eriti . Kuhu me nii jõuaksime ? Eks ikka kriitiku enese loominguni . Tatrik näeb visuaalselt seda , mida Vilimaa on näidanud , kuid ta ei näe oma defineeritud purgist välja , asjade taha , nende olemuse sisse . Kriitiku asi oleks lahata probleeme , nii ühiskonna kui kultuuri kontekstis . See on võimalik ainult siis , kui kriitikul enesel on sügav kultuurifoon selja taga . Kaunisõnaliste keerukate konstruktide abil püüab kriitik probleemist üle vaadata , pidada prostitutsiooni ja narkootikumitarbimist pigem elukunstiks kui patuks ! Vilimaa on puudutanud valusaid ja hoiatavaid teemasid . Küllap ta teadis , et see etendus oma problemaatilisuse ja traditsioonitusega on kriitikale väga avatud . Riskiga on kaasa läinud kogu trupp , uusi mängureegleid luues . Tükk , millel pole süxeed , on ometi üks haaravamaid mõttemänge , mida ma viimasel ajal Eesti teatris olen näinud . Probleemikäsitlus ja -lavastamine promiskuiteedi- ja sõltuvusteemadel ei ole lihtne . Loomulikult on neid , keda see erutab . Väga hea , kui kriitika sõna võtab ! Aga miks nii piiratult - miks ma peaksin seda vaatama , kui ma ei näe seal iseennast ? Miks mitte näha seal oma lapsi ? Vanemaid ? ... “ Need , kes on oma ajast liiga palju ees , peavad seda sageli järele ootama küllaltki ebamugavates tingimustes . ” ( Stanislaw Jerzy Lec ) Ameeriklasest balletisõber tahtis pärast esietendust aidata “ Prügikastilapsi ” näidata USAs . Sest seda teemat on ta palju ja valusasti kogenud - tal oli materjali oma suhe . MILVI LEMBE Alustaksin valimisseadusest , mis mulle üldsegi ei meeldi . See on omameeste seadus . Mina aga tahan ise valida presidendi ja saadiku Riigikogusse . Riigimeeste mahhinatsioonidest kuuldes on mõnikord juba piinlik olla eestlane . Riigi kaitsekulutused on küsitavad , sest need tuleksid ju millegi arvelt . Minu arvamist mööda ei suurenda need kulutused sugugi meie kindlustunnet . Kelle vastu tahame ennast kaitsta ? Selge , et mõeldakse suurt Venemaad . Välisriikidelt me abi nagunii ei saa . Peaksime ise targalt oma riiki juhtima ja tasakaaluka , hea sõnaga võitma võõra vaenu . Riigi dotatsiooni lõpetamine arstiabile on küüniline otsus inimelude arvel . Riigi valitsus-aparaat on paisutatud liiga suureks ja kulukaks , sealt oleks oi kui palju kokku hoida . Politsei pole sugugi nii rikutud ja mannetu . Tuleb ikka head ka näha . Väikesepalgaline ja väheste kogemustega kaader teeb küllaltki tõhusat tööd . Oleme alles nii noor riik , peame arenguaega andma ka nendele eluohtliku töö tegijatele . Küll tuleb aeg , kus võime tunda end turvaliselt i g a politseiniku kõrval . Euroopa Liitu astumisega teeme karuteene oma rahvale ja majandusele . Euroopas juba oleme - maksujõuetuid tõstetakse südametult tänavale , töötuid jagub , prügikastides soritakse , korruptsioon lokkab , narkomaania laieneb . Kuid Euroopa Liitu astudes teeme järjekordselt liiga oma põllumeestele . Niigi on see majandusharu praegu väga raskes seisus , ei maksa seda süvendada . TOOMAS VÄLI , Tartu Lugesin <arv>. juuni “ Postimehest ” kirja “ Pärast mind tulgu või ... ” . Üks võimumees olevat kunagi ammu nii ütelnud . Ta elanud mugavat ja luksuslikku elu , nii täiuslikku , et ta endast kaugemale pole näinud ega olla tahtnudki näha . Tema ise olla olnud riik . Kas ka teie saate sellest aru nii , et too üks võimumees olla öelnud : pärast mind tulgu või veeuputus , ja : riik - see olen mina . Tegelikult kuuluvad mõlemad tsitaadid eri meestele . Olgugi et Louis XIV ja tema poeg Louis XV olid Prantsuse troonil äravahetamiseni sarnaste elustiilidega - kombelõtvus , piiramatu võim jne. - , on nende segiajamine lubamatu sündmus ajalootaevas . Kui nende meeste jäänused veel veidigi kompaktsed oleksid , keeraks nad teist külge . Nüüd jääb aga mõlemal hingel põrgus ( ma loodan ) tülli minna : kellele kuuluvad siis mõlemad tsitaadid ? Et sellist viga enam ei juhtuks , konstateerin : Louis XIV : “ Riik - see olen mina ” , võttis see mees kokku suhted riigi ja endaga . Louis XV : “ Pärast mind tulgu või veeuputus ” . Nojah , mis tal kaotada oligi . MELLI SIKK , Tartumaa Ööl vastu <arv>. juunit varastati minu laudast kuus kana . Rikkamad lagistavad naerda , aga meil on iga päev viis suud söögilaua ääres ja need kanad olid meile suur varandus . Tahtsin politseisse helistada , aga naabrid laitsid maha , et ega nad välja ei tule . Mina oma naisterahva aruga lootsin , et tulevad koeraga ja leiavad vargad üles . Paari kilomeetri raadiuses on kõigile tuntud joodikuid küll , kellel kõht tühi . Üks korralik jälituskoer oleks kanavargad ruttu üles leidnud . Teate , armas rahvas , et Tartu politseil pole sellist koera ! Vähemalt vene aktsendiga meesterahvas vastas mulle , et kahjuks neil pole koera . Seoses sellega teen ettepaneku avada annetusfond politseile koera ostmiseks . Minagi toetaksin . ANDRES MIHKELS Andres Mihkels on Riigikogu riigikaitsekomisjoni nõunik . Teoreetiliselt on ju mõeldav relvavaba ja neutraalne Eesti , aga ainult teoreetiliselt . Seni ei ole keegi suutnud veenda , et Eesti oma geograafilises asendis saaks nähtavas tulevikus olla relvavaba neutraalne riik , aga ometi iseseisev . Karmis reaalsuses tähendaks see kaitsetust ja iseseisvuse kiiret lõppu . Jääb ainult relvastatud kaitse võimalus . Kaitsejõud on rahva ja riigi iseseisvuse kaitsmiseks . Mida paremini on rahvas kaitstud , seda väiksem on vaenlasel ahvatlus ja võimalus teda rünnata . Mingi riigi kaitsmisest on võimalik rääkida alles pärast teatud taseme saavutamist . Kui riigikaitse on allpool seda taset , ainult formaalne , on tegemist vaid rahva raha ja noorte inimeste aja raiskamisega . Selles mõttes on relvastatud riigikaitse üsna maksimalistlik - saavutada tuleb selle optimaalne tase või sellest täielikult loobuda . Muu võimalus on pelgalt illusioon . Eesti-taolise väikeriigi puhul saab riigikaitsest rääkida ainult siis , kui rakendatakse üldkaitse ( totaalkaitse ) põhimõtet . Seni on jäänud mulje , et rahvas selle vastu ei ole . Ka Riigikogu kiitis riigikaitsepoliitika põhisuundades heaks üldkaitse põhimõtte . Üldkaitse ei tähenda aga mitte mingil juhul , et meie kaitse peakski piirduma praegu kaitsejõududes olevate ajateenijate ja relvastusega . Valus tõde on , et üldkehtivate kriteeriumide järgi meil kaitsejõude praegu veel ei ole . Küll on aga suures osas loodud nende kondikava , millele tuleb hakata lihaseid ümber kasvatama . Rünnaku korral ei suuda me veel vajalikku vastupanu osutada . <arv> <arv> meest püssi alla Lähtugem siis üldkaitse põhimõttest . Eesti meeste arv ja vanuseline struktuur lubab meil ette valmistada reservväelasi sellisel hulgal , et mobilisatsiooni korral saaksime rivisse üle <arv> mehe . Nii suur hästi õpetatud ja relvastatud kaitsevägi paneb väga tõsiselt kõhklema juba iga võimaliku agressori . Muidugi , kui kõige tõenäolisem vastane rakendaks Eesti vastu kogu oma potentsiaali , poleks meil erilisi väljavaateid . Aga neid poleks ka ühelgi teisel riigil , USA ehk välja arvatud . Tõenäosus ja võimalus , et ründaja rakendaks selleks kogu oma riigi jõud , on siiski kaduvväike , pigem teoreetiline . Kõik see vägi peab saama väljaõppe algul ajateenistuses ja hiljem kordusõppustel . See maksab palju raha . Sellisele meestehulgale on vaja juhte , s.t. välja õpetada reservallohvitsere ja -ohvitsere ning neidki täiendkoolitada . Praegu nurisetakse , et kaitseväes kasutatakse allohvitseridena ajateenijaid , aga kas ollakse valmis maksma selle eest , et kohe välja õpetada ja palgale võtta umbes <arv> allohvitseri ? <arv> <arv> mehele on vaja ka varustust . Paljaste kätega ei sõdi keegi . Kaitsejõud vajavad piisavalt vajalikku relvastust ning mitte ainult püsse . NATO ei taha hädavareseid Riigikaitsepoliitika põhisuundades on öeldud , et Eesti eesmärgiks on saada NATO täisliikmeks . Seegi nõuab kulutusi . NATO ei soovi oma liikmeks riiki , kes tuleb väljasirutatud käega ja soovib pealegi , et teised oleksid valmis valama oma verd rahva kaitsmisel , kelle esindajad hoiavad kõrvale isegi rahuaegsest ajateenistusest ja kes ei soovi arendada oma riigikaitset jõukohasele tasemele ( meil <arv>-meheline mobilisatsioonivägi ) . Kui tahame , et keegi meid hädas aitaks , peame näitama , et Eesti on võimeline ja valmis turvalisust mitte ainult tarbima , vaid seda ka looma . Alles siis , kui jõuame ükskord niikaugele , ja saanud NATO liikmeks , võime arvestada teiste abiga ning hakata vähendama oma kaitsekulutusi . NATO riigid on viimastel aastatel saanud vähendada oma sõjalisi kulutusi ainult seetõttu , et neid kaitseb kollektiivne kaitseleping . Kui me praegu ei astu järgmist loogilist ja hädavajalikku sammu , osutub ka enamik riigikaitsele kulutatud rahast sisuliselt mahavisatuks . Järgmine samm tähendab , et peame kiiresti jõudma vähemalt <arv> <arv>-mehelise koolitatud , varustatud ja relvastatud mobilisatsiooniväeni . Lõppeesmärgini - vähemalt <arv> <arv> meest - jõudmiseks kulub veel mitu aastat ja väga palju raha . Paar nädalat tagasi vestlesin NATO kaitsva sirmi all olevas Taanis ühe saare komandandiga . Ohvitser ei varjanud rahulolu , et äsja oli garnison saanud kaitseks <arv> kallist , aga väga tõhusat , kantavat õhutõrjeraketti Stinger . Tagantjärele meenub , et meil kummalgi ei tekkinud vajadust täpsustada , millise riigi lennukite vastu . VIKTOR NIITSOO Viktor Niitsoo on olnud Riigikogu eelmise koosseisu ERSP fraktsiooni liige . Valitsusliidus järjekordselt lõkkele puhkenud erimeelsused ei leidnud seegi kord lahendust . Nädal tagasi koos istunud koalitsiooninõukogu otsustas asuda valitsusliitu lõhestavaid erimeelsusi lahendama sügisel pärast presidendi- ja kohalike omavalitsuste valimisi . Erimeelsuste uut puhangut võib ennustada peatselt algavas valimiskampaanias . Valijaskonnale jääks arusaamatuks , kui näiteks maaliitlased ühtäkki loobuksid kaitsetollide nõudmisest sissetoodavatele põllumajandussaadustele . Ka Reformierakonna ettevõtjatest toetajaskond muutuks rahulolematuks , kui oravapartei taganeks liberaalse turumajanduse põhimõtetest . Kuigi tegemist on kohalike omavalitsuste valimistega , kus peatähelepanu peaks olema pööratud lokaalsete probleemide lahendamisele , võib kindel olla , et nii põllumehed kui ka reformlased ei saa valimiseelsetes lubadustes üle ega ümber oma seniste tõekspidamiste taaskinnitamisest . Sel kombel sisulisi vastuolusid võimendades on vähetõenäoline , et sügiselgi üksmeel valitsusliidus jalule seataks . Kuigi koalitsiooninõukogu andis maaliitlastele ja reformlastele aega esitada majanduslikud arvestused vastavalt kaitsetollide ja ettevõtluse tulumaksust vabastamise kohta , oli see hädalahend küsimuse edasilükkamiseks . Vaevalt suudavad põllumehed <arv>. juuliks mustvalgel tõestada , et kaitsetollide kehtestamine ei tekita siseturul olulist hinnatõusu . Samuti ei ole usutav , et oravapartei suudab leida vahendid , mis täidaksid eelarvesse tekkiva augu , juhul kui ettevõtluse tulumaksust vabastamise eelnõu peaks seaduseks saama . Meril napib hääli Olukorda komplitseerib ka asjaolu , et presidendivalimised toimuvad ainult mõni kuu enne kohalikke valimisi . Riigikogu valib presidenti <arv>. ja <arv>. augustil kokku kutsutaval erakorralisel istungjärgul . Kas keegi presidendikandidaatidest suudab vajaliku <arv> häält kokku saada , on enam kui küsitav . Mõlemad valitsusliidu vastaspooled on välja käinud erineva kandidaadi . Reformierakond on moodustamisest peale pidanud oma soosikuks praegust presidenti . Maapoliitikud ning nähtavasti ka Pensionäride ja Perede Liidu poliitikud toetavad Riigikogu aseesimeest Arnold Rüütlit . Koonderakond ei ole veel oma eelistust välja käinud , kuid tundub , et neile ei ole vastuvõetav kumbki ülalnimetatud kandidaat . President Lennart Meri kindlad toetajad näikse olevat veel valitsusliiduga opositsioonis olevad Mõõdukad . Keskerakond , Arengupartei , Isamaaliit , Parempoolsed ja vene parteid pole oma eelistusi avaldanud . Kuna president jättis vene kogukonna surve tulemusena hiljuti välja kuulutamata kohalike valimiste seaduse , mis seadis ranged keelenõuded kohalikesse volikogudesse kandideerijatele , võib oletada , et parempoolsed ja osa isamaaliitlasi ei pruugi Meri poolt hääletada . Nagu öeldud , otsustas valitsusliit lugeda tibusid sügisel . Võimalik , et maamehed ja reformlased tõmbuvad ka siis kodurahu huvides tagasi ja logisev valitsusliit kestab edasi kuni järgmise kriisini . Kui aga keegi peaks täide viima ähvarduse astuda nende nõudmiste mittetäitmise puhul valitsusest välja , on kaks võimalust - uue koalitsiooni moodustamine või ennetähtaegsed valimised . Taas Siim Kallas Esimese võimaluse korral tuleks uus valitsus moodustada praeguse valitsuse välisministril Siim Kallasel . Valmidust tema moodustatavas valitsuses osalemiseks on korduvalt väljendanud mõõdukad , parempoolsed , isamaaliitlased ja arenguparteilased , Vene fraktsioon ja Edgar Savisaare Keskerakond ilmselt arvesse ei tule , samuti maaerakonnad ning Pensionäride ja Perede Liit . Et see ühendus sünniks , on kindlasti vaja sinna kaasata Koonderakond , vastasel korral napib enamusvalitsuse moodustamiseks hääli . Uue koalitsiooniga liitumine seaks koondmehed delikaatsesse olukorda , sest sel juhul läheks hingusele valimistel kompetentsust , kodurahu ja koostööd kuulutanud Koonderakonna ja Maarahva Ühendus . Vaid hirm ennetähtaegsete valimiste ees võiks järsult toetajaskonda kaotavaid koonderakondlasi sundida seda sammu astuma . Kui Koonderakond uue valitsuskoalitsiooni loomisel kaasa ei löö , on ennetähtaegsed valimised möödapääsmatud . Muidugi on olemas ka vähemusvalitsuse võimalus , ent on kahtlane , kas see suudab välja vedada alles <arv>. aastal toimuvate korraliste valimisteni . Paradoksaalsel kombel tõotavad praegused gallupid neil edu just valitsusliidu rivaalitsevatele grupeeringutele - Arnold Rüütli juhitud maarahvaerakondlastele , pensionäride- ja pereliitlastele ning oravaparteile . Korruptsiooniskandaalidest räsitud Tiit Vähi juhitud Koonderakonnal aga võib tekkida raskusi isegi <arv>%se valimiskünnise ületamisega . Valitsusväliste jõudude puhul on pilt veelgi kurvem . Vastloodud Mõõdukate erakonna hüpe nende eellaste , Maakeskerakonna napist ja sotsiaaldemokraatide olematust toetajaskonnast <arv>% toetusele pole tingitud mitte uuest kvaliteedist . Kõrge reiting on seotud populaarse Andres Tarandi asumisega erakonna etteotsa . Riigikogu valimistel see suurt edu ei ennusta , sest Tarand saab kandideerida ainult ühes valimisringkonnas . Temaga kasvõi ligilähedaselt populaarseid poliitikuid Mõõdukate ridades rohkem ei ole . Ennetähtaegsed valimised ei tõota midagi head ka Isamaaliidule . Hoolimata meeleheitlikust rabelemisest opositsioonis võib Toivo Jürgensoni ja Tunne Kelami erakond loota valimiskünnise nappi ületamist , kui sedagi . Parempoolsetel , nagu ka rahvuslikel pisiparteidel , puuduvad praeguse seisuga vähimadki väljavaated Toompeale pääsemiseks . Kasulikud ei ole uued valimised ka Keskerakonnale , kes kindlasti ei suudaks korrata <arv>. aasta valimistulemust . Lausa hukatuslikud oleksid need Arenguparteile , mis jääks ilmselt parlamendist välja . Üksnes vene parteid võiksid tänu venekeelse kodanikkonna kasvule mõne parlamendikoha juurde saada . Suureks küsimärgiks on erukindral Einselni liitumine mõne poliitilise jõuga . Näiteks Valga-Võru-Põlva valimisringkonnas kandideerides võib Einseln korrata Jüri Toomepuu fenomeni ja vedada oma populaarsuse tuules parlamenti mõne täiesti marginaalse poliitilise jõu esindajad . Uus jõulurahuvalitsus Seega võiksid ennetähtaegseid valimisi tõsiselt soovida vaid Reformierakond , Eesti Maarahva Erakond ning Pensionäride ja Perede Liit , kes on hetkel valijate silmis enim hinnatud . Ometi pole keegi neist seda otse välja öelnud . Ent Riigikogus on piisavalt palju neid , kellele oleksid uued valimised hukatuslikud . Ka on paljudel riigikogulastel raske loobuda oma toolist ja sellega kaasnevatest hüvedest . See annab alust arvata , et praeguse valitsuse tagasiastumisel siiski mingi uus koalitsioon moodustatakse . Umbes samadel asjaoludel sündis Andres Tarandi jõulurahuvalitsus . KAIDO JAANSON Et objektiivselt mõelda , on vaja olla ainult intellekt , olla vaba kõigest . Eriti aga parteidest . August Annist ( <arv>-<arv> ) Aidake meil Tiibet päästa , siis saab Tiibet aidata inimkonda päästa . Dalai-laama ( <arv> ) Kui poliitilistes valmides tegutsevad ainult loomad , küllap on siis aeg ebainimlik . Stanislav Jerzy Lec ( <arv>-<arv> ) Veel nii hiljuti nagu XVI sajandil sisendas islam Lääne südametesse samasugust hirmu nagu kommunism XX sajandil ja peamiselt ka samadel põhjustel . Arnold Toynbee ( <arv>-<arv> ) , inglise ajaloolane Tõde on kirg . Seda ei saa õppida , seda peab omama . Ernst Toller ( <arv>-<arv> ) Inimene , kes nõuab vabaduselt midagi muud , kui seda ennast , on sündinud olema ori . Alexis de Tocqueville ( <arv>-<arv> ) Poliitikud , kes kurdavad ajakirjanduse üle , on kui laaevakaptenid , kes kurdavad mere üle . Enoch Powell ( <arv> ) , Briti poliitik Edu saladus on solvata võimalikult suurt hulka inimesi . Bernard Shaw ( <arv>-<arv> ) IVAR KOSTABI Peaaegu sama üksmeelselt , kui Eesti , Läti ja Leedu taotlevad ühinemist kõigi tähtsamate Euroopa struktuuridega , tahavad Balti riikides elavad Vene kodanikud Venemaa uueks presidendiks kommunistide liidrit Gennadi Zjuganovit . Zjuganoviga seob neid eelkõige lootus saada Baltikumis kunagi uuesti tagasi Peeter I aegsed valdused . Lubas ju Zjuganov veel pühapäeval , et kuigi ta ei kavatse valimisvõidu korral sundida kedagi jõuga astuma uuenenud N. Liitu , tuleb võimas riik endiste liiduvabariikide ühendamisega kahtlemata taastada . Eestis hääletanud Vene kodanikest toetas Zjuganovit ligi <arv> ja Lätis hääletanutest isegi üle <arv> protsendi . Ka Leedus , kus Vene kodanikke on suhteliselt vähe , andis üle poole nendest hääle kommunistide liidrile . Kui Venemaa valimiste teises voorus saab võidu siiski praegune president Boriss Jeltsin , siis ilmselt kõige vähem võlgneb ta selle eest tänu Eestis elavatele Vene kodanikele . Pühapäeval toetas Eestis Jeltsinit ainult <arv>,<arv> protsenti hääletamas käinutest . Lätis ja Leedus ületas Jeltsin vähemalt <arv> protsendi piiri , hõivates sellega Zjuganovi järel teise koha . Eestis tuli tal alla vanduda isegi <arv>,<arv> protsenti häältest kogunud kindral Aleksandr Lebedile . Kuigi võrreldes detsembrikuiste Venemaa parlamendivalimistega olid Eesti Vene kodanikud seekord hääletajatena aktiivsemad , ei ulatunud valimas käinute arv seegi kord isegi veerandini siinsete Vene kodanike üldarvust . Eestis elavat Venemaa saatkonna andmeil peaaegu <arv> tuhat Vene kodanikku . Presidenti valimas käis neist ümmarguselt <arv>,<arv> tuhat , ent kuivõrd saatkonnal valijate täielikku nimekirja ei olnud koostatud , ei saanud ta ka välja arvutada valijate protsenti . Samas moodustavad <arv>,<arv> tuhat poliitiliselt aktiivset inimest tuumiku , kellel on kindlasti teatud mõju kogu Eesti muukeelsele elanikkonnale ning kelle tegevust ja taotlusi ei tohi seetõttu alahinnata . Eesti võimud on Venemaa presidendivalimiste esialgsetesse tulemustesse suhtunud rahulikult . “ Meil on probleeme , ja neid probleeme on mõlemaga , ” ütles BNSile Eesti välisminister Siim Kallas . Mõlema all mõtles ta Jeltsinit ja Zjuganovit . ARGO IDEON Balti vabakaubanduse laienemine põllumajandustoodetele loob Eesti ärimeestele uuel aastal põnevaid turustusvõimalusi . Parlamentides ratifitseerimist ootava lepingu vaim on kantud mõttest , et kõik kolm riiki võidavad omavaheliste tollitõkete kadumisest . Suurim võitja on selle teokssaamisel igatahes Eesti , kelle tootjatele naabritega võrreldes müügitingimused tegelikult alles nüüd võrdsustuvad . Lätit on vaba vorstituru korral hinnatud suurimaks positsioonide loovutajaks , ometi pidas lõunanaabrite peaminister Andris Škele omamaist toodangut nii konkurentsivõimeliseks , et julges piiride avamisega riskida . Ka Leedu piilub tuntud põllumajandusmaana eelkõige Riia alt uusi ostjaid . “ Postimehe ” hinnangul avab pühapäeval kolme riigi peaministrite poolt allkirjastatud põllusaaduste vabakaubanduslepe Eesti vahendajatele seaduslike kõrval ka vähem seaduslikke teid tulu teenimiseks . Mis võiks olla lihtsam kui tuua konteineriviisi odavat Lääne toidukaupa Tallinna , vahetada soome- või inglisekeelne pakend eestikeelsete kirjade vastu ning müüa kvaliteedilt laitmatu toode eestimaise pähe tollivabalt Riia või Kaunase supermarketis ? Tõsi , veidi vaeva läheks kindlasti asjakohaste dokumentide hankimisele-kordaajamisele . Arvestades musta kütuse , salaviina ja maksuvaba tubakaäriga omandatud oskusteavet , pole mõne blanketi ning paari pitsatijäljendi hankimine mingi ületamatu raskus . Eile küsitletud toidutöösturid arvasid üsna üksmeelselt , et kui uus olukord jätab kusagil võimaluse lepingu kirjatähest mööda hiilides ülikasumit lõigata , leidub kindlasti ka selle kasutajaid . Õnneks on ka Balti naabrite seadusemeestel aega ettevalmistuste tegemiseks . Tõenäoliselt lähebki lepingu jõustumisel mõneks ajaks käima kassi-hiire mäng , kus riskialtid üritajad mõne väiksema kaubapartiiga mõtte teostatavust katsetavad . Kui must müügikanal sisse õnnestub töötada , saab rääkida juba suuremast ärist . Vastasel juhul tuleb kerge raha himustajatel oma aktiivsus mujale suunata . Seniste tõkete valvamisest vabanenud ametivõimudel peaks ka sahkerdamise piiramiseks rohkem jõudu jääma . Loodetavasti jääb suurim võit vabakaubanduslepingust ikkagi ausa põllumehe , meiereipidaja ja vorstivabrikandi taskusse . MANONA VISNAPUU Kevadelaste rohkus näitab , et jaanipäeva paiku eostatakse kõige rohkem tulevasi beebisid . “ Kasu ” otsustas Tartu naistenõuandla abil kõigile vallatutele sõnajalaõitele selgitada , kuidas hoida ennast soovimatu raseduse eest vahenditega , mida saab apteegist vabalt kätte . Ilma retseptita on võimalik osta rasestumisvastaseid vahendeid , mis asetatakse naise tuppe enne seksuaalvahekorda . Meedikute keeli lokaalse kontraseptsiooni meetod sobib hästi naistele , kes ei ela veel regulaarset suguelu või kellele muud rasestumisvastased meetodid ei sobi . Spermatosoide hävitavad vahendid sobivad ka sünnitusjärgsel perioodil , premenopausi ajal ja ning siis , kui naine läheb ühelt rasestumisvastaselt viisilt üle teisele . Sellistes eostusvastastes vahendites on põhiliselt kaks toimeainet : bensaalkooniumkloriid ja nonoksinool . Need ained hävitavad esimesel kokkupuutel spermatosoidi ja moodustavad tupe sisse õhukese toimeainekihi , mis on seemnerakkudele barjääriks . Bensaalkooniumkloriidil on Prantsuse teadlase Siboulet' uurimustöö põhjal ka teatav kaitseefekt sugulisel teel levivate haiguste suhtes . Aine on ka antiseptilise toimega . Võrreldes nonoksinooliga on bensaalkooniumkloriid neli korda toimivam , samuti põhjustab see harvemini tupe limaskesta ärritust . Tartu naistenõuandla juhatajanna Klaari sõnul võivad siiski mõlemad ained vahel kõrvalnähtusid tekitada . Mida kasutada ja millise hinnaga Praegu on Eestis levinumateks rasestumisvastasteks vahenditeks Pharmatex ja Pantentex oval N. Pharmatexi on apteekides saadaval oovulite ( tuppe viidavad väikesed küünlad ) , tupetablettide , kreemi ja tampooni kujul . Oovulid pannakse <arv>-<arv> minutit enne vahekorda tuppe , nende toime kestab neli tundi . Ühes pakendis on <arv> küünlakest , nende hind on keskmiselt <arv> krooni . Pharmatexi tablettide kasutamisviis on sama , kuid nad tuleb enne tuppe asetamist märjaks teha ning toime kestab kolm tundi . Kümmet tabletti sisaldav karp maksab keskmiselt <arv> krooni . <arv> krooni maksva Pharmatexi kreemi kaitsev toime hakkab kohe pärast spetsiaalse aplikaatoriga tuppe viimist ja kestab <arv> tundi . Pharmatexi kollektsioonis on ka eostusvastase ainega immutatud tampoon , mida meil veel müügil pole . Tampooni võib tuppe panna mitu tundi enne vahekorda ning selle toime kestab <arv> tundi . Ühe tampooni hinnaks võib kujuneda kuni <arv> krooni . Pantentex oval N on apteekides saadaval <arv> kuulikesest koosneva pakendi kujul , mis maksab keskmiselt <arv> krooni . Kuulike tuleb asetada <arv> minutit enne vahekorda sügavale tuppe . Toimeaeg on kaks tundi . Eespool kirjeldatud eostusvastaste vahendite kasutamisel tuleks pakendis olevad juhendid väga hoolikalt läbi lugeda . Igasugune kasutamisreeglite rikkumine võib valusalt kätte maksta . Näiteks ei tohi Pharmatexi puhul kaks tundi enne ja pärast vahekorda end seebiga pesta , sest leelis muudab bensaalkooniumkloriidi toimetuks . Tupeloputused ja ujumine on keelatud <arv> tundi pärast vahekorda , sest toimeaine võib laguneda . Kõigi tupesiseste rasestumisvastaste vahendite kasutamisel tuleb arvestada , millal kaitsetoime algab ja kui kaua see kestab . Vahendit tuleb jälle kasutada enne iga uut vahekorda , välja arvatud Pharmatexi tampooni . MANONA VISNAPUU Suurtes selvekauplustes on tekkinud lisaks luuravale müüjale uus häirija - luurav turvamees . Erinevalt müüjast ei ole temal otsest kohustust ostjaga suhelda ega tema vastu kena olla , niisiis ärge imestage , kui järsku märkate enda selja taga lipsustatud varju . See situatsioon tabab teid tavaliselt siis , kui olete riietunud avaratesse ja suurte taskutega varustatud riietesse . Kahtlust äratab ka see , kui olete vaadanud mitut kaupa midagi korvi panemata . Või veel hullem - te otsustasite niisama veidi ringi vaadata ega võtnudki korvi . Millegipärast vaadatakse eriti kahtlustavalt just korvita inimesi . Tõesti , kunagi oli ostjal otsene kohustus müügisaali sisenedes võtta korv , kuid praegu see kohustus enam ei kehti . Ilma korvita on märksa mugavam kaupa vaadata , eriti , kui poodi ei sisenetud ostusooviga . Paljudel inimestel on kombeks enne kauplustest vaadata , kas ja kus midagi huvitavat on . Turvamees peaks olema tõeliste varaste püüdmiseks võimalikult tähelepandamatult riides . Ent nähes valgesse pluusi ja lipsu rõivastunud meest sihitult mööda ruumi ringi kõndimas , ei teki kellelgi enam kahtlust selle mehe ametis . Võimalikud vargad saavad välja rihtida aja , mil turvamees ja müüjad ei näe , ning ikkagi midagi põue pista . Turvameest ei tohiks kohe kauplusesse sisenedes ära tunda . Samuti ei eelda nende ametipost raadiosidevahenditega uhket vehklemist ja tehtult ülbet nägu . Ka ei tohiks turvamees klienti kauba uurimisel ja ostu sooritamisel häirida . Nähes enda taga seisvat tursket kuju , võib klient parajalt ehmuda ning ebameeldivast tundest , et temas kahtlustatakse varast , selle kaupluse külastamisest pikemaks ajaks loobuda . Samas on praegusel pisivargusterohkel ajal kauplustel hädavajalik end kahjumite eest kaitsta . Vargustest on mõnede teismeliste seas saanud tobe julguse demonstratsioon . Lisaks närvikõdi - kas ma saan sellega hakkama . Ahvatlus pool kuupalka maksev asi hõlma alla pista võib tekkida ka täiskasvanud inimesel . Vargus aga võib poele teha märkimisväärset kahju , mistõttu ongi kasutusele võetud turvaelemendid , nagu kleepsud , märgid ja väravad , ning turvamees . Paraku ei ole need süsteemid meie oludes alati kõige edukamalt tööle rakendatud . Kleeps on igavese liimiga , seda on võimatu kodus tootelt eemaldada . Turvaväravad võivad piinlikult piiksuma hakata , kui mõne mujalt ostetud asja turvaelement on teises kaupluses kustutamata jäänud või taastunud . Turvamees võib kaupluses ringiuitajat tont teab mis kriteeriumide alusel võimalikuks vargaks pidama hakata ning kullipilguga tal järel käima hakata . Siinkohal naisterahvastele üks nipp , kuidas turvast lahti saada - minge naisteosakonda ja hakake võimalikult satsilist naistepesu uurima . Üle viie minuti ei pea ükski meesterahvas punastamata vastu . AIVE ANTSOV Suhtumise järgi klaastaarasse jagunevad eestlased põhiliselt kolmeks : inimesed , kes elatuvad tühjade pudelite korjamisest ja müümisest , inimesed , kes viivad aegajalt kogunenud klaastaara vastuvõtupunktidesse ning inimesed , kes pole näpuotsagagi tühja pudelit puudutanud , pidades seda räpaseks klaaskorjuseks . Viimased jäävad kõige kehvemasse olukorda , sest klaastaara on ju lausa rahaauk . Pudel pudeli vastu Tühje pudeleid ostetakse kokku kõikjal üle Eesti . Klaastaarat võtavad vastu nii spetsiaalsed ostupunktid kui ka kauplused ja kioskid . Viimaste puhul on iseloomulik stabiilne hind , s.t. ükskõik millise pudeli eest laotakse letile enamasti <arv> senti . Leidub ka kioskeid , kus eristatakse pudeleid nende väärtuse järgi . Ühes Tartu äärelinna poekeses oli müüja nõus pruuni õllepudeli eest välja andma <arv> , tavalise limpsipudeli eest <arv> ja Coca-Cola tühja figuurpudeli eest <arv> senti , märkides , et nende firma müüb omakorda taarat edasi ainult kaup kauba vastu vahetades . Sama meetod kehtib ka kaupluste puhul . Kauburi klaastaara kokkuostja sõnul on Tartu Õlletehases ja Livikos selline kord , et kui kauplus tellib neilt näiteks <arv> kasti joodavat , võetakse hiljem vastu samuti täpselt <arv> kasti selle toote klaastaarat , ülejäänu saadetakse poodi lihtsalt tagasi . Ainult likööri ja Vana Tallinna figuurpudeleid ( taarapunktide kokkuostuhind <arv>-<arv> senti ) võtab Liviko vastu piiramatus koguses eelregistreerimiseta . Enne muu klaastaara tagastamist tuleb Livikosse ette helistada ja tagastamise aeg täpselt kokku leppida . Viinataara kildudeks ? Viimasel ajal on esile tõusnud probleem , et Liviko ostab taarapunktidelt tagasi ainult Järvakandis toodetud <arv>,<arv> -liitriseid viinapudeleid ( taarapunktide kokkuostuhind <arv>-<arv> senti ) , millel peal Liviko enda toote silt , näiteks Viru Valge . Selline määrus tekitab inimestes palju pahameelt , sest <arv>,<arv> -liitrised Monopoli ja Old Tallinna sildiga või üldse ilma sildita pudelid lähevad kõik kildudeks ja sel viisil ostab taarat kokku vaid ettevõte Eesti Klaas hinnaga <arv> senti kilogramm . Samas märkis Kauburi töötaja , et viimasel ajal on hakanud ka Antsla firma AS Linda Nektar villima <arv>,<arv> -liitristesse viinapudelitesse veini ning hetkel ostetakse neid taarapunktides hinnaga <arv>-<arv> senti madala kaelaga pudeli eest ja <arv> senti kõrge kaelaga pudeli eest . Tühjade pruunide õllepudelite tagastamisel nii palju muret ei ole - neid lunastavad taarapunktid ja kauplused suuremates kogustes <arv>-<arv> sendi eest , sest pruune õllepudeleid nõuavad nii Tartu kui Saku Õlletehas . Rohelisi ja valgeid <arv>,<arv> -liitriseid pudeleid ( taarapunktide kokkuostuhind <arv> senti ) on rahaks teha raskem , Tartus kaupleb nendega ainukesena Saku Õlletehase toodangu edasimüüja AS Rain . <arv>,<arv> -liitriseid Saku Originaali ja karastusjook Vichy pudeleid võtavad vastu põhiliselt klaastaarapunktid keskmiselt <arv> sendiga , kauplustest ostavad neid tagasi ainult mõned . Limpsipudelitel on turgu Mittealkohoolsete jookide taarast on kõige lihtsam lahti saada <arv>,<arv> -liitristest madala kaelaga limonaadipudelitest ( taarapunktide kokkuostuhind <arv>-<arv> senti ) . Vana , kõrgema kujuga limonaadipudeli eest saab kätte vaid <arv> senti , sest seda ei osta taarapunktidelt keegi ära . Praegu soetab vanu limonaadipudeleid ainult AS RAFF , kes ostab kokku ka äädikataarat ( taarapunktide ostuhind <arv>-<arv> senti ) . Coca-Cola , Sprite'i ja Fanta figuurpudelite eest makstakse keskmiselt <arv> senti . Nendesse pudelitesse villiv AS Coca-Cola Joogid ostab <arv>,<arv> -liitrist klaastaarat piiratud koguses , sest suur osa jookidest toodetakse plastpudelitesse . Ka prussakatele meeldib õlu Klaastaara hind sõltub õlletehaste ja teiste hankijate hinnakirjadest ja hankelepingutest . Klaastaaraga kauplemisel saadav tulu tuleb eelkõige pudelite müügi- ja ostuhinna vahest . Enamiku taarapunktide töötajate sõnul tasub tühjade pudelite kokkuost ennast ära ka praeguses turumajanduses , kuigi suuremat kasu andis taaramajandus endisel sotsialismiajal . Ka tarbijal ei tasuks unustada , et tühjade pudelite rahaks tegemine toob enamasti ikka rohkem kasu kui kahju . Pudeleid oleks soovitatav pärast tühjendamist mõningal määral ka küürida . AS Raini esindaja tunnistas , et vähesed inimesed toovad puhtaid pudeleid , enamasti on taara igasugust rämpsu täis . Harvad ei ole juhtumid , kui õllepudelis lösutavad prussakad . Taara on siiski kaup , mille juures mängib teatud osa ka väline külg . AIVE ANTSOV Aasta läbi pühitsetakse erinevaid tähtpäevi , mille puhul lehvivad eestlaste kodudel sinimustvalged lipud . Nii mõnigi Eesti Vabariigi kodanik seisab aga ühel hetkel peadmurdva probleemi ees - kust saada lippu ? Eriti valus oli see küsimus veel aasta tagasi , siis kehtis Eestis trahv <arv> krooni peremehele , kelle maja ei kaunistanud riigipühade aegu riigilipp . Samas polnud trikoloore peaaegu kusagil müügil . Tänavu ei kisu asi nii kriminaalseks , Tartu politsei sõnul ei kehti hetkel Eesti territooriumil eelnimetatud trahv , vaid olulist rolli mängib eelkõige kodaniku enese südametunnistus . Ka Tartu linna heakorrainspektor kinnitas , et tema küll kedagi riigipühal trahvima ei hakka , kuigi osa kadedaid linnakodanikke on päris tihti käinud oma naabri peale kaebamas . Eestis toodavad riigilippe Fifa , Tavatex , Elvaru , Lipuvabrik , Artes ja Seinex . Sinimustvalgete lippude müük on võrreldes eelnevate aastatega märgatavalt kasvanud . Suurematest kauplustest või nimekamatest kunstisalongidest võib soovi korral osta erineva hinna ja kvaliteediga rahvusvärvides lipukesi , enamasti ilma lipuvardata - see tuleb soetada teisest kohast . Kõige otstarbekam oleks tõsisema soovi korral ühendust võtta lippe valmistavate firmade esindustega . AS Fifa Tallinnast toodab lippe , sealhulgas riigilippe , tellimise peale . Fifa töötaja Andres Konsa sõnul tellimustest veel niipea puudust ei tule . Firma oma kaupa otseselt kauplustele pakkuma ei lähe , kes soovib , võib ise kohale minna . Lippe toodab ettevõte siiditrüki- ja õmblustehnikas . Siiditrükk kujutab endast siidile tekstiilivärvidega mustrite kandmist , õmblustehnika puhul õmmeldakse valgest riidest põhjale sinist ja musta värvi riie . Fifa puuduseks nimetab Andres Konsa seda , et tellija peab lipule varda ise muretsema . AS Tavatex Tallinnas valmistab tegevdirektori Maie Riita kinnitusel vaid ilmastikukindla värviga siiditrükis lippe . Kauba hinna määrab toodetav kogus . Näiteks maksab üks standardmõõtmetega ( <arv>cmx<arv>cm ) riigilipp <arv> krooni , tellides aga <arv> eksemplari , saab ostja ühe lipu kätte juba <arv> krooniga . AS Elvaru , mis asub pealinnas , õmbleb riigilippe sitsiriidest . Firma esindaja sõnul on lippude vastupidavus normaalne , nad on üldiselt ilmastikukindlad . Elvaru lipud maksavad märkimisväärselt vähe - <arv> krooni . Eriti eelistavat selle ettevõtte taskukohaseid tooteid endised majavalitsused . Firma esindaja arvas , et kui Elvarusse tuleb eraisik ja tahab endale osta ainult ühe riigilipu , siis saab temagi soov kindlasti täidetud . Samuti Tallinnas tegutsev AS Lipuvabrik õmblebriigilippe tellimise peale . Standardsuurusega riigilipp maksab Lipuvabrikust ühekaupa ostes <arv> krooni . Lipu materjal polüester ja värvid on Lipuvabriku meistri sõnul ilmastikukindlad . Meistri arvates on Lipuvabriku valmistatud riigilipud eriti vastupidavad , sest nurkadesse pannakse spetsiaalsed tugevdused , vastu peaksid nad pidama keskmiselt <arv> aastat , kui kasutada ainult pühade ja eriliste tähtpäevade puhul . Riigilippude läbimüük suureneb märgatavalt just enne riigipühi , märgib meister . Tema arvates on õmblustehnikas valmistatud lipp vastupidavam ja kvaliteetsem kui siiditrüki puhul . AS Artese juhatuse esimehe Rait Toompere sõnul teeb Tartu ettevõte igasuguseid lippe igas formaadis igale soovijale . Kauba hind sõltub eraldi iga tellija seatud tingimustest . Tavaline sinimustvalge standardmõõtmetes siidilipp maksab Artese müügipunktist ostes <arv> krooni . Artese esindussalong Tartu kesklinnas pakub sama toodet hinnaga <arv> krooni , müüakse ka <arv>-kroonist laualippu . Kesklinna i-punktist võib <arv>x<arv> riigilipu osta ligi <arv> krooni eest , selle pisema variandi aga <arv> krooniga . Rait Toompere väitis , et eestlasest ostja on areneva turumajandusega nii kohanenud , et nõuab vaid välismaa värki . Kodumaise toodangu järele on Artese juhatuse esimehe sõnul huvi üldiselt vähenenud . Loodetavasti ei pea eelnimetatud väide paika riigilippude ostmisel . Kindlasti leiab iga soovija oma maitsele vastava riigisümboli just Eesti firmade toodangu seast , ning kui juba lipp soetatud , siis ei jää riigipühadel ka lipuvarras tühjaks . RAGNAR SASS Maksupettuste komisjon vaatas eelmise nädala istungil üle turgudel , tänavatel ja teistes avalikes kohtades kauplemise määruse eelnõu , mis karmistab oluliselt turul kauplemise eeskirju . Pärast määruse jõustumist peaks turul avanev pilt oluliselt muutuma , näiteks peaks lettidelt kaduma ebakvaliteetne importkaup , märkis majandusministeeriumi siseturuosakonna juhataja Tiit Maidre . “ Määrus kehtestab ühtsed eeskirjad turul kauplemiseks . Praegu kehtib majandusministeeriumi eeskiri , mis on soovitavat laadi . Turu korra määrab senini ka kohalik omavalitsus . Nii on Tartus ühed eeskirjad , Tallinnas teised , ” rääkis Tiit Maidre . Eelnõu kohaselt piiratakse paljude kaupade , nagu jahu ja tangainete , garantiid vajavate tööstuskaupade ja autorikaitse objektide müüki turul . Määrus keelab ka igasuguse komisjonimüügi turul . Seni pole otsustatud , kas lubada turul müüa töödeldud toidukaupa . “ Määruse kohaselt muutuvad poes ja turul kauplemise reeglid võrdsemateks . Mõningal määral paneb määrus turud raskesse olukorda , kuna paljudel puuduvad nõutavad müügitingimused . Suurem osa turge on uue määruse kohaselt kasutamiskõlbmatud . Pärast määruse jõustumist peavad kohalikud omavalitsused moodustama komisjonid , mille ülesandeks saab turu olukorraga tutvumine ja kauplemisloa andmine . Komisjon määrab ka , milliste kaubagruppidega võib antud turul kaubelda ja kui palju on selleks kohti , ” rääkis Tiit Maidre . Määruse eelnõu on hetkel majandusministeeriumis , mis peab komisjoni ettepanekul tegema eelnõusse mõned muudatused ja täiendused . Enne valitsusse jõudmist arutavad määrust ka kohalikud omavalitsused , märkis Tiit Maidre . Et määruse jõustumiseks on vaja muuta haldusõigusrikkumise seadustikku , võib selle vastuvõtmine venida sügisesse . RAGNAR SASS Pankade kaardikeskuse ühtse automaadivõrgu käivitamine on võimalik juulis , kui lõpeb makseterminaalide testimine . Pärast võrgu käivitamist saab Hoiupanga , Hansapanga , Forekspanga ja Tallinna Panga pangakaarte kasutada kuuekroonise lisatasu eest ülalnimetatud nelja panga automaatides . Lisatasu maksmist käsitlevad neli panka erinevalt . Teise panga rahaautomaati kasutades tuleb pangal või tema kliendil tasuda selle eest kuus krooni , mis on mõeldud kompensatsiooniks <arv> <arv>-kroonise terminaali omanikule , rääkis Pankade Kaardikeskuse tegevdirektor Margus Aun . Teenustasu võtmine on kaardi väljastanud panga otsustada . Hoiupanga kaardi omanik peab kuuekroonise lisatasu maksma ise . “ Me oleme välja andnud üle <arv> <arv> pangakaardi . Kui iga kaart teeb päevas ühe tehingu võõras masinas , läheks see pangale maksma üle <arv> <arv> krooni , ” selgitas Merike Mängust Hoiupanga selvekaubandusosakonnast . Hansapank märkis , et pole veel otsustanud , kui palju katab pank kuuekroonisest lisatasust . “ Kui ühiskasutus käivitub , määrame lõplikult võõra sularahaautomaadi kasutamise hinna , ” ütles Hansapanga pangakaartide grupi juhataja Tarmo Uba . Tallinna Panga klient peab võõra automaadi kasutamise eest maksma neli krooni , ülejäänu tasub pank . Forekspank otsustas kaardiomaniku võõra automaadi kasutamise ise kinni maksta . Tasu võtmine kliendilt on kasulik neile pankadele , millel on palju automaate . Kui väikse automaatide arvuga pank hakkab kliendilt tasu võtma , lähevad need suure automaatide võrguga panka , lausus Forekspanga juhatuse esimees Ivar Lukk “ Äripäevale ” . Neljal pangal on praegu kokku üle saja automaadi , pangakaarte on pangad välja andnud üle <arv> <arv>. Tulevikus on võimalik ka teiste pankade liitumine süsteemiga . “ Kaardikeskusega ühinemise vastu on huvi tundnud Ühispank , Põhja-Eesti Pank , EVEA Pank ja Inko Balti Pank , ” ütles Margus Aun . ARGO LÄTT , Citysec Vägivald on igapäevane asi . Ajalehes pole huvitavamat nurka kui politseikroonika . Samas ei usu keegi , et kuriteo ohver võiks ühel päeval olla tema ise . Kurja saatust on võimalik muuta , kui ette näha erinevaid elusituatsioone , kuhu võite sattuda . Esimene reegel on , et igasugune õnnetus tuleb ootamatult . Et ootamatust olukorrast paremini välja tulla , peaks teadma kurjategija mõttemaailma , kui ta teid ründab . <arv>. Ta on väga närviline ja pingul . <arv>. Ta tahab oma plaanid lõpetada nii kiiresti kui võimalik . <arv>. Ta ei taha teiega rääkida . <arv>. Ta kardab avalikke kohti . <arv>. Ta kardab äratada tähelepanu . <arv>. Ta tahab ohvri nurka suruda . <arv>. Ta on kindel , et ohver kardab teda . <arv>. Ta kardab , et ohver on temast vaimselt ja füüsiliselt üle . <arv>. Ta mõistus on konfliktis . Mida tunneb ohver , kui teda on rünnatud ? <arv>. Ta on ehmunud ja kardab , sest rünnak tabas teda ootamatult . <arv>. Ta tunneb ennast täiesti üksi . <arv>. Ta mõtleb ainult sellele , kuidas põgeneda . Kuidas olukorrast välja tulla ? <arv>. Ole rahulik ja vaata vaenlasele otse silma . <arv>. Hoia ründajast parajat distantsi . <arv>. Räägi ründajaga rahulikult ja enesekindlalt , näiteks : kohe tulevad mu sõbrad , politsei on siinsamas , ma põen süüfilist , täna ei saa kohtuda , teeme seda homme jms. <arv>. Ära lase ennast suruda nurka või vastu seina . <arv>. Katsu endast ümbritsevatele inimestele märku anda . Võib lihtsalt appi karjuda , kuid hea vahend on ka tavaline vile , millega saab tekitada väga tugevat heli . See kostab öistel tänavatel kaugele ja paneb kurjategija närveerima . On olemas ka pneumaatilisi vilesid , mis töötavad kokkusurutud õhu mõjul või mida tuleb sõrmega vajutada . Kõige mõjusamad signalisaatorid töötavad patareidega ja võivad tekitada <arv>-detsibellist heli nagu autoalarmid , neid nimetatakse ka bodyguardideks . <arv>. Kui on vaja rünnata , siis ründa kiirelt . Enesekaitseks võid kasutada kõikvõimalikke kättejuhtuvaid vahendeid - kaikaid , laudu , kive , püksirihma , visata liiva silma . Kõige levinumad ja populaarsemad enesekaitsevahendid on aerosoolballoonid . Peale standardsete balloonide on olemas ka erikujulisi maskeeritud balloone , näiteks pastapliiatsi , huulepulga , välgumihkli , võtmehoidja , püstoli kujulised . Nende sees on toimeaineks CS , CN , CR või pipragaas . USAs toodetakse ka taskulampi paigaldatud gaasiballooni , mis on eriti praktiline pimedas . Esiteks pimestab see kurjategija ja seejärel saab ta gaasijoaga ajutiselt võitlusvõimetuks muuta . Ohtlikes kohtades on soovitatav ballooni käes hoida , et seda vajadusel kohe kasutada . Ballooni kasutamist tuleb õppida nagu relva käsitsemistki . Balloonide kaitsekaugus on <arv>,<arv> meetrit , kui lisada sellele käe pikkus . Kui spetsiaalset ballooni pole , ajab asja ära ka juukselakk või mõni muu ärritav aerosool . <arv>. Pärast rünnaku tõrjumist püüa kutsuda abi . <arv>. Mitte kunagi ära võitle tulirelva vastu . Päästikule vajutaja on palju kiirem kui teie . Kui teil on ohtlik elukutse , võite muretseda kuulikindla vesti , mis pakub kaitset ka teiste lähivõitluse relvade , näiteks noa eest . MANONA VISNAPUU Suviti võib nõrganärvilisemale kodanikule tunduda , et igasuguseid vabaõhuüritusi korraldataksegi spetsiaalselt sääskede söötmiseks . Külmaverelisem isik määrib end kõikvõimalike haisvate ja mitte haisvate kreemide-vedelikega kokku ja läheb ikkagi kontserdile , matkama või öisele kohtingule . Sääsekaitsevedelikud , -pulgad , -kreemid , -aerosoolid , -suitsud ja salvrätid võib tinglikult jagada kaheks : need , mis peletavad sääski , ning need , mis peletavad sääski ja inimesi . Viimasesse rühma kuuluvad need sääsepeletajad , mille lõhn lööb igas suuruses pinisejatest platsi viie meetri raadiuses puhtaks . Kes tahab suvel vaikust ja rahu ning pole tundlik vänge lõhna suhtes , võiks end määrida kodumaise sääsekaitsevedeliku Vetoga või Venemaalt pärit Renoksiga . Esimesel on tugev kampri-mentooli lõhn , teise intensiivne lõhnabukett meenutab odavat konjakit ja hambaarsti kabinetti . Mainitud koosluse lõhn jäi allakirjutanule vähemalt veerandtunniks ninasõõrmetesse pidama . Tugevamat või nõrgemat lõhna levitavad pea kõik sääsekaitsevahendid , mida müüakse aerosooli kujul . Aerosoole saab pihustada ka rõivastele , nii ei saa sääsed läbi õhukese riide nõelata . Aerosoole leidus kauplustes peale laialtreklaamitud OFFi ka saksa päritolu Stichfrei ja Anti Mücken Spray nime all . Peale pihustite saab sääski peletada ka pulkade ja rollide abil . Nende lõhn on mitu korda mahedam kui aerosoolide lõhn . OFFi kollektsioonis on mõlemad esindatud , kuid apteekides soovitatakse peale OFFi ka Autani sääsetõrjepulka , mis peletab eemale ka parmud ja puugid . Kreemid kõige mahedamad Kõige mahedama lõhnaga on OFFi kreem , mille lõhn ja olemus ei erine millegi poolest tavalise ihukreemi omast . Sääsekaitsekreem sisaldab ka nahka niisutavat aaloet . Tarvitajad on täheldanud , et erinevalt teistest OFFi sääsetõrjevahenditest püsib kreem kauem peal - selle toimeaeg on umbes neli tundi . Peaaegu lõhnatu on ka sääsekaitsevedelik Moskito ning piimjas , poolkreemjas Vene päritolu Oksaftool . Sääsekaitsevahendite kasutamisel tuleb meeles pidada , et neid ei tohi määrida alla kolme aasta vanusele lapsele . Tegemist on ikkagi mürkidega ning maimikueas laps topib veel näppe suhu . Sääsepeletid võivad ka väikelapse õrnale nahale liiga teha . Kui täiskasvanu peaks sääsekaitsevahendi tarvitamisel endal allergiat täheldama , on soovitatav pöörduda arsti poole . Sääsekaitsevahendid tuleb ohutuse mõttes eemale hoida limaskestadest , suu ja silma ümbrusest ning kaenlaalustest . Sääsekaitsevahenditest võiks veel nimetada OFF suitsuspiraale , mis hõõguma süüdatuna peaksid sääsed ruumidest ja ka õuest eemale hoidma . OFF pakub ka sääsetõrjevahendiga immutatud salvrätikuid . Tarbijate seas olevat apteekrite ja müüjate sõnul kõige populaarsem sääsetõrjevahend laialt reklaamitud OFF . Neljast Tartu apteegist kahes oli OFF eelmise nädala teisipäeva seisuga läbi müüdud . Veel üks tähelepanek sääsekaitsevahenditest : vaid pooltel on peal eestikeelne juhend . Kui sääsk juba hammustas Sääsehammustuse leevendamiseks on kõige lihtsam sügelev koht Vietnami salviga kokku määrida . Apteekrid soovitavad sääse- ja parmuhammustusi määrida ka menovasinumi ja mentoolpiiritusega . Sügelust leevendab ka Bamipin-ratiopharm-salv . Seda tuleks kannatada saanud nahapinnale määrida õhukese kihina mitu korda päevas . Bamipin on mõeldud peale putukahammustuste ka päikesepõletuse , külmakahjustuste , sügeluste ja kontaktallergiate ( taimed , loomad , kemikaalid ) vastu . Sääsekaitsevahendite kõige suuremas kollektsioonis OFF leidub vahend ka sääsehammustuste tagajärgede raviks - väike tuub OFF-zheleed , mis leevendab kuppude sügelust , kui seda kolm-neli korda päevas peale määrida . Ka kodumaist päritolu Sääsikul ja Plixil on oma sääsekupuravim . TIINA KUULER Jaanipäev on kohe tulekul ja grillvorst tahab sütel küpsetamist . Iga endast lugupidav lihatööstus ja -tööstusekene pakub ostjatele oma varianti grillvorstist . Külmletis seisavad need kõik ilusasti rivis ja kannavad nimesid grillvorst , piknikuvorst , lõkkevorstike , suvilavorstike , grüünevorst , õllevorst , jahi(mehe)vorst ja nii edasi , kuidas kellelgi fantaasiat on olnud . Hinnad algavad <arv> krooni ligidalt ja lõpevad tavaliselt <arv> krooni juures . Ja ostja seisab nõutult leti ees . “ Kasu ” maitses enne jaanipäeva <arv> grillvorstikest . Põhiline järeldus , mis maitsmisest sündis , oli see , et mida tumedam vorst , seda parema maitsega ja seda kallim . Ja vastupidi - odavam on heledam , jahusem ja maitsetum . <arv> vorstikest olid valitud põhimõttel , et igalt kauplustes esindatud tootjalt oleks vähemalt üks sort , Tartu , Rakvere ja Tallinna lihakombinaadilt oli igaühelt kaks grillvorsti sorti . Kui parajasti oli müügil ühe tootja mitu erinevat lõkkevorsti , siis ostis allakirjutanu seda , mida müüja soovitada oskas . Muidugi oli ka müüjaid erinevaid , mõni arvas , et eks nad kõik ole ühtemoodi , teine aga oskas seletada kõigi maitseerinevusi . Hea kraam maitseb ka täissöönule Maitsjateks ja hindajateks oli seekord lihtsate lihasööjate kõrval ka asjatundjaid põllumajandusülikooli lihainstituudist . Vorstikeste hindamise alused oli välja töötanud põllumajandusülikooli üliõpilane Heiki Hint , kelle diplomitöö teemaks ongi lihatoodete hindamise aluste väljatöötamine . Grillvorstide juures hindas <arv>-liikmeline zhürii batooni välimust eraldi külmalt ja kuumutatult , konsistentsi , lõhna ja maitset . Hindamine käis <arv>-palli-süsteemis ja lõpptulemuste selgitamiseks lihtsalt liideti kõikide zhüriiliikmete kõik punktid kokku . Taaskord lükati degusteerimise käigus ümber eelarvamus , et viimaste vorstide juures on sööjad juba nii küllastunud , et ükski vorst enam ei maitse . Hea kraami tunneb suu ära ka siis , kui on enne juba kümmet vorsti söönud . Nimelt nii juhtus kahe Rakvere grillvorsti - õlle ja shashlõkivorstiga , mida testimise käigus söödi loosi tahtel <arv>. ja <arv>ndana . Kõiki väsinud sööjaid tabas korraga elevus - lõpuks ometi midagi erilist ja head ! Shashlõkivorst oli ainult pisut liiga äädikane , mis kõigile ei pruugi meeldida . Õllevorsti juustulisand pälvis aga kõikide hindajate üksmeelse heakskiidu . Kolme hulka sattus ka esimesena maitstud jahtvorst Tarva Lihakarnilt . Esiteks oli seda hea näpu vahel hoida , sest see oli peenike , ja teiseks olid vorsti sees pähklid . See oli täiesti ootamatu ja teisedki peale allakirjutanu pidasid neid valgeid tükikesi esimese ehmatusega konditükkideks . Mida hallim , seda sardellim Nii kurb kui see ka pole , ei tekkinud eriarvamusi ka viimase kolme määramisel . Kõik viimaseks jäänud meenutasid enam sardelli kui grillvorsti , seda eriti jahu lisamise poolest . Lihainstituudi dotsendi Riina Soidla sõnul pannakse vorstidesse kõige sagedamini sojavalku , drindet ehk kamaravalku , piimavalke , tärklist ja vahel ka nisujahu . Selline võte aitab tootjal säästa liha ja lasta hinda madalamaks , samal ajal aga kannatab maitse . Viimased kolm grillvorsti ongi pälvinud hinnanguid väike halb sardell , kahtlane keeduvorst ja imelikult hall . Muudele hädadele lisaks läksid need sardelli moodi grillvorstid küpsetamisel ka katki . Siit ka üks nõuanne , kuidas välimuse järgi vorsti hinnata : mida hallim , seda sardellim , s.t. seda rohkem on vorsti sisse pandud jahu . Mida punasem , seda rohkem on tootes liha , seda maitsvam , aga samas ka kallim see on . Mis kaunis , see kallis Määravat osa mängib grillvorstide juures hind . Konkurentsitult kalleim on Rakvere Lihakombinaadi shashlõkivorst - ligi <arv> krooni . Grillvorstide keskmine hind on <arv> ja <arv> krooni vahel . Juhtus nii , et kõige odavamat vorstikest pidasid maitsjad kõige halvemaks . Maitsmistesti konkurentsitu võitja õllevorst on tegelikult üsna hea hinna ja kvaliteedi suhtega - <arv> krooni kilogrammi eest on vaid pisut üle keskmise . Vorstide kilohinnad on võetud Tartu suurematest toidupoodidest . Et kauplustel on erinev juurdehindlusprotsent , siis võivad ka hinnad mõne krooni piires kõikuda . Väike soovituskodus testi korraldajatele Ärge kunagi proovige korraga liiga palju erinevaid vorste ! Vastasel korral ei taha te ühtegi grillvorsti enne järgmist jaanipäeva näha . Kui siiski . RAGNAR SASS ( vt ka “ Kasu ” nr. <arv> ja <arv> ) Alati ei saa autode aastaarvude võltsingutes süüdistada ARK töötajaid ega automüüjat , sest viga võib pärineda hoopis kaugemalt . Paljud automüüjad toovad masina Eestisse volituse alusel . Firma annab eraisikule peale volituse ka õiguse see siin maha müüa . “ Tavaliselt ei tee võltsinguid firma esindajad , vaid volituse saanud isikud , ” väitis Tartu ARK juhataja asetäitja Vladimir Kornilov . Kui firma nimel Eestisse toodud sõidukitega on pidevalt probleeme , arutab asja litsentsikomisjon , mis vajadusel firma tegevuslitsentsi tühistab . “ Kahe aasta jooksul on Tartus litsents võetud kolmelt firmalt - Aatomikult , Panteeralt ja Hertilt . Aatomiku ja Herti omanikud tegutsevad praegu uue nime all edasi , senini pole probleeme ette tulnud . Tavaliselt ei muutu uue firma tegemisega omanike tööstiil , ” märkis Kornilov . Nukki ei ole süüdi Kahe aasta tagune sündmus , kus <arv>. aasta Ford Sierra vananes kahe aasta võrra , ei olnud inspektor Nukki süü , nagu eelmises “ Kasus ” väideti . Väidetavalt tegi inspektor Rein Nukki autole tollieelse ülevaatuse , lastes läbi vale väljalaskeaasta , kuid tegelikult koostas Rein Nukki alles kordusülevaatuse akti . Autoostja Mart Kala sai AS Hertist volituse , et tuua Hollandist Ford Sierra , mille firma hiljem talle endale ka maha müüs . Tolliinspektuuris võltsingut auto dokumentides ei avastatud , see avastati alles siis , kui Mart Kala autot registreerida soovis . “ Toimikus on ka AS Herti seletus , kus seisab , et kliendil nende vastu pretensioone ei ole . Seega pidi tookord kõik ju lahendatud olema , ” meenutas Rein Nukki . Peale avastatud vigade jäävad mitmed võltsingud avastamata , sest mõne auto väljalaskeaasta on ainult passis . Sellised automargid on näiteks Honda , BMW , Mazda . “ Kuu jooksul tuleb välja kümneid võlsinguid . Tihti on raske tõestada kellegi süüd , mistõttu autoostja peab leppima vanema autoga . Viimane auto , mille väljalaske aasta osutus valeks , oli AS Automiku ( endine Aatomik ) Eestisse toodud Ford Sierra , ” rääkis inspektor Rein Nukki . GERTRUD S Oh , kuis unistas enesekaotusest mu meeletu tädike hea ; nii muutuski ta raskeks , vanaaegseks hõbepokaaliks , kuigi teeskles veel kaua pärast seda nukrat teelauaseltskonda ning varastas aeg-ajalt tykksuhkrut . Pikapeale lahustus tädi pyhitset veinis , mida tihtipeale kylakostiks tõi yks vaimulik , ammune tuttav . Siiani pysib silme-ees jumalasulase pikk vibalik kuju , kui ta tõstet mantlikraega ryhkis läbi tuule ja raju , käes kolmeliitrine veinipurk . Ja mis siis imeks pannagi - tädike juba vana , kuivetand ; paljuks seal's veinigi vaja ? Oh muretut lapseiga ! Veel mäletan selgesti , kuidas mu lahke ema yhel varakevadepäeval noore kräsupäise kellameistriga jalga lasi . Kyll oli suur siis isakese rõõm , ei ealeski enam ole ma teda niiväga heatujulisena näinud , ta patsutas mind yhtepuhku põsele ja lagistas aina naerda , kolas hilisõhtuni ymberkaudu , kõnetas igayht ning naeris , naeris ! Kyll oli siis pidupäev ! Nyyd ei seganud meid enam keegi kraave ning tiike kaevamast ja sillakesi meisterdamast nagu poisikesed seda ikka teevad , sest vanaisa oli tollal juba väeti - ei temast nyyd kellegi segajat . Talutasime teise hommikuti päikesepaiste kätte pingile ja andsime ainult piibu kätte ; seal ta siis istus ning kobas aina tubakakoti järele , kuna suitsetas vanaisa , jah , vahetpidamata , aga et ta ka midagi oleks öelnud ehk muidu nalja visanud , mina kyll ei mäleta . Võibolla ei osanudki vanaisa rääkida . Tõepoolest , oli ilus aeg . Pärast kellameistri kadumist jäid kyll kõik kellad majas seisma , kuid see ei häirinud meid isaga kuigivõrd - me täiustasime sillaehitust ning leiutasime uusi kraavidesysteeme . Isa syvenes tõsiselt inseneritöösse , ta näis nagu asjalikumaks ning vanemakski muutuvat , kuigi kippus , tõsi kyll , mõneti tähtsustuma ja käskis end insenäärihärraks hyyda . Vanaisa aga , jälle , läks ikka päris lapsikuks kätte , tal tekkis uus hull veidrus - pärast piibutäie suitsetamist raputas teine tuha peopessa ja sõi kogu täiega ära ! Võite arvata , kuidas ta seejärel lõhnas ! Nähtavasti mängis kyll oma osa ka see , et nii mõnelgi päeval , kõvas tööhoos nagu me olime , vanaisa toitmine unarusse jäi . Noh , aga täismees ei tohiks oma tubakakires ikka nii kaugele ka minna . Samal ajal läks aga kevad edasi ja suvi tuli kätte , suurvee aeg sai läbi ning isake jäi seeläbi tööta . Ta näis nagu millegi yle järele mõtlevat ja paistis nukker välja . Mõni päev enne jaani kutsus isake mind õhtal enese juurde - võis olla minul tollal <arv> või veidi rohkem aastat vanust - ning ytles : “ Jyri , nyyd on aeg . ” Mina ei saanud kyll päriselt aru , mida tema sellega täpselt silmas pidas , aga et ma isa soove ikka vastuvaidlemata olen täitnud , siis kostsin vastu : “ Jah , eks ta ole . ” Issi vaatas mind äkki nagu võõraste silmadega , justnagu polekski ma tema poeg , ning viis seejärel tahatuppa . Nyyd sain ma aru , miks ta viimaseil päevil oli end sinna sulgend - hiidvana seinakell , perekonna reliikvia , oli tykkideks koost , ainult karp koos sihverplaadiga seisis seinal . Isa insenerimõte pidi ju rakendust leidma . Kõik detailid seisid korralikult rivis , aga kella ette oli paigaldet õrnuke redel , mis otse kellakäo kambrini viis , kägu ise lebas laual . Olin kindel , et ega see redel kyll inimest kanna . Isake pidas väikese pausi ( otsis vist sõnu , mida kõnelda ) . Ega ta pole kunagi suur kõnemees olnud , ta rohkem tegudeinimene . Siis köhatas isa ja ytles lihtsalt , mis õigupoolest hetke pidulikkust rõhutas : “ Kägu rikkis . ” Ma ei saanud alul kyll päriselt aru , mis ta sellega mõtles , kuid kui isa veel käega redelile osutas , siis mõistsin ma kyll . Redel oli ainult esmapilgul õbluke tundunud , oli tegelikult tugevalt ning oskuslikult tehtud - pidas vastu kyll . Isa ei ole ma sest ajast enam näinud , kuigi eks mu silmaring on mõnevõrra piirat ka . Oli kuulda , et läinud vist linna ära . Kobistas teine kaua kõrvaltoas , ju vist pakkis asju . Eks see on täitsa arusaadav ka , sest siinkandis on kõik asjad nyyd ära ehitet ja ilmselt läks isal peale ema lahkumist ikka meel kurvaks ka ning ega ta enam kellegagi õieti rääkida saanudki : vanaisa suitsetab ja teeskleb mõtlemist , minul oma töö teha . Täistundide vahel olen kyll vaba ja mul on oma mõtlemisteks aega , vana kella maheda tiksumise saatel on seda mõnus teha . JÜRI KALDMAA N-le Nii palju armastust sa suudad kiirata , et mina - murdund melanhoolik , kõik kohustused hüljand alkohoolik - peaks laskma jahtund südame vist siirata metsseale , mägrale või muskushirvele . Järsk valuvahk veab huuled võikalt irvele - all taeva helav pääsukeste vidin mul meenutab , et kukla pilvekirvele ma juba eile paljastama pidin . Vaal vigane ja tige eksleb veresoontes kümme pikka aastaringi . Mu keha pole talle kodu . Veendund isegi , et võõras labürint . Ma teesklen , ei tee välja . Taga nutan armastust , mis ülendas me hingi . Kuid värsid jäävad jälle üles märkimata , kuna rännul jäätus tint . Karm öö kui rusikas mind pigistab ja piinab . Vana tunne . Ah , kuid mida peab üle elama mu väeti loom sääl ihuüksi väsind vere sees ? ! Nüüd tuleks puua end , ent käsi veel ei ole leidnud konksu ega kida . Novembri igaveses pimeduses heliseb Oginski polonees . Laut , kuhu jõudsin , kõle on . Siin lõdisevad hobused ja lehmad . Muulad . Nad peavad võtma räbaldunu endi hulka . Vagabundi varata . Kui lojused jäänd unne , vaal , sa teraselt mu harvu pulsilööke kuulad , et tabada üks pikem paus , mil saaksid viimaks rinnust välja karata . Mil lasevad vaevad mu vabaks ? Kes kustutaks rinna seest lõkke ? Kas spliinid ning tusk mind ei tabaks , kui sööstaksin meeletult jõkke ? Kas paitaks ehk tasane laine must paine , kui üle mu rulluks , ning teeks minust kindla ja kaine , et enam ei heitleks , ei hulluks ? Ei eksita kõhetut koolu ka Emajõe kallaste rääma . Ta hüppama sunnib mind voolu ja lõtvunult hulpima jääma . TOOMAS RAUDAM Nikolai Baturin . Ringi vangid . Eesti Raamat , <arv> lk. Nikolai Baturin on üks suveräänsemaid nähtusi eesti kirjanduses , talle pole võrdset ei keelekasutuses ega arvatavasti ka veendumustes . Veendumuste kohta on mul raske midagi täpsemat öelda , küll julgeksin teha paar ettevaatlikku üldistust keele kohta , võttes aluseks kirjaniku uue teose “ Ringi vangid ” . Romaani “ Ringi vangid ” tegevus toimub ulmemaastikul , mingil sajandivahetusel , mis mitte just ilmtingimata ei pruugi olla meie krüptiline XXI , kuid arvatavasti siiski on . Selles eksleb ringi armastajapaar Teresa ja Mattes , keda iseloomustakse kui lilli , krüsanteemi ja takjast . Tegelikult on seiklus suunatud - saatusest , ajast ning ka aiast , täpsemini koduaiast , kus noored esimest korda kokku said : “ Nah , ” ütles Mattes , “ hoia kinni ! ” Plika hoidis ta mehenukki oma pliiatspeenikeste näppude vahel ... ... ja joonistas lihvkivile mingeid mustreid . Üpris andekalt . See oli /Teresa müsteeriumi/ algus . ( lk.<arv> ) Selles lühikatkes kätkeb terve edasine romaan . Kohe ilmneb ka keele esimene ning põhiline , mitte ainult käesolevale Baturini teosele omane iseloomujoon - deminutiivsus . Tundub nõnda , nagu sooviks keel iga hinna eest ümberütlemise , vähendamise või hellitamise läbi eirata reaalsust . Pandagu tähele , kuidas nimetatakse seda , mida iga viisakas laps nimetaks tilliks ! Kuid jutustajale on seegi variant liiga hirmus või kole . Ideaalis näeks selline keel , kus iga sõna on asendatud mingi teise , temast väiksemaga , välja nagu lapselalin . Laps üritab oma moel maailmaga küll suhelda ning kindlasti on tal tõsi taga , kuid täiskasvanud tema ümber naeravad õelalt - nagunii kasvad suureks , küll siis õpid maailma tundma ! Laps hakkab nutma ja emad-isad ei saa aru , miks . Nii juhtub täiskasvanutega , omasugustega nii juhtuda ei pruugi , tuleb vaid suhtlemiseks õige , omasarnane keskkond valida . Omasarnaseks keskkonnaks Baturini teoste puhul peaksin lapsepõlve , millega algas kõne all olev teos . Ka kirjaniku üle-eelmine raamat “ Kartlik Nikas , Lõvilakkade Kammija ” toimus seal - hõllanduses , samasuguses hellas ja soojas ajaaias kui ema Hellu ( sic ! ) omagi . Lapse silmade läbi nähtu ei vajanud sügavamat põhjendust , ta oli usutav per se , nõnda võis ükspuha mis või kes muutuda ükspuha milleks või kelleks , isik allegooriaks , asi sümboliks , sõna teiseks sõnaks . Sama printsiip toimib ka “ Ringi vangides ” . Siinnegi keskkond , ulme , ei vaja peale enda mingit muud reaalelulist põhjendamist või veenvamat psühholoogist motivatsiooni . Halb ulme näeb tegelikult just selline välja nagu Baturini raamatus - majad on kõrgemad , autod sõidavad kiiremini , tehased töötavad kui ülipuhtad laboratooriumid , kõik toimib nagu kellavärk , näiliselt täpne , tegelikult aga abitu ning läbinähtavalt fantaasiavaene . Sellist loob iga keskmine ulmekirjanik , koduperenaine või insener , kellele tulevik just sellisena silme ees kangastub . Baturini puhul pole see niiväga oluline , sest tema kasutab ulmet rohkem ettekäändena loomaks kristlik-paganlikku allegooriat ajast , elude ringkäigust , elu metamorfoosist ja muust säärasest . Sellise mudeli põhielement on kordus . Tegelased on muutumisaltid , iga vähemgi vari ootab kannatamatult kirjaniku puudet , et mingil uuel ja üllataval kujul elustuda . Mis need on , mis on suuremad kui sajad-tuhanded tuvid ühtekokku , laskuvad vahel rõdudele , istuvad seal sulgunud tiibadega , nokad sügaval sulgedes ? ( lk.<arv> ) Veel teavitatakse lugejat , et salapärased tiibolendid pole ka kopterid . Kohe selgub , et need on Samaarialinnud . Neid , kes sellistesse moondumistesse skeptiliselt suhtuvad , nimetatakse all-inimesteks , kes pidasid neid ( Samaarialinde - T.R. ) kuivavateks voodilinadeks ... nad kaldusid kõike , mis oli valge ja polnud päriselt selge , voodilinadeks pidama . ( lk.<arv> ) Nemad , uskmatud , tavalised all-olijad on automaatselt usaldusringist välja arvatud , kuid üks on selge - kogu raamatu võluarsenal on pärit inimese igapäevasest elukeskkonnast või siis teistest raamatutest ja kunstialbumitest . Sealt võrsunud , seal kunstniku silma ja kirjaniku käe läbi idanema pandud , teevad nad kaasa muundumise , ülenduvad või madalduvad millekski muuks , sest nii on Looja poolt ette nähtud . Tutvume ka Looja endaga . Selleks on Krebsei , liftöör kõrghoones , kus elavad Mattes ja Teresa . Tema iseloomustamiseks öeldakse : Kõrget kasvu , hallinev , sirge preestriseljaga mees . Kõige iseloomulikumad tema juures olid sügaval koobastes asuvad silmad ; need elasid seal nagu näost eraldi oma individuaalset elu , ja inimene , kes Krebseid kõnetas , näis kõnelevat ennekõike tema silmadega . Veel öeldakse , et Krebsei suitsetas kui lapi nõid , pruukis alkoholi ja narkootikume ... ( lk.<arv> ) . Kuid just nüüd , kus asi põnevaks läheb , sulgub tekst iseendasse : Millegipärast polnud Krebsei siiski päriselt põhja läinud - aga ta vastas sellele ise : “ Kui sa oled kirjanik , ei tarvitse sa narkomaan enam olla ” . ( lk.<arv> ) . Nii ongi asi mingitsorti - millegipärast - lahenduse saanud , võib kohe lustakalt järgmise , sageli just sõnast hargnenud teema juurde edasi hüpata . Viitan siin Baturini loomingule iseloomulikule konfliktipelule ; kokkupõrget küll päriselt ei elimineerita , kuid väljapääs leitakse halearmsast humanismist , piiblist või kristlikust kümnekäsu moraalist . Tekst on tavaliselt küllastunud , kuid samas ka lapidaarne , kõik sõnad on üheväärtuslikud elukakesed ( lk.<arv> ) või hobusõnnikuhunnikukesed ( lk.<arv> ) . Ehk teisiti öeldes : tumedad plekid inimestevahelistes suhetes õilistatakse ilu-sõnadega ülevaks , samal ajal aga hõljub kõige kohal mingi hõrk intsestivarjund . Komöödiat eelistatakse tragöödiale , käsitletavas teoses otsesõnu : “ õnneks on see komöödia , ” ütles liftöör , “ mitte tragöödia ” . ( lk. <arv> ) Komöödial on terve hulk alaliike , “ Ringi vangid ” kujutab endast bufonaadi või burleski : nali on enamasti totravõitu ja madal , määratud just neile all-inimestele , kes Samaarialindude asemel valgeid linu näevad . Sümptomaatiliselt pärineb ka kõige meeldejäävam tegelane sellest vallast : koeralita , kes valmistab peavalu peoteenritele ning orkestrantidele , kelle instrumentidele ta jalga tõstab . Mõistagi on tegu karnevaliga : kõrghoone , kus elavad Teresa ja Mattes Melihor , on peenisekujuline , kuid tõelisest lihalikust karnevalilustist on asi , jah , seesama mehenuki-asi , siiski kaugel . Ei tahaks siin Bahtini sisse tarida , mõni karneval võib ju lõppude lõpuks ka ilma temata karneval olla . Pigem võiks algusse tagasi osutada , sinna , kus Teresa Mattese juga julgesti kivipinnale juhib , sellega üpris andekalt mustreid joonistades . See võiks teose lahtiseletamisel ehk viljakamgi võti olla , kuigi mul on tunne , et siis , lahtimuugituna , inimese uriin koera pissiga kokku sulatatud ( ka veri tuleb siin arvesse ) , jääb ta päris alasti . Nn. hermeetiliste teoste häda selles seisnebki , et koost lahti võetuna , kompuutrist läbi lastuna ( näiteks Joyce'i “ Finnegans Wake ” ) muutub nende esialgne saladuslikkus sageli olematuks . Siia oleks sobiv kolm punkti panna . Kolm punkti on jätkuvus , kordus . kubiseb neist , neid on pikitud nii sõnade sisse kui sõnade vahele . Kohe tekib huvi : mis on nende taga ? Ons ehk seal peidus mingi pingeväli , millest raamat ainult aimata laseb ? See haakub ka raamatu viimase ( iseendast tähtsusetu ) lause ning punktiga selle taga , mis põhimõtteliselt on samasugune kolmpunkt , sest Mattese uus abikaasa ( Teresa loomulikult sureb , teisiti ei saa see ollagi ) Senta Simon leiab nagu Teresagi ühel heal päeval postkastist ballikutse ning kogu eelnev sümbolisoustine jant algab uuesti otsast peale . Kõik kordub , kunagi ei ole “ kõik ” . Kuid mul on tunne , et kui oleks valida , siis Mattes keelduks toda teekonda teist korda läbimast , sest uus elu oleks eelmise tüütu koopia . Aga selleks - vabaks valikuks - peaks ta ise inimene olema . Nikolai Baturini keele päriskoduks on kõrb ja taiga , seal , aga ka lapsepõlve leebes eedenis ning luules tuleb ta hästi toime ; kokkupuutes inimesega muutub ta aga veidralt abituks , pehmeks ja laialivalguvaks . Inimesega , nagu ta on : musta ja räpasega , nilbe ja limasega . Reaalselt reeturi , tegelikult massimõrvari , päriselt perverdi ning elus enesetapjaga . Kuid ma võin eksida , võimalik , et selliseid inimesi pole olemas . MALLE VIIK Malle Viik on hüdrobioloog , Zooloogia ja Botaanika Instituudi jõgedebioloogia töörühma liige . Seekordsete Elva päevade ajal peeti linna rahvakooli algatusel ka keskkonnakonverents . Et tänavune looduskaitsekuu oli keskendunud veekogude ja vee-elustiku kaitsele , arutati konverentsil linna veemajanduse küsimusi ja reoveepuhastite efektiivsust . Elvas on terve hulk keskkonnaküsimusi lahendamata . Tekib tunne , et neid ei teata ja et nendega ei tegeldagi . Suurem jagu kohalikest asjadest on siiski võimalik korda ajada endil kohapeal , kuid näiteks jäätmekäitlus ja reovete puhastamine on tööd , mis vajavad toetust väljastpoolt . Selleks ongi vajalikud laenutaotlused ja toetuse otsimine suurtele projektidele vabariigi valitsuse tasemel . Praegu pööratakse tunduvalt suuremat tähelepanu otse mere ääres paiknevatele reostajatele , kaasaegseid reoveepuhasteid rajatakse Lihulasse , Haapsallu , Hiiumaale . Puhas vesikujuneb kalliks Sisemaalt jõuab merre suhteliselt hästi puhastatud vesi , sest see läbib mitmesuguseid looduslikke “ puhasteid ” . Mida reoaineterikkam vesi loodusesse satub , seda rohkem kasutab ta puhastumiseks looduse siseressursse . Seetõttu on väga oluline puhastada inimkasutuses olnud veed ja siis võimalikult range kontrolli all suunata vesi loodusesse tagasi . Pidev vee väljapumpamine süvakihtidest vähendab puhta vee varusid ja sunnib meid mõtlema kokkuhoiule . Ei tahaks küll sattuda olukorda , kus vett ei jätku vajalikul hulgal - aga see hulk sõltub meie eluviisist . Meie käsutuses olevad kodumasinad nõuavad puhast , liigse lubja ja rauaühenditeta vett , see aga eeldab vee eelnevat puhastamist . Pidev kontroll joogivees sisalduvate ainete ja bakterioloogiliste näitajate kohta on kulukas , nii kujunebki puhas vesi kalliks . Seega on vett säästev ja looduskeskkonda reostuse eest kaitsev eluviis meile kõigile võimaluseks kaitsta aktiivselt oma elukeskkonda . Eesti looduse seisundi jälgimise tagavad keskkonnaseire programmid , kogutud andmed esitatakse keskkonnaministeeriumi info- ja tehnokeskusesse , kus koostatakse kokkuvõtlikud väljaanded . “ Keskkond ” ilmub kord aastas ja annab ülevaate kõigist looduskeskkonna probleemidest õhust maavaradeni . Mitmes alajaotuses käsitletakse veekeskkonda ja veemajandust . Näiteks “ Keskkond <arv> ” käsitleb veepuhastusseadmetega seonduvat , seal on mainitud ka aktsiaseltsi Tartumaa Vesi , kus tehti veevarustuse ja kanalisatsiooni arendamise tasuvuse uuring . Elva reoveepuhasti töötab alakoormusega Antropogeense mõju olemust Võrtsjärve elukeskkonnale saab vaadelda ka filosoofilises plaanis ( <arv>. mai <arv> “ Postimees ” ) . Kuid arvukad veekogud Elvas on otseselt inimtegevuse mõju all ja siin peab inimeste vastutust oma lähiümbruse eest suurendama . Elva jõe ja järvede ning Kavilda jõe seisundit on jälginud ja uurinud Zooloogia ja Botaanika Instituudi töötajad . Verevi ja Arbi järve seisund on Võrtsjärve limnoloogiajaama vaatluse all Elva linna reopuhasti ( BIO ) sai valmis <arv>. aastal , seega on see töötanud kümme aastat . Võimsust ( <arv> m<arv>/ööpäevas ) pidi jätkuma Elva linna ja Käärdi asula olmevete ning üha laieneva tööstuse heitvee puhastamiseks . Praeguseks on kanalisatsiooniga ühendatud <arv>% linna veekasutajatest , kuid Käärdi siia hulka ei kuulu . Võrreldes <arv>. aastaga on pärast piimatööstuse seiskumist reovee hulk vähenenud ja puhasti töötab alakoormusega . <arv>. aastal oli keskmine vooluhulk <arv> m<arv>/ööpäevas . Vee reostatuse hindamisel mõõdetakse vees sisalduv hõljuvainete ja orgaanilise aine kogus , üldfosfori ja üldlämmastiku sisaldus . Elva reovee ühes liitris sisaldus <arv>. aastal keskmiselt <arv> mg hõljumit , <arv> mg orgaanilisi , <arv> mg fosfori- ja <arv> mg lämmastikühendeid . Aktiivmuda tehnoloogial ja järelpuhastusel biotiikides põhinev reoveepuhastus on keerukas bioloogiliste protsesside ahel , mida võib jagada erinevateks järjestikusteks etappideks . Esmane puhastus on aktiivmuda basseinis Mikroorganismide tegevuse tulemusena tekib basseinis helbeline mass ehk aktiivmuda . Tekkiv jääkmuda pumbatakse mudaväljakule , kus see taheneb ja komposteerub . Pärast pikemat seismist ja kontrollanalüüside tegemist saab kompostmulda kasutada haljastuses . Aktiivmuda basseinis väheneb orgaanilise aine sisaldus vees kuni <arv>% , see on väga hea tulemus . Kahjuks on fosfori ja lämmastiku vähenemine tagasihoidlik , kuid seda korvab järelpuhastus tiikides . Teine bioloogilise puhastuse etapp toimubki biotiikides , spetsiaalselt selleks rajatud neljas järjestikuses biotiigis , mille elustik on välja kujunenud kasutusaja vältel . Taimede poolest on kõige liigirikkamad kolmas ja neljas biotiik , kus veepiiril kasvavad laialeheline hundinui ja metskõrkjas . Veepinnal on väikesed ujulehtedega taimed , hulgajuureline vesilääts ja väike lemmel , mida meie kliimavööndis soovitatakse kasutada biogeenide ehk lämmastik- ja fosforühendite sidujana . Probleemiks on aga kasvanud lemlemassi veest eemaldamine - vastasel korral annavad nad lagunemisel veekogu sisesteks protsessideks palju orgaanilist ainet . Vees hõljuvatest taimedest on esindatud kardhein ja mitmed vetikaliigid . Tiikides domineerivad eri aastaaegadel erinevad taimekooslused . Taimed on heaks kinnituskohaks ja elupaigaks paljudele isepuhastumis- ja lagunemisprotsessides osalevatele mikroorganismidele ja väiksematele loomariigi esindajatele . Biotiigid on bioloogiliseks filtriks heitvee puhastuses ja selle filtri läbimise järel suunatakse vesi tavaliselt mõnda vooluveekokku . Puhasti väljavool suunatakseKäo-Kingsepa ojja Puhasti asubki siin , linnast umbes <arv>,<arv> km kaugusel oja kaldal . Elva linna heitvees on aasta keskmine orgaanilise aine sisaldus ( BHT<arv> ) neljal viimasel aastal olnud <arv> mg/l , see väheneb põhiliselt aktiivmuda basseinis ja on efektiivne aasta ringi . Üldfosfori sisaldus <arv> mg/l ületas lubatud piiri , fosfori keemiline väljasadestamine on võimalus fosfori reostuse vähendamiseks . Üldlämmastiku sisaldus on suvekuudel <arv>,<arv> -<arv> mg/l . Biogeenide sisaldust ei ole võimalik selle tehnoloogiaga vajalikul määral vähendada , seda näitavad ilmekalt juuresolevas tabelis toodud andmed . Seega jõuab loodusesse ebapiisavalt puhastatud vesi . Heitvee kvaliteet peab juba lähiaastatel vastama HELCOMi nõuetele : BHT<arv> <arv> mg/l , üld-P <arv>,<arv> mg/l ja üld-N <arv> mg/l . Puhasti jätkuks on looduslik oja . See kannab vee Kavilda jõkke . Käo-Kingsepa oja lõiku umbes <arv> m allavoolu heitvee suubumise kohast saab vaadelda puhasti jätkuna . Mõningaid muutusi on silmagagi näha , aga igakuine veeanalüüs sisaldab tunduvalt rohkem informatsiooni järelvoolus toimunu kohta . Oja jälgimine enne puhasti sisselasku annab teavet oja vee loodusliku fooni kohta . Veevoolu takistab seal oluliselt kopratamm , pikemalt võib sellest probleemist lugeda “ Eesti Loodusest ” nr. <arv> <arv>. Käo-Kingsepa oja vee biogeenide sisalduse looduslik foon on vaatluste ajal <arv>.-<arv>. aastal olnud vahemikus <arv>,<arv> -<arv>,<arv> mg/l üldlämmastikku ja <arv>,<arv> - <arv>,<arv> mg/l üldfosforit , jäädes piiridesse , mis on lubatav meie väikejõgedel . Puhastilt jõuab vesi ojja kaskaadiks kujundatud ja praeguseks taimedega asustatud kraavi mööda . See on heaks vahendajaks viimase biotiigi ja oja vahel . Looduslikus puhastuse etapis - ojas - biogeenide arvukus väheneb pidevalt , kuid oja vesi reostub ja edasine looduslik puhastus jätkub juba Kavilda jões , mis saab alguse Verevi järvest . Käo-Kingsepa oja ja Kavilda jõe ühinemispiirkond on raskesti ligipääsetav ja seetõttu sobib see hästi kobraste elupaigaks . Olen leidnud seal kopra tegutsemisjälgedega <arv>,<arv> m kõrguse pesakuhila . Kobraste rajatud tammid halvavad sademevaestel aastatel veevoolu täiesti . Voolu puudumine toob kaasa muda sadenemise põhja . Biogeeniderikas vesi soodustab taimede arengut ja vooluveekogu kinnikasvamine on alanud . Kopratiigi allalaskmiseks on soovitatud kasutada toru , mis tammi läbib . Loomulikult mõjutab siinset veerezhiimi ka praegu kasutult lagunev uue Valga maantee tamm . Kujunenud on ökosüsteem , kus summeeruvad looduslikud ja inimtegevuse mõjud . Looduslik filter Verevi järve tagune , Kavilda jõe ja Käo-Kingsepa oja äärne võsastunud ja soostunud mets on heaks filtriks looduslikus veepuhastuse ahelas . Puhta Läänemere ühenduse tegevuskavas , mis võeti vastu juba aprillis <arv> , on soovitatud kasutada heitveest lämmastiku väljaviimiseks märgalasid . Samal eesmärgil soovitatakse rajada puhastiga piirnevale alale järelpuhastuseks pajuistandusi , mis kasutavad intensiivse kasvu ajal fosfori ja lämmastiku ühendeid . Elvas on soovitatud ökoinsenerliku lahendusena heitvee lisapuhastuseks looduslikku pinnasefiltrit , mille rajamiseks on antud asukohas soodsad looduslikud tingimused . Ühtlasi võimaldaks see tasakaalustada vanu biotiike ja kaitsta Verevi järve neist tiikidest tuleva suurveeaegse reostuse eest . Elva reoveepuhasti töö efektiivsemaks ja ökonoomsemaks muutmisel tehakse pidevalt hooldus- ja rekonstrueerimistöid . On paigaldatud uued õhustussüsteemid ja nende pikemaajaline jälgimine näitab , kas õhustus aktiivmudabasseinis on ikka piisav . Puhasti tiikide hooldustööks on kaldal ja vee piiril taimepuhmaste niitmine , seejärel kiireneb uuesti pealiskasv ja biogeenide tarbimine . Raske on veekogust välja püüda seal massiliselt kasvavaid taimekogumeid ( lemled , kardhein ) , aga sügise poole hakkavad nad lagunema , andes lisa biogeenidele , mis ringlevad veekogusisestes protsessides . Kokkuvõtteks võib öelda , et Elva linna biopuhasti töö on efektiivne hõljuvainete ja orgaaniliste ainete puhastamisel , kuid biogeenide osas piiratud . Uuringud Kavilda jões on näidanud , et jõgi suudab liigse fosfori hulgaga toime tulla umbes <arv> km pikkusel lõigul . Aru lähistel vastas biogeenide sisaldus väikejõgede ökoloogilistele normidele . Lähiajal tuleb puhastis rakendada fosfori keemiline ärastamine . ARGO IDEON TARMO TOMAK Balti riikide vahel pühapäeval sõlmitud põllumajandussaaduste vabakaubandusleppe jõustumisel tekib Eesti põllumeestele ja toiduainetetööstusele kokku umbes <arv> miljoni elanikuga vabaturg . Seda oodanud ärimehed ei välista , et leppe varjus avaneb ka vahendajatele uusi võimalusi . Välisministeeriumi välismajanduspoliitika osakonna II sekretär Jaanus Varu selgitas eile “ Postimehele ” , et Eesti , Läti ja Leedu vahel sõlmitud põllumajandussaaduste vabakaubanduslepe tähendab kolme riigi vahelises kauplemises nii mahuliste , fiskaalse iseloomuga kui tollitariifide kaudu kehtestatud barjääride kadumist . See puudutab nii töötlemata põllumajandussaadusi kui ka neist tööstuslikult valmistatud toodangut . Kasutatakse ELi päritolureegleid Lepingus määratletud soodustingimuste laiendamiseks mingile konkreetsele tootele peavad kolme riigi võimud saama kindlad olla , et kaup pärineb tõepoolest Balti vabakaubanduspiirkonnast . Selleks on kaupadele kehtestatud kindlad päritolureeglid , mille täitmisega eksportijad peavad arvestama . Kuna Eesti ei ole ka teistest riikidest pärinevate põllumajandustoodete ette tollimüüri kehtestanud , pole Eestil ka põhjust Läti või Leedu kauba päritolu tõelevastavuse kohta eraldi muret tunda , kuid lõunanaabrite ametnikel tuleb tööd juurde . Varu sõnul on vabakaubandusleppes kasutusel Euroopa Liidu poolt kehtestatud päritolureeglite määratlused , mida aga just hetkel ollakse Euroopa Komisjoni poolt muutmas . “ Nad lähevad mõneti leebemaks ja hakkab kehtima ka nn. paneuroopa kumulatsioon , ” märkis Varu . Viimane tähendab , et toode ei pea olema valmistatud mingis ühes EL riigis vaid see loetakse Euroopas valmistatud tooteks , kui selle eri komponendid on tehtud või väärtuse kasv toimunud erinevates Euroopa riikides . “ Lihtsalt pakendi vahetamisega kauba päritolu ei muuda , ” hajutas Varu “ Postimehe ” mõtteid Eesti ümbertöötlejatele avanevast võimalusest teenida näiteks Soome margariinikarbile uue ümbrispaberi kleepimisega kerget raha teenida . Tema sõnul on põllumajandustoodete algpäritolu võimalik kindlaks teha ja rikkujal tuleb arvestada ränkade sanktsioonidega . Rakveres ollakse valmis Eesti suurimasse toiduainetetööstusgruppi ETFC Grupp kuuluva Rakvere Lihakombinaadi peadirektor Peeter Maspanov ütles eile , et suurkombinaat loodab Balti turu avanemisel saavutada käibe olulist kasvu . “ Loomulikult oleme me suuremast turust huvitatud ning arvan küll , et sellega võiks meie mahtusid oluliselt suurendada , ” rääkis ta . Maspanov oli kindel , et tollide kadumisel suudab Rakvere kombinaat oma hindadega Lätis ja Leedus konkureerida . “ Praegu läheb meie toodangust umbes <arv>% Peterburi - vaatamata kõigile takistustele . Kui nüüd Läti ja Leedu turg avaneb , siis võib ekspordi osakaal meie toodangust küllalt ruttu tõusta <arv> protsendini , ” arvestas Maspanov . Küsimusele , kas lepingust kõrvale hiilides tasuks Eesti päritolu ka mujal toodetud kaubale külge kleepida , vastas Maspanov : “ Kus on võimalusi , seal on alati ka üritajaid . ” Siiski välistas ta , et suurtootjate puhul selline tegevus võimalikuks saaks , pigem võivad Maspanovi arvates ahvatlusele järgi anda väiksemad tegijad , keda on ka keerulisem kontrollida . AS Põlva Piima juhatuse esimehe Enn Soku sõnul lihtsustuvad ärisuhted tunduvalt . “ See on üks parimaid lepinguid , mis seni on tehtud , ” arvas Sokk . <arv>. aastal eksportis Põlva Piim oma <arv> miljoni krooni suurusest toodangu mahust Lätti <arv>% , reaalne oleks müüa kaks korda enam . “ Esimene asi on teha Läti ja Leedu turu uuring , ” sõnas Sokk . Sokk on kindel , et kindlasti kaitsevad Läti ja Leedu oma turgu Läänes toodetava , kuid Eestis pakendatud toodangu vastu . “ Postimehe ” küsimusele , kas maragariini Eestisse toomine ja pakendamine võib olla majanduslikult põhjendatud , vastas Sokk : “ Kindlasti on pakendamine kasulik . ” Enn Soku väitel on Eesti eelis selles , et raskemate majandamistingimustega on tootjaid juba pikemat aega harjunud . Soku sõnul saavad Eesti tootjad lepingu jõustudes Lätis ja Leedus arvestades tolle kallimalt müüa . “ Selle toodangu osas , mis Eestist hakkab minema , läheb Läti ja Leedu põllumeeste olukord halvemaks , ” oli Sokk kindel . Ka Tartu Lihakombinaadi juhatuse esimehe Ilmar Ulbi hinnangul on konkurents viinud Eesti lihatööstuse kõrgele tasemele , mis on Eesti tootjate eelis . Ulp ei usu , et Lääne liha hakataks Eestis pakendama ja mujale Baltikumi edasi müüma . Samas kinnitas ta , et küllaltki lihtne registreerida Läänes toodetud liha näiteks mõne Eesti talus toodetu nimele . “ Siin tehakse palju keerulisemaidki asju , ” arvas Ulp . Laeva Meierei omaniku AS Tapila juhatuse esimees Matti Mölderi hinnangul laiendab leping turgu <arv> miljoni inimeseni . “ Lätti ja Leetu võimalik müüa <arv>-<arv>% toodangust , ” arvas ta . Mölderi hinnangul on Lääne toodangu pakendamine Eestis välistatud , sest igal tootjal peab olema tootjamaa sertifikaat . Makarone ja küpsetuspulbreid tootev AS Vilma juhatuse esimees Arnold Kimber hindab sõlmitud lepingut positiivselt . “ Vilma Lääne partnerid , on huvituvad , et Balti turg oleks ühtne . ” Balti turu avanemine annab Kimberi sõnul tootjatele ka mõningase hingetõmbeaja , sest paljud tootjad hakkavad tema sõnul juba otsi kokku tõmbama . “ Leping paneb ka välismaalasi mõtlema , kas mitte tuua tootmine Eestisse , ” lisas Kimber . ROBERT PÄSOK Robert Päsok on vanemteadur . Praegu valmistatakse forsseeritult ette Eesti põlevkivitööstuse põhjalikku ümberkorraldamist . Riigiettevõte Eesti Põlevkivi ( EP ) on juba ümber nimetatud riiklikuks aktsiaseltsiks , mis käesoleva aasta lõpuks saab kontserni staatuse ja hakkab iseseisvateks aktsiaseltsideks ümbernimetatud kaevandusi ja karjääre ühendama . Sügiseks tahetakse välja töötada majandusmehhanism , mis peaks tagama kaevandustele ja karjääridele majanduslikult võrdsed töötingimused ja võimaldama neil omavahel konkureerida , vaatamata sellele , et neil on objektiivselt erinevad tootmiskulud . Nn. majanduslikult võrdsete tingimuste loomine on asjaga kursis olevatele spetsialistidele minevikust tuttav toiming . Seda kasutati juba Brezhnevi-Kossõgini <arv>. aastate majandusreformi käigus , mis seadustas arvestuslike hindade sisseviimisega “ plaanilise kahjumiga ” töötavate ettevõtete kategooria . Midagi sarnast on oodata ka iseseisva Eesti põlevkivitööstuses . Kui kõik meil tegutsevad kaevandused ja karjäärid saavad võrdsete tingimuste kunstliku loomisega võimaluse töötada “ rentaablilt ” , siis ei teki nende vahel mingit konkurentsi , ükskõik mismoodi neid ettevõtteid ja Eesti Põlevkivi nimetada . Vastavalt Eesti Põlevkivi äriideele tuleb Eesti majanduse põlevkivivajadused rahuldada minimaalsete kuludega põlevkivi kaevandamisel ( EP arengukava aastateks <arv>-<arv> ) . See pole aga võimalik , jättes tootmisharu töökorralduse muutusteta . Praegustes tingimustes , kus nõudlus põlevkivi järele on piiratud , tuleb arengu põhisuunaks lugeda tootmise kontsentreerimist piiratud arvuga põlevkivi kaevandavatesse ettevõtetesse , mis töötavad täie tootmisvõimsusega . Kaevandused ja karjäärid tegutsevad praegu omapärase hooajalise rezhiimiga - kevadest sügiseni lühendatud töönädalaga , seega ettevõtete võimsuste osalise koormusega . Aastaringse pideva kalendrilise rezhiimi taastamine võimaldab ilma täiendavate kapitalimahutusteta suurendada kaevandamismahtu <arv>% võrra , alandades samal ajal põlevkivi keskmist omahinda ligikaudu <arv>% ulatuses . Arvesse võttes vähenenud nõudmist põlevkivi järele tuleb tööstusharu ümber struktureerida ja osa kaevureist paratamatult koondada . Kaevandused on karjääridest rentaablimad Ettevõtete kindlustatus põlevkivivarudega on vägagi erinev . Kohtla ja Tammiku kaevandus saavad töötada veel vaid <arv>-<arv> aastat , kõige suuremad on põlevkivivarud Estonia kaevanduses . Karjääridest jätkub varusid kõige lühemaks ajaks . Aidus , Sirgala ja Narva karjääris on varusid küllalt kauaks . Vajalikud investeeringud kaevandustesse ja karjääridesse on väga erinevad . Karjäärides on kõige kallimateks masinateks paljandusekskavaatorid , mis on nii Sirgalas kui ka Narvas täielikult amortiseerunud . Seetõttu ei saa nende karjääride kasutamist ilma masinapargi viivitamatu uuendamiseta enam jätkata . Välismaiste spetsialistide uuringute tulemusi analüüsides selgub , et põlevkivikarjääride tootmisvõimsuste säilitamiseks vajatakse <arv> EEK investeeringuid <arv> t põlevkivi aastavõimsuse kohta , millest <arv> EEK vajatakse paljandusekskavaatorite väljavahetamiseks . Samadel andmetel tuleb kaevanduste üleviimiseks ajakohasele tehnoloogiale kulutada vaid <arv> EEK/t , seega <arv>,<arv> korda vähem kui karjäärides . Käesoleval ajal on põlevkivi kaevandamiskulud karjäärides mõnevõrra madalamad kui kaevandustes - vahe on <arv> EEK/t . Jagades erinevuse investeeringutes selle kulude vahega , saame lisainvesteeringute tasuvusajaks <arv> aastat . Siit järeldub , et Sirgala ja Narva karjääri edasine ekspluateerimine on majanduslikult ebaotstarbekas . Vaevalt , et välismaised põlevkivitööstuse investorid , kui selliseid tulevikus leidub , eelistaksid laevanduste aktsiatele karjääride aktsiaid . Min-max- põhimõte põlevkivitööstuses Esmajärjekorras tuleb investeerida Estonia , Viru ja Ahtme kaevandusse , et moderniseerida tehnoloogiat ja suurendada tootmisvõimsusi . Ülejäänud kolm kaevandust jätkavad praeguse kaevandamismahu tasemel tööd kuni põlevkivivarude ammendumiseni . Lahtisi mäetöid jätkatakse vaid Aidu karjääris , kus ekskavaatorid pole veel amortiseerunud ja mille põlevkivivarudest jätkub tootmisvõimsuse täieliku kasutamise korral <arv>. aastani . Narva ja Sirgala karjääris lõpetatakse lahtine kaevandamine <arv>. aastaks , varude ekspluateerimine jätkub allmaa-kaevandamisega , mis on tehniliselt täiesti võimalik ( põlevkivikiht avatakse karjääride transheedest lähtuvate stollidega ) . Kaevandatud põlevkivi transporditakse karjääride tehnoloogilistesse kompleksidesse . Tööjõupuudust karta pole , sest Kohtla ja Tammiku ning hiljem ka Ahtme kaevanduse sulgedes vabaneb piisavalt kvalifitseeritud allmaakaevureid . Pakutav arenguvariant kindlustab põlevkivi stabiilse kaevandamise kuni <arv>. aastani . Praegu tegutsevate ettevõtete varude ammendumine ei tarvitse tähendada põlevkivitööstuse likvideerimist Eestis pärast seda tähtaega . On olemas rohkem kui <arv> reservkaevandusvälja varud , mille kasutuselevõtu vajalikkus ja otstarbekus selgub riigi energeetika arendamise strateegia väljatöötamisel , sest põlevkivi põhitarbijaks on energeetikatööstus . URMAS TOOMING Eesti Põlevkivi on Kanada Ekspordi Arendamise Korporatsiooniga kirjutanud alla krediidilepingu , mis võimaldab ettevõttel osta karjääride tarvis üheksa uut võimast kallurit . Vastavalt allakirjutatud lepingule annab Kanada ekspordi arendamise korporatsioon Eesti Põlevkivile <arv>,<arv> miljonit USA dollarit krediiti , millega ettevõte ostab kolm <arv>- ja kuus <arv>-tonnist Volvo kallurit . Eesti Põlevkivi nõukogu esimehe Tiit Männiksaare sõnul on krediit antud viieks aastaks ning keskmine aastaintress kõigub <arv> ja <arv> protsendi vahel , sõltuvalt Londoni pankadevahelisest intressimäärast ( LIBOR ) . Ta lisas , et Kanada korporatsioon ei nõua Eesti riigi garantiid , laenu tagatiseks on need samad kallurid . Krediidi ainuke tingimus on , et Eesti Põlevkivi ostab kallurid Kanadas asuvast Volvo tehasest . Männiksaare sõnul on Volvo kallurid Eesti Põlevkivi karjäärides katsetused edukalt läbinud . Esialgse kava kohaselt hakkavad <arv>-tonnised kallurid tööle Aidu karjääris , sest seal on kõige paremad teed . <arv>-tonnised kallurid lähevad Sirgalasse ja Narva . Eesti poolt kirjutas krediidilepingule alla Eesti Põlevkivi juhatuse esimees Väino Viilup . Uued kallurid peaksid Eestisse jõudma suve lõpuks . Praegune Eesti Põlevkivi peab aasta lõpuks muutuma kontserniks , kus kõik kaevandused ja karjäärid on omaette aktsiaseltsid . TOIVO KIVIMETS , Manchester Eilse Daily Expressi avaküljel seisis otse ajalehe päismiku all vaid üks ilma iseloomustav sõna - soe . Kodune , jaanipäeva-eelne tunne tuleb siin peale küll . Ilmaga on jalgpalluritel ja EMi manulistel tõesti vedanud . Vaid Horvaatial ja Türgil tuli oma oskusi Inglismaale muidu nii omases vihmasajus näidata . Jalgpalliväljakutel oli eile vaikus . Kas vaikus enne tormi , see selgub täna ja homme , kui alagrupimängudele ring ümber tõmmatakse . Kahe mänguga on edasipääsulootused kadunud küll vaid kolmel meeskonnal ( Rumeenia , Venemaa ja Türgi ) , kuid suure tõenäosusega võib seda kurba rida pikendada veel kolme meeskonnaga . Shveitsi ja Shotimaa A- ja Taani D-grupis võivad , kes vähem , kes rohkem , loota vaid imele . Kõike võib juhtuda veel B-grupis , kus Bulgaarial ja Prantsusmaal on neli punkti ja ees omavaheline mäng , Hispaanial aga kaks punkti ning ees kohtumine seni mõlemad mängud kaotanud Rumeeniaga . Kui Hispaania võidab , prantslased ja bulgaarlased aga viigistavad , on kõigil viis punkti ja abi tuleb hakata otsima fotofinishist ehk turniiri reglemendist , mida eile lühidalt juba tutvustasin . C-grupis on kõige soliidsem seis Saksamaal - kaks võitu ja väravate suhe <arv> : <arv> , aga ees kohtumine Itaaliaga . Viimastel on võit ja kaotus nagu ka tshehhidel , kuid <arv>. aasta Euroopa meistri edasipääs sõltub tshehhide väest ja võimust . Kui <arv>. aasta meistrid kolmapäeval Liverpoolis pühapäevasest <arv> : <arv> kaotusest demoraliseeritud venelasi võidavad , ei aita itaallasi enam ka võit sakslaste üle ja Arrigo Sacchi peab kodumaal hakkama tõestama , miks ta Venemaa vastu suurepäraselt funktsioneerinud paari Zola Casiraghi teises mängus pingile jättis . Tänane tippmäng peetakse kahtlemata Wembleyl , kus laupäeval oma viimaste aastate kaalukaima võidu saanud inglased võõrustavad hollandlasi . Inglastele piisab viigist , et ka veerandfinaalis samal staadionil mängida . Inglismaa koondise endine juhendaja ( nüüd FC Barcelonas ) Robby Robson arvab , et koondis peab tegema kõik , et Londonisse edasi jääda , “ Wembley on meie loss , meie katedraal ning keegi ei suuda meid paremini toetada , kui siinne publik , ” ütles Robson . Endine kuulsus ja praegu Newcastle Unitedit juhendav Kevin Keegan arvas aga pühapäevases ITV jalgpallisaates , et vahelduse mõttes poleks koondisel paha ka mängupaika vahetada . “ Uus miljöö , uus hotell mõjuksid hästi . Tean seda oma kogemustest . ” Praegu Bisham Abbeys laagerdavatel inglastel ei tee täna kindlasti kaasa Jamie Redknapp , kes mängus Shotimaaga jalale viga tegi ja eile vaid kepi najal edasi liikus . Kui Paul Ince ja Tony Adams oma jalavaludest lahti saavad , jääb koondise koosseis praktiliselt samaks , mis ta oli kohtumises Shotimaaga . “ Shotlaste vastu mängisime paremini kui shveitslaste vastu ja ma loodan , et meie mäng paraneb veelgi . Holland on aga väga tugev meeskond ning oleks naiivne meie edasipääsus juba praegu kindel olla . Tähtis on edasi liikuda põhimõttel üks mäng korraga , ” arvas inglaste juhendaja Terry Venables jaaksalumetsalikult . Hertfordshire'is elutsevad hollandlased on Davidsi juhtumist õppust võtnud ning lubanud Guus Hiddinikiga mitte vaielda . “ Praegu on õhkkond meeskonnas hea ja probleeme pole , ” kinnitas <arv>-aastane Hollandi treener , keda Davids oli süüdistanud liialt suures vanemate koondislaste mõju all olemises . Hollandlaste puhul pole see probleem uus , sest minevikust on sarnaseid vastasseise teisigi mäletada ( näiteks Gullitiga seoses ) . Treeneri sõnu kinnitas ka Davidsi sõber Clarence Seedorf : “ See on möödas . Oleme kõik koos ja meil on ühine eesmärk - tulla meistriks . ” Ehkki viimases mängus rahuldab mõlemat ka viik , on Hiddink seda meelt , et Holland viigiga leppida ei kavatse . “ Meie tahame lüüa Inglismaad , nemad meid ning mingist viigiveeretamisest ei saa juttugi olla , ” kinnitas Hiddink . Veel viis minutit enne Prantsusmaa-Hispaania mängu lõppu oli prantslastel koht veerandfinaalis praktiliselt käes , kuid Caminero viigivärav sunnib neid Bulgaaria vastu võidule mängima ja unustama , et just see meeskond neid kaks ja pool aastat tagasi sügavalt solvas ( viimases MMi valikmängus ) . Aime Jacquet'l on aga peamurdmist , sest mõlemad tema meeskonna võtmemängijad ( Deschamps ja Djorkaeff ) said hispaanlastega madistades haiget . Hispaania loodab aga Leedsis Rumeenia vastu heideldes moraalset abi ühelt mainekalt pealtvaatajalt - läinud pühapäeval Manchesteri pommiplahvatusest heitunud kuningas Juan Carlos tahab seekord tribüünil olla . Igal suurturniiril on olnud oma kangelased . Paul Gascoigne'i , Pierluigi Casiraghi , Hristo Stoickovi ja David Seamani kõrvale ( või vähemalt lähedusse ) tõusid pühapäeval veel kaks meest . Sakslasest Jürgen Klinsmannist sai esimene jalgpallur EMi ajaloos , kes löönud väravaid kolmel finaalturniiril . Dmitri Harini väravavõrku kaks palli saatnud <arv>-aastane sakslane kurtis , et nii teda kui kogu meeskonda häiris väga laupäevane pommiplahvatus Manchesteri kesklinnas . “ Kruttisime telerit kanalilt kanalile , et uusi uudiseid hankida . Meie kõigi meelest oli see koletu ja mõttetu tegu . ” Miks avanes Klinsmann tõeliselt alles teisel poolajal ? “ Kahenädalane mängupaus andis tunda ja ma ei suutnud kohe mängurütmiga kohaneda . Aga meeskond aitas mind sellest üle saada , ” selgitas Klinsmann , kes <arv> koondise eest mängitud mängus ( esimene <arv>. aastal Brasiilia vastu ) on nüüd löönud <arv> väravat . Teinegi pühapäevane mäng lõppes <arv> : <arv> skooriga ning selleski langes ühe mehe arvele kaks väravat . Davor Shuker oli õnnetu esimese mängus Türgi vastu , sest ükski tema löökidest ei jõudnud pärale . Pühapäeval ei teinud aga Shuker väljagi sellest , et taanlaste väravas tegutses paljude arvates maailma parim väravavaht Peter Schmeichel . Vähe jäi puudu , et ka EMi esimene hat trick oleks tema nimele kirjutatud . Ülikaugelt sooritatud löök , mille illustreerimiseks ITV jalgpallisaade meenutas õhtul Pele omaaegset üritust ( see luhtus samuti ) , nõudis Schmeichelilt kogu oma osavuse mängupanekut . Muide , <arv>. jaanuaril <arv> ilmavalgust näinud Shukeril on siiamaani alles pudel punast veini , mis tema vanematele lapse sünni puhul kingiti . Koondises on Shuker mänginud <arv> korda ja löönud <arv> väravat . Jugoslaavia eest jõudis <arv>. aastal noorte maailmameistriks tulnud horvaat pidada kaks kohtumist ja neiski ühe värava lüüa . Horvaatia koondises on eeloleval hooajal Madriidi Realis mängival ründajal suur mõju - tema arvamust tuleb arvestada koondisele sponsorite valimisel , mängijatele preemiate maksmisel jne. JÜRI METS Tänavakorvpall on ka Eestis populaarsust kogumas ja seda eelkõige tänu üleriigilise võistlussarja olemasolule . Tingimused on selle alaga tegelemiseks igati soodsad - võistkonda kuulub vaid kolm mängijat ja mängitakse värskes õhus . Turniiride korraldajatel on aga omajagu probleeme , eeskätt kehtestatud võistlusmääruste pärast . Need lausa soodustavad toorutsemist , sest mängijate vigade arvu ei limiteerita ja mängus vabaviskeid ei visata ( vaid finaalmängus on vigade arv võistkonnale kindlaks määratud ning alates kaheksandast veast on iga järgneva vea eest üks vabavise ) . Pühapäeval kogunes Tartusse Küüni tänavale <arv> võistkonda . Seegi tänavakorvpalliturniir tõestas , et Eestis on naiste korvpallialane tegevus soikunud - osalejate hulgas oli vaid nii neli neidude kui ka täiskasvanute võistkonda . Neidude arvestuses sai järjekordse esikoha tartlannade võistkond X ( Sheila Kodanik , Kerli Kõiv , Kadri Voimann ) . Esikohta otsustavas mängus alistati endi treeningukaaslased korvpallikoolist , võistkond Y , tulemusega <arv> : <arv>. Kolmanda kohaga lõpetasid noorikud võistkonnast Sõbrad . Nelja naiskonna seas oli ülejäänutest mõnevõrra kindlam Tallinna ja Tartu mängijatest ( Irja Laidvee , Kristi Laidvee , Mare Krutta ) koostatud Sirel . Otsustavas kohtumises suudeti Eesti Kaubavahenduse esindus üle mängida <arv> : <arv>. Kolmandad olid Parksepa naiskorvpallurid . Meeste eliitliigas osales Küüni tänaval vaid kuus koosseisu ja kõik auhinnalised kohad jäeti Tartusse . Tooniandjateks olid muidugi tartlaste esindusmeeskonda riigi meistrivõistlustel kuuluvad mängijad , kusjuures põhituumik oli jagunenud kahe võistkonna vahel . Seekord võitis võistkond Vender ( Jaanus ja Toomas Liivak , Andrus Renter , Tiit Teniste ) . Küllaltki arvukas uudistajate hulk sai nautida just seda mängu , kus kohtusid meie esindusmeeskonna mängijad omavahel . Ja ega võistkond Quonty Bloe ( Valmo Kriisa , Tanel Tein , Andrus Ottender ) millegagi pisut vanematest kolleegidest maha jäänud . Oli igati haarav ja kompromissitu mäng . Mängu võitis Vender napimast napimalt <arv> : <arv>. Kolmanda kohaga lõpetasid Omad Poisid võistkonda kuuluvad mängijad . Amatööride esindusi oli <arv> ning nende tööpäev kujunes väga pikaks ja väsitavaks . Finaalturniirile jõudnutest olid ehk kõige enam otsustavateks mängudeks värskust säilitanud EPMÜ mängijad . Tulevased põllumajanduse spetsialistid ( Simmo Parts , Pelle Raid , Ott Kukkes , Imre Ojamaa ) suutsid poolfinaalmängus alles lisaajal võita Põlva meeskonna , kuid olid seevastu finaalis Tallinna koosseisust Tigu üle veenvalt tulemusega <arv> : <arv>. Firmadest olid parimad Raiseri mängijad ( Kaupo Jõeveer , Martin Jürgenson , Mart Kalmus , Kalle Kollin ) . <arv>. aastal sündinud poistest lõpetas turniiri võidukalt tartlaste Sops ( Rain Peerandi , Marek Doronin , Simmo Kruustük ) - võideti Nõo <arv> : <arv> ja võistkond Korv <arv> : <arv>. Nõo poisid jäid teiseks ja Korv oli kolmas . <arv>. aastal sündinud poistest sõitsid Tartust võiduga koju Toila poisid ( Rene Iro , Arvo Juhkov , Kristjan Makke , Kaspar Lamp ) , kes said finaalis jagu Jõgeva võistkonnast Mahe <arv> : <arv>. Üleolevalt ja upsakalt mänginud Tartu poiste võistkonnad Äpu ja Monopol jõudsid küll turniiri finaalossa , kuid jäid seal tänu oma liigsele kindlusele alla nii Toila kui ka Jõgeva esindusele . <arv>. aastal sündinud poiste arvestuses olid võidukad võistkonda Viis Pärast Üheksat kuulunud mängijad ( Rauno Arras , Taivo Toomel , Marek Pärnik , Vilmar Veevo ) . Tundub , et edaspidiste taoliste võistluste puhul on noorte vanuseklasside või sünniaasta järgi mängimisel vajalik mandaat . Järgmine tänavakorvpalliturniir on <arv>. juunil Pärnus . RIHO PAAS Eesti kümnevõistlejad jõudsid lõpuks superliigasse . Võimete poolest võinuksid nad sinna kuuluda juba mitu aastat tagasi . Kuigi meie kolm põhitegijat kannatasid põlvevigastuse all , oleks meie kolme mehe kogusumma andnud superliigas teise koha võimsalt esinenud Saksamaa järel . Sakslased said madalseisust kiiresti jagu , käisid ju nemadki mullu esiliigast läbi ! Ehkki meie esikümnevõistlejal Erki Noolel mitmed alad ebaõnnestusid ( avapäeval kõrgushüpe ja <arv> m jooks , teisel võistluspäeval kettaheide ning teivashüpe ) , sai ta ikka kokku korraliku punktisumma ( <arv> ) . Sellele aitasid kaasa isiklikud tippmargid kaugushüppes ( ehkki <arv>.<arv> pole lubatust tugevama taganttuule tõttu edetabelikõlblik ) ; <arv> m tõkkejooksus ( <arv>.<arv> ) ja väga pikk odakaar ( <arv>.<arv> ) . Andrei Nazarov ja Indrek Kaseorg tegid võistluse rahulikult läbi ja piirdusid alla <arv> punktiste summadega . Kuigi Ramon Kajul esimene ja teine võistluspäev erinesid nagu öö ja päev , oli ta kuni <arv> m jooksuni veel võrdlemisi heal positsioonil . Üheksa ala järel oli ta nö. ühe saja sees kuuenda koha saanud Valeri Beloussovi ( kaotas talle <arv> punktiga ) , Indrek Kase-oru ( <arv> punkti vähem ) ja teistega . Kuid <arv> meetris ( <arv>.<arv>,<arv> ) teenis ta vaid <arv> punkti lisaks . Eestis praegu silmapiiril olevatest kümnevõistlejatest võibki esikolmiku järel kõige perspektiivikamateks lugeda tartlasi Ramon Kaju ja Raido Mäge . Küsimus on vaid selles , kas neil on majanduslikke võimalusi ja tahtmist raskele alale täielikult pühenduda . VEIKO VISNAPUU NBA meistrivõistluste finaali kuuendas kohtumises ei lasknud koduhallis mänginud Chicago Bulls Seattle'i SuperSonicsil end enam üllatada , võites mängu <arv> : <arv> ja kogu finaalseeria seega <arv> : <arv>. Seega said “ pullid ” oma neljandat tiitlivõitu ( varem <arv>-<arv> ) tähistada kodupubliku silme ees , mis oli võimalik just “ tänu ” kahele ootamatule kaotusele Seattle'is . Võib kõhkluseta väita , et NBA meistriks tuli tänavu parim meeskond - Chicago Bulls valitses ju ka põhiturniiril , saades <arv> kohtumisest vaid kümme kaotust . Play-offides said <arv> võitu ja kaotasid vaid kolm mängu . Mängides suurema tähelepanu ja agressiivsusega kui eelmistes finaalkohtumistes , lõi Bulls viimases mängus SuperSonicsit peamiselt lauavõitluses ( <arv> : <arv> ) ning ka tugeva kaitsega . Eriti kena partii esitas “ pullide ” paha poiss Dennis Rodman , kes hankis ühes oma karjääri parimas mängus koguni <arv> lauapalli , lisaks viskas veel üheksa punkti , andis viis resultatiivset söötu ja näppas vastastelt kolm korda palli . Võrreldes mitme eelmise finaalkohtumisega oli pühapäeval tubli oli ka Scottie Pippen - <arv> punkti , kaheksa lauapalli , viis tulemuslikku söötu ja koguni neli õnnestunud vaheltlõiget . Kaotajate suurimad korvikütid olid sakslane Detlef Schrempf <arv> , Gary Payton <arv> ja Shawn Kemp <arv> punktiga . Michael Jordanile MVP tiitel Kuulsa Michael Jordani saagiks jäi pühapäeval oma meeskonna resultatiivseimana <arv> punkti , kuigi ta tabas mängust <arv>st pealeviskest vaid viis ! Veel hankis Mr. Air üheksa lauapalli ning andis kuus korviga lõppenud söötu . Bullsi play-offide <arv> kohtumisest <arv> oli Jordan meeskonna suurim korvikütt , visates keskmiselt <arv>,<arv> punkti - tasuks juba neljandat korda ka play-offide kõige väärtuslikuma mängija ( MVP ) tiitel . Mitte keegi pole kunagi varem laureaadiks osutunud neli korda , kolmel korral on pärjatud Magic Johnsonit . Kohe pärast lõpusireeni laskus Michael Jordan Chicago United Centeri väljakule pikali ja haaras endale ligi Bullsile õnne toonud palli , tema ümber hakkasid aga juubeldama meeskonnakaaslased . Pärast esimeste emotsioonide möödumist suundus värske meistermeeskond oma riietusruumi . Muide , USAs tähistati pühapäeval ka isadepäeva , mis tõi aga Michael Jordanile pisarad silma - tema isa James mõrvati vähem kui kaks kuud pärast Bullsi eelmist tiitlivõitu <arv>. aastal . “ Teadsin , ei ta vaatab täna mind , ” lausus Jordan nukralt pärast kohtumist . “ See tiitel oli minu isale . Ma olen koos temaga väga rõõmus . ” REIN EIK Anatoli Karpov ja Gata Kamsky FIDE MM-matš areneb põnevalt . Kuuendas partiis üllatas Karpov oma noort vastast vene avanguga . Muidu oli FIDE maailmameister mustadega mänginud ikka Caro-Kanni kaitset . Ilmselt oli Kamsky valmis teoreetilist duelli jätkama just Caro-Kanni kaitses . <arv>. e<arv> e<arv> <arv>. Rf<arv> Rf<arv> <arv>. d<arv> R : e<arv> , <arv>. Od<arv> d<arv> <arv>. R : e<arv> Rd<arv> <arv>. R : d<arv> O : d<arv> <arv>. <arv>-<arv> Od <arv> <arv>. Rc<arv> Lh<arv> <arv>. g<arv> R : c<arv> <arv>. bc Lg<arv> <arv>. Ve<arv>+ Kd<arv> <arv>. Oe<arv> Lf<arv> . Ehkki mustad ei vangerdanud , on neil parem seis . Valgetega maletanud Kamsky loobus ka lippude vahetusest . <arv>. Vb<arv> b<arv> <arv>. c<arv> dc <arv>. O : c<arv> Ve<arv> <arv>. Oe<arv> Oc<arv> <arv>. d<arv> Od<arv> <arv>. Of<arv> h<arv> <arv>. c<arv> Ve<arv> <arv>. Od<arv> Lf<arv> <arv>. Kg<arv> Ke<arv> <arv>. Oc<arv> Lc<arv> <arv>. Ob<arv> Kf<arv> . Mustade kuningas käis küll ära liputiival , kuid nüüd leidis ta oma õige koha üles . Valgete valgeväljalise oda õige koht olnuks kuningatiival , liputiival jäi ta otsustavatest sündmustest kõrvale . Mustad haarasid initsiatiivi . <arv>. Vc<arv> Lf<arv> <arv>. Oc<arv> Vae<arv> <arv>. Ld<arv> Og<arv> <arv>. Od<arv> ? Ve<arv> <arv>. V : e<arv> Ve : <arv> <arv>. Vf<arv> ? Valged valisid vale mängu-plaani , jättes kuningatiiva unarusse . <arv>. ... V : d<arv> ! ja valgetega maletanud KAmsky alistus . Karpov juhib nüüd <arv> : <arv>. MARKO MIHKELSON , Moskva Venemaa presidendivalimiste esimeses voorus enim hääli saanud Boriss Jeltsin ja Gennadi Zjuganov alustasid juba eile ettevalmistusi otsustavaks hääletusvooruks , püüdes võita nende kandidaatide toetust , kes kahe parema hulka ei pääsenud . Eile õhtuks selgunud esialgsete tulemuste põhjal toetas Boriss Jeltsinit Venemaa presidendivalimiste esimeses voorus <arv>,<arv> protsenti hääletanutest ( vt tabel ) . Tähelepanuväärne , kuid ka eile õhtuks polnud keskvalimiskomisjon teatanud , kui palju hääleõiguslikke kodanikke ikkagi valimas käis . Umbkaudsete arvutuste kohaselt ei tohiks see olla rohkem kui <arv> protsenti . Presidendivalimisi jälginud välisvaatlejad teatasid eile , et neil pole teha ühtki tõsisemat etteheidet valimiste organisaatoritele . Rahvusvahelised vaatlejad ei tuvastanud valimiste käigus ühtki arvestatavat seaduserikkumist ega võltsimist . Venemaa president Boriss Jeltsin rõhutas oma eilehommikuses telepöördumises , et pühapäevaste valimiste tähtsaimaks tulemuseks oli see , et riigipea valimised olid vabad , otsesed ja ausad . Sellega luhtusid nende lootused , kes ootasid valimiste ärajätmist . Jeltsin : edasi jõukuse poole ! Jeltsin märkis , et esimeses voorus ei õnnestunud presidenti valida ning seepärast tuleb inimestel veel üks kord valima tulla . Tema hinnangul hääletas enamik kodanikest reformimeelsete poliitikute poolt . Viimaste sekka arvas ta Aleksandr Lebedi , Grigori Javlinski ja Svjatoslav Fjodorovi . “ Pärast valimiste esimest vooru on valik kristallselge - kas tagasi revolutsioonide ja vapustuste juurde või edasi stabiilsuse ja jõukuse poole , ” hindas Jeltsin kujunenud olukorda . Jeltsini valimisstaabi juht Sergei Filatov teatas , et teiseks vooruks valmistudes tuleb suuta täita kaks ülesannet . Esiteks tuleb teha kõik , et teises voorus oleks valijaaktiivsus suurem , ning teiseks tuleb luua allianss reformimeelsete jõududega . Lebed kohtus Jeltsiniga Just sel eesmärgil kohtuski Jeltsin eile pärastlõunal Aleksandr Lebediga , keda üksmeelselt peetakse võtmefiguuriks presidendivalimiste otsustaval etapil . Kohtumise tulemustest ei teatatud , kuid Moskva poliitilistes ringkondades on hakanud levima kuuldused võimalikest pakkumistest , mida Kreml võib Lebedile teha . Selle järgi on Jeltsin valmis Lebedile pakkuma esimese asepeaministri kohta Viktor Tshernomõrdini valitsuses . Ministrikoht loodaks spetsiaalselt kindrali töölevõtmiseks . Seejuures oleks jõustruktuure koordineeriv asepeaminister ühtlasi ka julgeolekunõukogu sekretär . Kommunistide liider Gennadi Zjuganov ütles eilsel pressikonverentsil , et on oma valimisvõidus kindel . Zjuganov on veendunud , et kuidas ka ei õnnestuks Jeltsinil meelitada Lebedit ja Zhirinovskit , nende valijaskond hääletab kas üksnes tema poolt või ei tule üldse valima . Zjuganov teatas , et alates teisipäevast alustab ta läbirääkimisi kõigi nüüd juba ekspretendentidega , kes said esimeses voorus rohkem kui ühe protsendi häältest . Juba varem on teatatud , et <arv>. juunil , s.o. täna leiab aset Zjuganovi kohtumine Zhirinovskiga . Nähtavasti üritab Zjuganov kokku leppida ka Aleksandr Lebedi ja Svjatoslav Fjodoroviga . Kommunistide ühisbloki üks tuntumaid poliitikuid , agraarpartei liider Mihhail Lapshin teatas eile ajakirjanikele , et Zjuganov peaks olema valmis pakkuma Lebedile peaministri kohta . Seevastu Zjuganovi asetäitja Valentin Kuptsov arvas , et peaministri kohal peaks töötama inimene , kellel on suur kogemus majandusvallas . Keskvalimiskomisjon teeb esimese hääletusvooru lõplikud tulemused teatavaks hiljemalt <arv>. juuniks . Siis peab ka selguma , millal leiab aset valimiste teine voor . Teada on vaid see , et otsustav hääletamine tuleb hiljemalt <arv>. juulil . Küll aga ei ole teist vooru vaja Moskva linnapea selgitamiseks . Juri Luzhkov võitis valimised ülekaalukalt <arv>,<arv> protsendiga . TOOMAS SILDAM Kaitseväe endine juhataja kindral Aleksander Einseln kuulis peastaabis toimunud relvadega sahkerdamisest poolteist aastat varem kui leitnant Olev Saluste nn. relvaäri avalikuks sai . Ometi on kindral tänini oma teadmust salanud . Mullu septembris arreteeris kaitsepolitsei kaitsejõudude peastaabi rahandusosakonna ülema leitnant Olev Saluste ja Kaitseliidu Järva maleva Jäneda rühma pealiku Meelis Smirnovi , keda süüdistati illegaalses relvaäris . Nüüdseks on süüdistatavate ring laienenud , sinna kuulub ka näiteks Tallinna garnisoni endine komandant Manivald Kasepõld . Kaitsepolitseinike sõnul toodi ligi poolteise aasta jooksul Soomest meie kaitsejõudude fiktiivsete tellimiskirjade alusel salakaubana Eestisse umbes <arv> püstolit , revolvrit ja pumppüssi . Relvad müüdi osalt kaitseväe või Kaitseliidu ohvitseridele , umbkaudu <arv> “ toru ” sattus allilma . Saluste ja Kasepõld müüsid relvi peastaabis avalikult . Pärast ajakirjanduses tekkinud kära teatasid peastaabi tollane ülem Arvo Sirel ja kaitseväe juhataja Aleksander Einseln , et ei teadnud kogu loost midagi . Puhkes skandaal , mille tagajärjel president vabastas Einselni ametist . <arv>. juunil hakkab Tallinna linnakohus arutama Sireli kohtuasja - teda süüdistatakse ametialases lohakuses ja selles , et ta ei kontrollinud oma alluvate tegevust . Kaitsejõudude peastaabi luure- ja vastuluureosakonna ülem kapten Riho Ühtegi meenutas “ Postimehele ” , et sõjaväeluure sai esimesed andmed peastaabis käivast relvaärist juba kevadel <arv>. “ <arv>. aasta aprilli lõpus või mai alguses toimunud iganädalasel nõupidamisel kaitseväe juhataja juures kandsin kindral Einselnile ette , et rahandusosakonna ülem leitnant Saluste on seotud relvaäriga , ” rääkis Ühtegi . Ühtegi ise arvab tagantjärele , et illegaalse relvaäri initsiaator ei olnud Saluste , kes võis alguses isegi uskuda , et tegemist on ametlike tehingutega , mida sanktsioneeris ka peastaabi tollane juhtkond . “ Saluste oli üks Einselni soosikuid . Ja kui mina tol nõupidamisel ühte tema favoriiti ründasin , siis kindral esimesel hetkel ärritus . Ta ütles , et igal inimesel on õigus tegeleda oma äridega , kui need on seaduslikud . Panin kohe selle äri seaduslikkuse kahtluse alla , mille peale Einseln jäi mõttesse ning paarisõnalise vestluse käigus tundis asja vastu huvi , ” kirjeldas Ühtegi . Ta ootas , et kaitseväe juhataja annab sõjaväeluurele korralduse kontrollida Saluste-vastaseid kahtlusi . “ Einseln ütles , et seda hakkab vaatama sõjaväepolitsei , kuna meil on tööd palju ja mehi vähe , ” on Ühtegi praegugi pettunud . Möödunud sügisel kinnitas kindral Aleksander Einseln ühel pressikonverentsil , et ta ei mäleta kapten Ühtegi hoiatust <arv>. aasta kevadel . Hoiatust ei võetud kuulda Pärast nn. leitnant Saluste relvaäri avalikuks tulekut esitas Riho Ühtegi lahkumisavalduse , mille Einseln tagasi lükkas . “ Ma ei kirjutanud seda avaldust põhjusel , et oleksin tundnud end süüdlasena , vaid sellepärast , et omal ajal ei võetud minu hoiatust kuulda ja poolteist aastat hiljem - avaliku skandaali puhkedes - väideti nagu poleks meie osakond hästi töötanud ja peastaabis toimunud relvaäri märganud , ” kõlab Ühtegi hääles ikka veel kibestumine . “ Mulle ei lähe korda isiklikud solvangud , küll aga see , kui halvustatakse minu alluvaid . Nad tegutsevad hästi . Meie majja võib minna öösel kell <arv> ja inimesed töötavad . ” Ühtegi sõnul alustas augustis <arv> tema osakond ilma kaitseväe juhataja korralduseta peastaabis toimunud relvaäri uurimist . “ Me ei teadnud , et kaitsepolitsei ajab sama jälge . Septembri keskpaigas tutvustasin meie juurdluse vahekokkuvõtet kindral Einselnile , kellelt kuulsingi , et kapo tegeleb samuti selle probleemiga . Paralleelselt jätkasime ka meie oma juurdlust . Kuigi hiljem on rida ülemusi öelnud , et nemad andsid meile korralduse Saluste lugu uurida , pole tegelikult ühtegi taolist korraldust antud ning me tegutsesime täiesti iseseisvalt , ” väitis Ühtegi . “ Postimehe ” küsimusele , kas johtuvalt asjaolust , et alluvate tegevuse mitteküllaldases kontrollis ehk ametialases lohakuses süüdistatuna läheb kohtu alla peastaabi toonane ülem Arvo Sirel , ei peaks samas süüdistuses kohtu alla minema ka kindral Aleksander Einseln , jättis Ühtegi vastamata . TAMBET KAUGEMA Neljapäevast tuleva nädala teisipäevani on Rakveres rahvusvaheline teatrifestival Baltoscandal '<arv> , mis toimub ESP Ühenduse ja Rakvere teatri koostööna . ESP Ühenduse ( Estonian Stage Productions i ) juhatuse esimees ja festivali peaorganisaator Peeter Jalakas ütles “ Postimehele ” , et nagu ikka , on Baltoscandali eesmärk tutvustada erinevaid teatrisuundumusi . Pärnu ühel Baltoscandalil oli teemaks ühemeheteater . Ja eelmine kord Rakveres Ameerika . Kas sel Baltoscandalil on oma peateema ? Festivalide teemad on ikka ise kujunenud . Meil ei ole kunagi olnud nii , et oleks ette teada - selle teema me võtame . Vestluste käigus on lihtsalt nii kujunenud , et sellele festivalile on tulnud rohkem seda sorti esinejaid . Vahetult enne Baltoscandaleid oleme üritanud mingeid järeldusi teha . Ja selle põhjal ehk ka viimaseid esinejaid kutsuda . Baltoscandali põhiprintsiip on kogu aeg olnud tutvustada erinevaid teatrisuundumusi . Sellest oleme püüdnud ka seekord kinni pidada . Kes finantseerib esinejate sõitu ? Ümber on saamas see aeg , kus saime esinejaid poolmuidu . Tuleb ikka endale aru anda , et Eesti on Euroopa provints , kuhu naljalt ükski oma ala staar ei tule . On kaks varianti : sa saad temaga kas mingil kummalisel kombel ülihästi läbi või siis maksad ta lihtsalt kinni . Neid kahte tingimust täita on keeruline . Esimene võimalus eeldaks , et sa sõidad kogu aeg maailmas ringi ja suhtled inimestega , mis on teadagi kulukas . Teine võimalus on iseenesestmõistetavalt kulukas . Seetõttu on olukord tänavu ka komplitseeritum - vist peaaegu mitte ühegi esineja puhul ei pääsenud sellest , et osa kulusid tuleb meil katta . See on teinud Baltoscandali eelarve pingelisemaks . Kes on seekord Baltoscandali kõige eksootilisemad esinejad ? Hakkaks kõige kaugematest külalistest , hiinlastest pihta . Neid on Rakverre tulemas paras ports , paarkümmend inimest , ja nad kannavad ette hiina vanima säilinud ooperietenduse . See ooper on päriti <arv>. sajandist ja rekonstrueeritud neli aastat tagasi . Ligikaudu samasse valdkonda jääb ilmselt ka udmurdi teater Katanshi etendusega “ Eluratas ” . Lugu , mille kohta nad ise väidavad , et olla üks ühevaatuseline mõistujutt , ja see põhineb udmurtide pärimusel , legendidel , lauludel , rituaalidel . Kui tulla otsaga Euroopasse , kes on siit põnevamad esinejad ? Üks põnevamaid on Rootsist pärit duo Kesselofski &amp; Fiske , kes kahemehetükiga kujutavad Titanicu hukku . “ Titanicu hukkumisega ” on Kesselofski &amp; Fiske käinud paljudel festivalidel , ilmselt on nad praegu üks populaarsemaid koomikutepaare Rootsis . Vürtsi lisab asjale ehk seegi , et lavastuse teine osa on lahendatud rockooperina , peaosas jäämägi . Kaugemaid külalisi on Silence Teatro Itaaliast , nemad teevad koos eesti teatritudengitega ühe projekti . Saksamaalt peaks tulema Kammertheater Neubrandenburg ( “ Tuli , vesi ja tromboonid ” ) . Nende tuleku muudab komplitseerituks see , et neil on hirmus palju kola - <arv>,<arv> tonni . Lugu ise on üsna lihtne : on kaks tegelast , lustlik vanapaar Põhja-Saksamaalt . Papi on kirglik püromaan , kes armastab enda rõõmuks ja oma naise meelehärmiks aias tulevärke korraldada . Mammi võtab tarvitusele erinevaid abinõusid , et aias midagi põlema ei läheks . Selline show vabas õhus . Shveitsist tuleb Baltoscandalile lauljatar ESPE - teda on nimetatud ka salapäraseks diivaks . ESPE on küll laulja , kuid ta täiendab oma esinemist tekstide ja luuletustega . Seega pole “ Alma Tadema ” mitte kontsert , vaid muusikaline etendus . Taanist on Rakverre tulemas klounide kool . Nemad ise väidavad , et klounimist jaotatakse kaheks - tsirkuseklounid ning teatriklounid . See , mida nemad teevad , on pigem teatraalne klounimine , ja neid on võimalik näha Rakvere tänavatel . Ja samuti on neil kava , mida saab teatrisaalis vaadata . Kas ka Venemaa avarustest tuleb mõni trupp Rakverre ? Moskvast tulevad kaks truppi - Sasha Pepeljajevi kineetiline teater ( “ Neljapäevast reedeni ” ja “ See olen mina ... ” ) ning Fomenko meistriklass ( “ Kivist külaline ” ) , mis sisuliselt on GITISe kolmas kursus . Fomenko meistriklassi tegevuse muudab võibolla põnevamaks ka see , et nemad on üle hulga aja esimesed , kes kuulutavad - nende teater lähtub Meierholdi biomehaanikast . Peterburi-Tallinna ühisprojektis osalevad DO Teater ning Teater <arv>. Teater <arv> on üks tuntumaid Eestis tegutsevaid vene truppe , nemad on ka rahvusvaheliselt küllaltki aktiivsed . Projekt , mida nad koos DO Teatriga mängivad , saigi alguse ühest rahvusvahelisest projektist Saksamaal . Baltoscandalil esitatav on tookordse teema arendus . Too DO Teater on Peterburist . Kindlasti ei jää kõrvale ka sõbralikud Baltimaad ? Igal Baltoscandalil on olnud Leedust pärit Oskaras Korshunovas koos Vilniuse Draamateatriga . Sel festivalil pakutav lavastus “ Vanamutt II ” on uus verisoon <arv>. aasta Baltoscandali “ Vanamutist ” . Äsja tuli faks Leedu Noorsooteatrist , mille sisuks oli enam-vähem , et nad on endale bussi rentinud ning kohe-kohe sõidavad siia . Neil on pakkuda kahemehetükk “ Kükloop ” . Baltoscandali mängukava on koos ja ma ei oska praegu öelda , kas nad kuidagi sinna mahuvad , aga nad ise olid küll väga tahtmist täis . Võibolla on festivali üllatusena võimalik Rakveres ka seda lugu näha . Lätist on üks külaline : Alvis Hermanis , “ Transiitsüsteem <arv> ” . Ta pidi osalema juba eelmisel festivalil , kuid mitmesuguste asjaolude tõttu ta tookord sinna ei jõudnud . Lätis on Hermanis ilmselt kõige populaarsem noorema põlve lavastaja . Tema pakutav ei ole seekord otseselt teatrietendus , vaid omamoodi installatsioon - vana autobuss on kohandatud audiovisuaalseks keskkonnaks . Bussis toimuvad kinoseansid . Baltoscandali kavas torkab silma teatrikoolide rohkus . Tõepoolest on neid üsna palju : juba mainitud GITISe kolmas kursus , meie lavaka mõlemad kursused , Taanist klounide kool . Samasse ritta lähevad peda lõpetanud tantsujuhid ning nende noorte koreograafide programm . Lisaks teatrikoolidele astuvad Baltoscandalil üles ka kaks Rakvere kooliteatrit - üks nendest pälvis hiljuti kooliteatrite festivalil peapreemia . Mitu esietendust Baltoscandalil tuleb ? Esialgu oli Baltoscandalile planeeritud neli esietendust , aga nüüd kahjuks rahanappuse tõttu Mikk Mikiveri Sagadi mõisa “ Kolm õde ” ei kuulu festivali programmi . Hindasime maakonna võimalusi pisut üle , mistõttu see kujunes sisuliselt Eesti Draamateatri projektiks . Toomas Hussar teeb Gregori trupiga Rakvere jaoks lavastuse “ Neem ” , samuti kuulub esietenduste hulka Andres Lepiku “ Carmeni ” järg , mis kannab pealkirja “ Don Jose - sündinud tapjaks ” . Esietendus on veel ka VAT Teatri “ Kaspar ” . Millised esinemispaigad on välja valitud ? Kogu Baltoscandali aktiivsus on koondatud Rakvere teatrimäe otsa - proovime sellesse mäkke teatrivaimu pumbata , et äkki siis see vaim jääb ka tulevikus sinna mäe otsa . Seepärast on etendused ka praegu pooleliolevas väikeses saalis , mis tegelikult on enam-vähem sama suur kui Rakvere teatri suur saal . See on täiesti uus esinemispaik ning lisaks sellele pannakse mäe otsa püsti suur tsirkusetelk , kus on festivaliklubi . Milliseks kujuneb elu õhtuti pärast etenduste lõppu ? Avatud on festivaliklubi , kus astuvad üles erinevad ansamblid : Too Saxy , Untsakad , Con Spirito , Jääboiler , Ultima Thule jt. Samuti on esinejatel võimalus oma töö tutvustuseks läbi viia workshope või midagi sellelaadset . Sõidab ka tasuta buss : hommikul viib buss soovijad Tallinna kaubamaja juurest Rakverre , õhtul pärast viimast etendust toob tagasi . Osalejate ööbimise on korraldanud festivali organiseerijad , vaatajatele on Rakveres varutud küllaltki odavaid ööbimiskohti - nii palju kui neid seal on . Viitnal on võimalus telkida . Sügisest Peeter Jalakas Rakveres enam ei tööta ? Leping lõpeb <arv>. juunil , s.o. paar päeva pärast festivali . Rakvere teater on kenasti arenenud , kriisihetk on möödas . Et teater uuesti ei hakkaks allamäge veerema , vaid areneks edasi , tuleb teha valik . Teatri juht peaks igal juhul elama Rakveres , edasi-tagasi sõeludes pole seda enam võimalik juhtida . Ilmselt pole see vajalik ega mõttekas niisamuti . Leian , et seda , mida ma Rakverre minnes lubasin , olen ka teinud ja ise Rakverre elama minna kah ei saa . Von Krahli teatrit ei ole mul kellelegi pärandada . Ega ma kerge südamega seda valikut ei teinud , aastaga on sealsed inimesed armsaks saanud . TAMBET KAUGEMA Priit Pärna ja Janno Põldma joonisfilm “ <arv> ” võitis Zagrebis <arv>. ülemaailmsel animafilmide festivalil grand prix , teatas “ Postimehele ” filmikriitik Lauri Kärk . Zagrebi festival toimus <arv>. - <arv>. juunini . Pärna-Põldma film sai ka Horvaatia filmikriitikute assotsiatsiooni liikmeist koostatud zhürii auhinna . Varem on Eesti Filmaajakirjanike Ühing ( EFÜ ) valinud joonisfilmi “ <arv> ” <arv>. aasta parimaks filmiks . Filmikriitikud põhjendasid oma valikut sellega , et seikleb vabalt kino arenguloos . Eelmise nädala reedel tähistati eesti joonisfilmi <arv>. sünnipäeva ( <arv>. juunil <arv> asutati Tallinnfilmis Rein Raamatu eestvõttel filmigrupp joonisfilmi “ Veekandja ” tegemiseks ) . URMAS PAET , TOOMAS MATTSON Pühapäevastel Venemaa presidendivalimistel osales Eestis <arv> <arv> Vene kodanikku , kellest ligi <arv> protsenti hääletas Venemaa kommunistide liidri Gennadi Zjuganovi poolt . Hääletada said Vene kodanikud , kes elavad siin alaliselt , olid külas , komandeeringus või puhkusel . Ühtekokku osales Eestis valimistel <arv> protsenti potentsiaalsetest valijatest . Eestis hääletanud Vene kodanike hääled jaotusid järgmiselt : Gennadi Zjuganov <arv> <arv> häält ( <arv>,<arv> protsenti ) , Aleksandr Lebed <arv> häält ( <arv>,<arv> protsenti ) , Boriss Jeltsin <arv> häält ( <arv>,<arv> protsenti ) , Grigori Javlinski ja Vladimir Zhirinovski said Eestist võrdselt <arv> häält ( <arv>,<arv> protsenti ) . Teised kandidaadid said Eestis alla ühe protsendi häältest . Venemaa Eesti saatkonna pressiatashee Andrei Jakushevi sõnul oli Eestis avatud <arv> valimisjaoskonda - Tallinnas ja Narvas kummaski neli ning Tartus üks . Jakushevi kinnitusel möödusid valimised Eestis rahulikult . Valimisi jälgisid OSCE ja kohalike venekeelsete liikumiste vaatlejad ning Boriss Jeltsini ja Gennadi Zjuganovi volitatud esindajad . Jakushevi sõnul jõudsid valimas käia kõik , kes tahtsid . “ Järjekorras seismise aeg sõltus ajast , millal valima tuldi . Varahommikul järjekordi polnud . Kõige pikemad olid järjekorrad Tallinnas kella <arv>st <arv>ni . Siis seisid inimesed järjekorras poolteist kuni kaks tundi . Õhtul järjekorda polnud , ” kirjeldas Jakushev . Narvas sai Gorbatshov <arv> häält Narvas käis Vene presidenti valimas <arv> inimest . Zjuganovi poolt anti <arv> , Lebedi poolt <arv> , Jeltsini poolt <arv> , Zhirinovski poolt <arv> ning Javlinski poolt <arv> häält . Ülejäänud kandidaadid said hääli vähem , näiteks Mihhail Gorbatshovi toetas <arv> inimest . Venemaa peakonsul Narvas Gennadi Jefimov ütles “ Postimehele ” , et Narvas on <arv> <arv> Vene kodanikku . Kuid Narva peakonsulaadis pidid valimas käima ka Lääne- ja Ida-Virumaal elavad Vene kodanikud . Potentsiaalseid valijaid oli Jefimovi sõnul Narva peakonsulaadis <arv> <arv>. Valimas käidi Jefimovi sõnul vähe seetõttu , et oli raskusi valimispunkti pääsemisega . “ Nii ei tulnud valijad Narva Tapalt ja Rakverest , sest need on küllaltki kaugel . Meil ei lubatud avada valimispunkte kohtades , kus elab kompaktselt palju Vene kodanikke . Muidugi poleks pidanud valimispunkti avama Rakveres , küll aga näiteks Sillamäel ja Kohtla-Järvel , ” rääkis Jefimov . Tartu on meelestatud kommunistlikult Tartus said Venemaa kodanikud valida endises ohvitseride majas Puiestee tänavas , kus praegu asub Vene saatkonna konsulaarosakonna hiljuti avatud kantselei . Valimiskomisjoni liige Nikolai Gulidov teatas eile , et üldse käis Tartus valimas <arv> inimest , kellest <arv> ehk <arv> protsenti hääletas kommunistide liidri Gennadi Zjuganovi poolt . Jeltsin sai Tartus <arv> häält ( <arv>,<arv> protsenti ) , Lebed <arv> häält ( <arv>,<arv> protsenti ) , Zhirinovski <arv> häält ( <arv>,<arv> protsenti ) , Javlinski <arv> häält ( <arv>,<arv> protsenti ) ja Mihhail Gorbatshov <arv> häält ( <arv>,<arv> protsenti ) . Gulidovi hinnangul elab Lõuna-Eestis umbes <arv> Vene kodanikku , kellest valimas käis umbes kolmandik . “ Inimesed seisid mitu tundi järjekorras . Tulijaid oli lisaks Tartule ka Valgast , Võrust ja Viljandist . See aktiivsus näitab , et siinsetele Venemaa kodanikele pole ükskõik oma ajaloolise kodumaa saatus pärast valimisi , ” nentis Gulidov . Tema sõnul ei koostatud Tartus eelnevalt Vene kodanike nimekirju , valida said kõik , kes esitasid endise NSV Liidu sisepassi , kus tempel Vene kodakondsuse kohta , või siis Vene välispassi . TOOMAS SILDAM Siseminister Märt Rask tahab juba järgmisest aastast kärpida oma valitsemisalas olevate ametite volitusi ning võtta vähemalt majandus- ja koolitusprobleemid ministeeriumi lahendada . Möödunud nädala lõpus Paikusel politsei eliidi ees esinedes kinnitas Märt Rask oma soovi suurendada siseministeeriumi võimu ning vähendada oma valitsemisalas olevate ametite ( politsei , piirivalve , kaitsepolitsei , kodakondus-migratsioon , päästeteenistus ) tegevusruumi . “ Ei rahulda nii materiaalse kui inimressursi raiskamine ministeeriumi haldusalas . Kas tõesti on tarvis igas ametis tegelda koolitusega , tellida mundreid ja saapaid , remontida maju ja täita mis iganes majandamisülesandeid ? ” küsis Rask . Tema sõnul ei tähendavat see siseministeeriumi majanduskeskuse taasloomist , “ kuid mõistlik ja ratsionaalne funktsioonide jaotus , mis peab silmas riigi eelarvevahendite otstarbekamat kasutamist , peab peegelduma <arv>. aasta eelarves ” . Rask , kelle arvates on Eesti riik viis aastat olnud permanentses reformide pöörises , nimetas ennast “ tulihingeliseks kodurahu ja stabiilsuse pooldajaks ” . Samas ei saavat ta nõustuda olukorraga , kus “ puudub ministeerium kui ajutrust , kui koordinaator ning riikliku mõttelaadi kandja ” , kus ministril puudub võimalus korraldada oma valitsemialasse kuuluvaid küsimusi . “ Ministril tuleb vastutada sündmuste ja protsesside eest , mida ta tegelikult ei suuda juhtida ega koordineerida . Olgu siin näitena toodud kasvõi eelmise aasta moonisõda , ” rääkis Rask politsei tippametnikele . Ta väitis , et “ tänases politseis ei ole kõrgem politseiametnik alluvale autoriteetne kolleeg , siseminister politseijuhtkonnale meeskonna- või võitluskaaslane , vaid külm subordinatsioonisuhte subjekt ” . Raski reformikavad on seni saanud talle alluvate ametite juhtkondade poolt ettevaatlikult jaheda vastuvõtu osaliseks ning minister ei või kinnitada , et teda mõistetakse ja toetatakse tingimusteta . Politsei pole võimuvõitluse objekt “ Ameti ja ministeeriumi vahekord peaks olema täpselt piiritletud funktsioonide ja nende täitjate kokkulepe . Tänasel päeval millegipärast tunnetame seda vahekorda kui võimuküsimuse jagamist , ” tõdes Rask . Siseminister suhtus terava eitusega politseistruktuuride ja nende info kasutamisse sisepoliitilises võitluses . “ Lõviosa sensatsioonilisi uudiseid , mis võivad tekitada ümberrivistusi poliitilisel maastikul , tekkivad siseministeeriumi haldusalas . Seetõttu on informatsioon konkreetsete õigusrikkumiste kohta tänases päevapoliitikas enam hinnatud kui poliitiline aatelisus , põhimõttekindlus , printsipiaalsus , ” rääkis Rask ja küsis : “ Kas politseiametnik peaks olema selleks mängukanniks , kelle kätega soovitakse endale koguda odavat populaarsust , ja kui mäng välja ei tule , siis olema selleks patuoinaks , keda saab alati kritiseerida ja süüdistada ? Olen sügavalt veendunud , et rutiinne seadustega täpselt määratletud protsessuaalne tegevus ei või olla poliitiliseks argumentatsiooniks Eesti riigi erakonnamängudes . ” Siseministri hinnangul on tema alluvate hulgas palju tublisid inimesi , nagu on ka neid , kes on ametivalikul eksinud . “ Eesti politseis töötab kahjuks piisavalt palju inimesi , kes ise ironiseerivad ja osatavad oma tegevust . Politseis ei pea töötama need , kes ise kasvõi seltskondlikus vestluses ei suuda väärtustada oma tegevust ja võtavad mundrikandmist kui töökohta , kus aeg-ajalt nappi palka makstakse , ” kritiseeris Rask . ENNO TAMMER Riigiprokuratuuris on korra arutatud Riigikogu liikmelt endiselt siseministrilt Edgar Savisaarelt saadikupuutumatuse võtmist , kuid olemasolev materjal ei võimaldanud teha lõplikku otsust , kas esitada vastav taotlus õiguskantslerile või mitte . Riigiprokuratuur pikendas eile kaitsepolitsei uurija taotlusel kuni <arv>. juulini eeluurimist endise siseministri Savisaarega seotud poliitilise lindiskandaali kriminaalasjas . “ Postimehe ” andmeil on <arv>. aprillil algatatud , Savisaarega seotud poliitilise lindiskandaali kriminaalasja materjali põhjal arutatud riigiprokuratuuris võimalust , kas esitada taotlus õiguskantslerile Savisaarelt saadikupuutumatuse võtmise ettepaneku tegemiseks . Riigiprokurör Indrek Meelak ei eitanud eile “ Postimehele ” sellist arutelu . “ Kuid ei maksa seda ületähtsustada ega sellepärast liigset azhiotaazhi põhjustada , ” pidas ta vajalikuks rõhutada . “ Korra oleme arutanud . Kuid uurimisel on vaja mõningaid asju teha , et see küsimus lõplikult otsustada . Antud materjal ei olnud veel piisav ning ei saanud otsust vastu võtta . Ei selle kohta , kas pöörduda õiguskantsleri poole vastava taotlusega , ega sellegi kohta , et ehk mitte pöörduda , ” selgitas ta . Meelak ei soovinud täpsustada , mida tuleb teha , et riigiprokurör saaks langetada lõpliku otsuse . “ Materjali ei ole piisavalt , et võtta vastu otsust . On asju , mis enne lõplikku otsustamist on tingimata vaja ära teha . Kui need tehtud , siis on näha , kuidas edasi . Ka eeluurimise pikendamise taotlus viitab ju sellele , ” ütles ta . “ Tean seda materjali . Kuid ei oska praegu öelda , kas üks kuu on piisav aeg uurimise lõpetamiseks , ” vastas Meelak küsimusele , kas on võimalik , et vastava kriminaalasja eeluurimist hakatakse veelgi pikendama . Kaitsepolitsei peadirektor Jüri Pihl on varem öelnud , et ei saa välistada võimalust , et kaitsepolitseist läheb riigiprokuratuuri taotlus võtta Savisaarelt saadikupuutumatus . KATRIN KURSS Eile algas dokumentide vastuvõtt Tartu Ülikooli . Avaldusi ülikooli astumiseks võetakse vastu kuni <arv>. juulini tööpäevadel kell <arv>-<arv> peahoones . Sisseastujalt nõutakse isiklikku avaldust , mis kirjutatakse kohapeal , keskharidust tõendavat dokumenti , kuut fotot ja passi . Uued erialad on kasvatusteadused filosoofiateaduskonnas ning avalikussuhted ja teabekorraldus sotsiaalteaduskonnas . Tartu Ülikooli Pärnu kolledxis , Lembitu tn. <arv>a võetakse esmakordselt vastu üliõpilasi ärijuhtimise erialale . Sisseastumiseksamid on samad mis ülikooli majandusteaduskonnas , õpiaeg on kolm aastat . Ajakirjanduse , avalikussuhete ja teabekorralduse ning maalikunsti erialale lõpetatakse dokumentide vastuvõtt <arv>. juunil . Ajakirjanduse erialale kandideerijail tuleb lisaks esitada avaldatud töid ja toimetuse soovitus . Sotsiaaltöö erialale astumiseks on vanuse alampiir <arv> aastat . Üliõpilaskandidaadid peavad kirjutama essee erialavaliku põhjenduseks . Võrreldes möödunud aastaga on muutunud sisseastumiseksamid sotsiaalteaduskonda . Matemaatikaeksami asemel on kolmeosaline test . Esimene osa on erialaspetsiifiline , näiteks majandus ja statistika avaliku halduse erialal . Teises osas kontrollitakse üliõpilaskandidaatide ajaloo- , kultuuri- ja poliitikateadmisi . Kolmas osa on üldise vaimse võimekuse väljaselgitamiseks . Maalikunsti erialale astuda soovijailt nõutakse enne eksameid <arv> tööd . Meditsiiniõeteaduse erialale kandideerijail esitada lisaks meditsiinikooli diplom koos hinnetelehega , väljavõte tööraamatust ja iseloomustus-soovitus töökohast . Tartu Ülikool võtab sel aastal vastu <arv> üliõpilast , eelmisel aastal immatrikuleeriti <arv> tudengit . Teaduskonniti on vastuvõtuarvud jäänud enam-vähem samaks . Sisseastumiseksamid Tartu Ülikooli on <arv>.-<arv>. juulini ja uute üliõpilaste vastuvõtt vormistatakse <arv>. augustiks . URMAS KLAAS President Lennart Meri poolt ÜRO kõnetoolist esitatud kutse maailma väikeriikidele koguneda selle aasta augusti lõpus Tallinna koostama “ Väikeriikide Tallinna deklaratsiooni ” realiseerumine ei edene . Sellekohastele täpsustavatele küsimustele ei saanud “ Postimees ” ammendavaid vastuseid . Meeldetuletusele , et esialgu pidi väikeriikide tippkohtumine peetama augusti lõpus ja et sellise mastaapse ürituse puhul oleks loogiline oodata juba ürituse kohta konkreetsemat informatsiooni , vastas välisministeeriumi pressiesindaja Mari-Ann Kelam , et see on tõesti nii , kuid kahjuks pole selle teema kohta avalikkusele praegu midagi täpsemat öelda . “ Postimehe ” küsimusele , kas vähemalt kutsed väikeriikidele kohtumisel osalemiseks on välja saadetud , vastas Kelam , et see on Kadrioru asi ja et talle on jäänud mulje , et kutseid ei ole saadetud . Täpsemat informatsiooni soovitas ta küsida presidendi kantseleist . Presidendi pressiesindaja Ingvar Bärenklau soovitas omakorda taas välisministeeriumist küsida , sest sealt osatavat kõige paremini vastata . “ Niiöelda pall selle asja kohta on praegu nende käes , ” rääkis Bärenklau . Vastates küsimusele , millal üritus lõppude lõpuks toimub , vastas Bärenklau , et kuupäev ei ole kindel . Meeldetuletusele , et president Meri planeeris tippkohtumise augusti lõppu , vastas Bärenklau , et see kuupäev pole praegu reaalne . Küsimusele , kui kaugel on projekti väljatöötamine , ei osanud presidendi pressiesindaja midagi vastata . Tema selgitusel on vahepeal väikeriikide tippkohtumise strateegia seoses selle läbiviimisega Internetis muutunud ning seoses sellega olevat muutunud ka paljud teised asjad . AITA OTTAS Tartu Jaani kiriku restaureerimistööde tõttu on osaliselt suletud kirikuga piirnevad Jaani ja Lutsu tänav . Tartu linnavolikogu otsustas restaureerimisfirma AS Stingeri vabastada selleks ja järgmiseks aastaks teede ja tänavate sulgemise maksust , mis Jaani kiriku objektil on <arv> krooni ööpäevas . Tänavu <arv>. veebruarist jõustus Tartus teede ja tänavate sulgemise maks , mille suurus oleneb suletud tänava tüübist , liikluseks suletud teeosa laiusest ja sulgemise kestusest . Stingeril tuleks kahe tänavalõigu sulgemise eest maksta linnale <arv> krooni ööpäevas ehk ligemale <arv> <arv> krooni aastas . Erandkorras maksuvabastust andes käsitles linnavolikogu kolmveerandmiljonilist summat linna toetusena Jaani kiriku taastamiseks . Jääb ju see raha linna eelarvesse laekumata . Maksuvabastus anti selleks ja järgmiseks aastaks tingimusel , et Stinger vabastab Jaani tänava sõidutee sinna ladustatud ehitusmaterjalidest ning ehitab jalakäigutee serva uue piirde . Stinger on põhjendanud tänavalõikude sulgemist töö spetsiifikaga . Tänavu tahetakse monteerida kiriku katuse teraskonstruktsioonid . Eritellimusel valmistatavatele profiiltellistele ning teistele detailidele tuleb leida laoruumid , neid ei saa hoida tänaval . Riigi muinsuskaitseameti Tartumaa inspektsiooni juhataja Enn Veenpere ütles , et kahjuks on kiriku unikaalsed terrakotakujukesed kahjustatud eri mõjude tagajärjel ja neid ei saa taastada ühtse metoodikaga . Objekt on väga kallis , Veenpere hinnangul kuluks järgmisel aastal restaureerimiseks neli miljonit krooni . Veenpere arvates on maksuvabastus küll oluline toetus , kuid edaspidi peaks Tartu linn leidma linnaeelarvest lisaraha Jaani kirikule . Jaani kirikut on taastatud <arv>. aastast ja tööd jätkub vähemalt sajandivahetuseni . Restaureerimist finantseerib Eesti riik muinsuskaitseameti kaudu . ANNIKA PÄRNAT Laupäeval avati Pärnu . See on Eesti professionaalkunsti näitus , kus oma viimaste aastate loomingut eksponeerib <arv> eesti kunstnikku . Näitusel on esindatud kunstnike eri põlvkonnad ja suundumused . Vanim näitusel osaleja on sündinud <arv>. ja noorim <arv>. aastal . Esimene selletaoline väljapanek oli Pärnus eelmisel suvel . Idee autoriteks on Osmo Haapasalu ja Veikko Lehmus Soomest . Suur osa kunstnikest osales ka möödunud aasta näitusel . Eksponeeritud on töid skulptuuri , maali , graafika , pastelli ja installatsiooni alalt . Näitus on avatud Pärnu Linnagaleriis ja Endla teatri palmisaalis . Samal ajal on umbes kolmandik kunstnikest oma töid välja pannud ka Kuressaare Raegaleriis . Skulptuuri alalt astuvad teiste hulgas üles Hannes Starkopf , Mare Mikof ja Toomas Mikk , maali alalt Jüri Arrak ja Leonhard Lapin , graafikat eksponeerivad teiste hulgas Sirje Eelma ja Raul Meel , pastelle Rein Kelpman ja Jüri Mildeberg . Installatsiooni esindab Pärnu “ Kunstisuvel ” Ants Juske . Näituse korraldajad peavad oluliseks , et sel aastal on sissepääs tasuta - nii saavad väljapanekut külastada ka need selle piirkonna elanikud , kellel napib piletiraha ega ole seetõttu olnud võimalust lähemaks kokkupuuteks kujutava kunstiga . Ka on näituse kvaliteedi seisukohalt korraldajate sõnul tähtis , et sel aastal on kunstnikud välja tulnud oma tähtsamate töödega . Näituseks renoveeriti Endla teatri palmisaal , nii on paranenud väljapaneku tingimused . “ Kunstisuvi '<arv> ” eksponaate on võimalik ka osta . Näitus jääb avatuks <arv>. augustini . URMAS KALDMAA Konkursile Ikla tollipunkti nooremtolliinspektorite leidmiseks on laekunud <arv> sooviavaldust . Konkurss kujunes ülitihedaks vaatamata sellele , et infot konkursi kohta levitati vaid suuliselt tuttavate kaudu . Kuna esitamistähtaeg pole veel lõppenud , võib mainitud arv veelgi suureneda . Samasugune konkurss Pärnu tollipunkti peainspektori ametikoha täitmiseks lõppes aga tulemusteta - mitte keegi ei soovinud töötada ülemusena . Nooremtolliinspektoriks tahtjate hulgas on väga erinevate elukutsete , vanuse ja haridusega inimesi . On traktoriste , kalureid ja eilseid ülemusi . Teiste hulgas soovis saada nooremtolliinspektoriks Kaitseliidu Pärnumaa maleva endine pealik , kellel oli omal ajal olnud probleeme relvalubade ebaseadusliku väljaandmisega . Iga kümnendal kandidaadil on kõrgem haridus . Tööle soovivad tulla ka <arv>-aastane pensionär ja II grupi invaliid . Eriti palju on kandidaatide hulgas naisi . Kõige sagedamini kirjutati tööle tuleku motiivide kohta , et tollis on hea tööaja graafik - üks ööpäev tööl ja kolm kodus . Palka saab nooremtolliinspektor <arv> krooni kuus . Praegu veel Pärnu tollipunkti peainspektorina töötava Arnold Kobini sõnul erinevad nooremtolliinspektori ja peainspektori töö teineteisest tunduvalt . Nooremtolliinspektor kontrollib vahetult üle piiri veetavat kaupa , peainspektor on aga eelkõige administraator , kelle ülesannete hulka kuulub ka juba varem avastatud tollieeskirjade rikkumise lõplik selgitamine . Teisisõnu , nooremtolliinspektor on inimene , kes lööb tollidokumentidesse pitsati kauba maalt väljasaatmise kohta . Vaatamata tagasihoidlikule ametinimetusele võib ebaausa nooremtolliinspektori käes olla küllalt suur võim . Kui selline tollitöötaja näiteks tõendab oma pitsatiga , et kaup on läinud maalt välja , tegelikult aga jääb Eestisse ja müüakse siinsamas maha , siis satub <arv>% käibemaksu petturite taskusse . Tolliameti sisekontrollitöötajate ja teiste õiguskaitseorganite väitel on selliseid probleeme tolliinspektoritega varem korduvalt ette tulnud . Kobini sõnul ei ole aga kordagi õnnestunud kahtlustatava süüd kohtus tõestada . Küll on kahtlusalused pärast arusaamatusi ootamatult kirjutanud lahkumisavalduse omal soovil . KATRIN KURSS Möödunud aastal ilmunud Eesti tervishoiustatistika andmetel pöördus Eesti psühhiaatriahaiglatesse ligi <arv> narkomaani . Narkomaania ei ole meditsiiniline probleem , tagajärgede eest kannavad vastutust nii üksikisik kui ühiskond , leidsid Tartus narkoseminarist osavõtjad . Tartu kriminaalpolitsei juhtivinspektor Paul Jermolajev nentis , et esimese võitluse on politsei kaotanud , kuna narkootikumide legaliseerimine on üldse päevakorrale kerkinud . Et politseil pole piisavalt raha narkootikumide vastu võitlemiseks vajalike tehniliste vahendite soetamiseks ja lisakaadri palkamiseks , nägi Jermolajev lahendust propagandas . Tõdeti , et pole patsiendiregistreid , kus isikute uimastitarbimine kajastuks . Seetõttu ei saa neile kehtestada ka piiranguid autojuhiloa ega relvaloa väljastamisel . Poleemika narkootikumide legaliseerimise üle , meelemürkide kohta käivad artiklid ajakirjanduses ning mõnuainetele vihjavate sümbolite kasutamine reklaamides on tahtmatu narkootikumide propageerimine , leidsid seminarist osavõtjad . Narkoloog Anti Liivi sõnul on Eesti riigile praegu tähtsam see , kuidas meie narkomaanidesse suhtutakse välismaal , kui see , kuidas nad elavad . Liiv pakkus oma ettekandes võimalusi sõltuvushaigete ravi finantseerimiseks . “ Nõukoguliku karmi tsentreeritusega oleme juba kokku puutunud , Soome ja Rootsi pakuvad näiteid humanistlikust lähenemisest , liberaalne mõtteviis näeb ette tasulist arstiabi , ” tutvustas ta Eesti valikuvõimalusi . Sotsiaalministeeriumi rahva tervise osakonna peaspetsialist Tarmo Kariis tutvustas riigi seisukohti , jagades narkomaania vastu võitlemise teed kolmeks : kättesaadavuse piiramine , nõudluse piiramine ja kahju vähendamine . “ Uimastiäri on sada korda tasuvam kui alkoholikaubandus , sest see kujundab välja kõrgendatud nõudmistega tarbija , ” lisas Tarmo Kariis . Tartu Ülikooli farmakoloogia instituudi assistent Toomas Kivastik rääkis maailmas levinud narkomaaniateooriatest ja selle taustal narkootikumide bioloogilisest mõjust . “ Ühekordne manustamine võib tekitada sensitisatsiooni , kuid ei pruugi tekitada sõltuvust , ” ütles Kivastik . Narkoseminari korraldasid Sotsiaaltöö Üliõpilaste Ühing ja TÜ sotsiaaltöö õppetool . Ettekandeid olid lisaks sotsiaaltöötudengitele kuulama tulnud teiste erialade üliõpilased ja linnarahvas . MARKO MIHKELSON , Moskva Venemaa presidendivalimiste esimene voor on seljataga . Nagu oligi arvata , jäi võitja selgitamata ning juuli esimestel päevadel peetakse uus hääletusvoor Boriss Jeltsini ja Gennadi Zjuganovi vahel . On selge , kes ka ei võidaks , tema edu saab olema väga napp . Jeltsini ja Zjuganovi edasipääs teise vooru polnud sugugi üllatuseks . Sellest räägiti ning sellist asjade kulgu ennustasid ka arvukad sotsioloogilised küsitlused . Ometi ei möödunud valimised üllatusteta . Seejuures tõusis tõsiselt esile kindral Aleksandr Lebed , kellele kolmandat kohta küll pakuti , kuid kaugeltki mitte sellise kindlusega . <arv>-aastane Lebed , kes veel aasta tagasi oli Moldovas paikneva Venemaa <arv>. armee komandör ning kes tuli poliitikasse alles eelmisel sügisel , saavutas kümne kandidaadi hulgas kindla kolmanda koha . Lebedi poolt hääletas umbes <arv> protsenti kõigist valimas käinutest . Sellega Lebed mitte üksnes ei korranud Vladimir Zirinovski kunagist tähelendu , vaid tegi seda veelgi säravamalt ja mõjuvamalt . Lebed on nüüd nagu rikas pruut Just Aleksandr Lebed ja tema valijaskond on see , kelle poolehoidu on nii Jeltsinile kui Zjuganovile võiduks hädasti vaja . Seepärast on ilmne , et jahti Lebedile alustavad korraga mõlemad . Kommunistid on juba pakkunud Lebedile peaministrikohta . Samas on teada , et Lebed ei suhtu sugugi suure sümpaatiaga kommunistidesse , ning seepärast oleks suur ootamatus , kui kindral ulataks sõbrakäe Zjuganovile . Jeltsini meeskonnas ei ole veel konkreetsest pakkumisest Lebedile räägitud , kuid Kremli avaldused ei jäta kahtlust : Jeltsin on valmis tõsisteks järeleandmisteks , et meelitada Lebed oma tiiva alla . “ Postimehele ” sai juba enne valimisi hästiinformeeritud allikatest teatavaks , et Kremlis on arutatud Lebedi kandidatuuri kaitseministri kohale . Pole välistatud , et sellest räägiti ka Lebedi ja Jeltsini omavahelisel kohtumisel , mis leidis aset enne valimiste esimest vooru . Väga tähelepanuväärseks tuleb pidada Jeltsini kavalat avaldust valimiskampaania viimasel päeval Jekaterinburgis , kui ta teatas , et teab tulevase presidendi nime . Loomulikult pidas Jeltsin tulevase all silmas seda , kes võtab <arv>. aastal temalt juht-ohjad üle . Jeltsin lisas , et see temale sümpaatne poliitik kandideerib samuti praegu presidendiks . Kremli peremees jättis salaarmastatu nime avalikustamata , kuid paljude analüütikute hinnangul pidas Jeltsin silmas üksnes Lebedit . Kindralist poliitik tundis juba pühapäeva õhtul , et ta on sõiduvees . Ta oli sisuliselt ainuke kandidaat , kes pärast esimeste valimistulemuste teatavakssaamist nõustus otse-eetris vastama ajakirjanike küsimustele . Seejuures näitasid Lebedit kõik Venemaa juhtivad telekanalid . Lebedi tähetund ei ole veel käes Tekib küsimus , kas Lebedi seesugune soosimine polnud kellegi poolt ette juhatatud . Võibolla üritati sellega välja selgitada , kelle populaarne ohvitser valib , kas Jeltsini või Zjuganovi . Lebed ise oli tavapäraselt kõigutamatu ning napisõnaline ega reetnud oma eelistust . Samas lubas ta sellest peatselt teatada , vihjates , et on valmis asuma ühe jõustruktuuri etteotsa . Lebed lisas , et tema tund ei ole veel tulnud . Ta on veendunud , et varem või hiljem saab temast võidumees . Lebedi puhul on suurim küsimärk tema valijaskond . Nähtavasti moodustavad suure osa sellest need , kes tegid otsuse viimastel päevadel . Seepärast on väga raske öelda , kelle poolt nad hääletavad , kui valida on Jeltsini ja Zjuganovi vahel . Venemaa avaliku arvamuse uurimise keskuse ( VTSIOM ) mai algul korraldatud küsitluse kohaselt oli Lebedi pooldajatest valmis Jeltsinit toetama <arv> ja Zjuganovit <arv> protsenti . Nii üks kui teine ei olnud meelepärane <arv> protsendile vastanuist . Seejuures ei maksa unustada , et toonases küsitluses toetas Lebedit üksnes <arv> protsenti küsitletutest , millega ta oli üksnes kuuendal positsioonil . Jeltsini lähimal nõunikul Viktor Iljushinil on nähtavasti õigus , kui ta arvab , et teises voorus võivad otsustavaks saada isegi kümnendikud . Seepärast saab eeleolevate päevade telgitagune töö määravaks , kes kahest kangest suudab teisest voorust kilbiga väljuda , kes mitte . TAAVET LIIAS Tees , mida pealkirjana on kasutatud , pole Eestis teab mis leiutis . Seda , et Venemaa hääleõiguslikud kodanikud valisid üleeile ja valivad kuraditosina jagu päevade pärast üksnes halba või halvimat , pole kellelegi saladus . Mingi saladus pole ka see , et Nõukogude Liidu järglane Venemaa saab olla vaid halb või halvim . Mingisse odava bestselleri stiilis hea ja kurja võitlusse vähemalt Venemaa puhul küll uskuda ei maksaks . Mis Venemaa valimised veelgi kriitilisemaks muudab , on tõdemus , et pole olemas stabiilsemat asja kui mõne riigi välispoliitika . Venemaa välisministeeriumi juhtima asunud Jevgeni Primakov teatas vaid kuu pärast uuele tööle asumist , et Venemaa välispoliitika prioriteet number üks on SRÜ taasintegreerimine . On selles midagi uut ? Ei , pigem midagi väga vana , juba tuttavat lugulaulust vürst Igori sõjaretke kohta . Erinevuseks kahe Venemaa välispoliitiku vahel võib pidada ainult sõnastust . Kui üks räägib integratsioonist ja suveräänsuse säilitamisest , siis teine nõudis polovetsidelt vaid täiendavaid makse . Aga eks aeg ole ka edasi läinud ja rahvusvahelised suhted muutunud keerulisemaks . Jeltsini väikesed eelised Kui lähtuda eelnevast , jääb ainult üle imestada , miks lääneriigid enne valimisi tegid üksmeelselt panuse Venemaa praegusele presidendile Boriss Jeltsinile . Kui tema võimuletulek <arv>. aastal lubas veel loota positiivsetele muudatustele Venemaa välispoliitikas , siis praeguseks peaksid kõik illusioonid kadunud olema . Venemaa Riigiduuma tühistas <arv>. märtsi Belovezje lepingud . Maailm oli sh ,, okis . Vaid kaks nädalat hiljem , <arv>. aprillil sõlmisid Venemaa ja Valgevene liidulepingu , mida vähemalt Moskvas ja Minskis peetakse SRÜ tulevaseks standardiks . Mõni aeg hiljem veenis Venemaa liidulepingu pisut lahjema variandiga ühinema veel Kasahstani ja Kõrgõzstani . Ja veel üks väike fakt : samal päeval , kui sõlmiti liit Moskva ja Minski vahel , tühistas Jeltsin oma visiidi Kiievisse . Ei mäleta enam , mitmendat korda juba . Võib ainult teoretiseerida selle üle , milline oleks olnud maailma reaktsioon , kui liidulepingule poleks eelnenud Riigiduuma tarka otsust ? Üle-eelmisel nädalal võttis Venemaa Riigiduuma ilmselt üks kõige värvikamaid kujusid Vladimir Zirinovski SRÜ-temaatika taas päevakorda , kuigi pisut teise nurga alt . Nimelt hääletas Venemaa Riigiduuma kuuendal juunil liberaaldemokraatide liidri plaani esitada Kasahstanile ja Ukrainale ettepanek korraldada peamiselt venelastest koosneva elanikonnaga Ida-Ukrainas ja Põhja-Kasahstanis referendumid nende alade Venemaaga taasühinemise küsimuses . Seaduse jõudu ei saanud eelnõu vaid sellepärast , et kohal oli liiga vähe Riigiduuma saadikuid . Kokku sai ettepanek <arv> poolthäält ehk <arv> vähem vajalikust <arv>st . Seaduseelnõu hääletamast keeldus <arv> saadikut . Vähemalt USA analüütikute arvates on see jätk Belovezje kampaaniale . <arv>. mai “ Izvestija ” intervjuus tunnistas Primakov , et SRÜ integratsioon on Venemaa teel suurriigiks möödapääsmatu . Veelgi möödapääsmatum on seega kontroll kahe olulise majanduspiirkonna , Põhja-Kasahstani ja Ida-Ukraina üle ... Miks siis ikkagi Jeltsin ? Kujutame ette praktiliselt piiramatu võimuga president Jeltsinit , kellele allub umbes nelja miljoni meheline armee ( sellise tulemuse võib saada , kui liita lisaks Venemaa relvajõududes teenijaile veel siseväed ja muud julgeolekujõud ) , ülivõimas tuumaarsenal ja ühe kuuendiku maakera majandusressursid loovutamas võimu juba ajaloost halva kuulsusega kommunistliku partei presidendikandidaadile Gennadi Zjuganovile , keda iseloomustab veel lisaks kommunist olemisele ka äärmiselt segane majanduslik ja poliitiline programm . Juba see , et Zjuganov on käitunud tuulelipuna sellises keerukas küsimuses nagu eraomand , näitab , et sel mehel ja tema selja taga olijatel on põhjust oma tegelikke eesmärke varjata . Hästi võimu loovutamist Jeltsini poolt ette küll ei kujuta . Siit ka Läänele põhjus toetamiseks . Juhul , kui presidendivalimised võidaks keegi , keda Venemaa jõustruktuurides omaks inimeseks ei peeta , võib kogu riik sattuda olukorda , mille kõrval dekabristide ülestõus oleks köömes ja oktoobrirevolutsioon kohaliku tähtsusega sündmus . Oktoobrirevolutsiooni ajal oli valgetel ja punastel omavahel võimalik jagada vaid tänapäeva mõistes tavarelvastust . Milliseid võimalusi pakuks praegu poliitilise ebastabiilsuse keerisesse langev Venemaa , võib igaüks ise fantaseerida . Kuni <arv>. juunini oli Venemaa maailma kõige privilegeeritum riik . Mida sealne juhtkond ka ette ei võtnud , olgu siis katsed kehtestada kontrolli nõrgemate naabrite üle või suhete arendamine näiteks sellise riigiga nagu Iraan , mis püüab peaaegu avalikult panna jalga ette Lähis-Ida rahuprotsessile , kõik anti andeks . Paraku ei saa selline enda huvide ohverdamine ühe mitte just kõige puhtama taustaga poliitilise rühmituse võimul püsimisele enam kaua kesta . Positsioonid karmistuvad Kuni juuni alguseni oli Euroopas vaid üks riik , kes ütles välja oma seisukoha SRÜ integratsiooni küsimuses . Hilistalvisel kohtumisel Strasbourg'is hoiatas Suurbritannia välisminister Malcolm Rifkind kolleeg Jevgeni Primakovi jõuvahendite kasutamise eest SRÜ integratsiooni protsessis . Üleeile , pärast presidendivalimisi küsiti USA aseriigisekretärilt Strobe Talbottilt , milliseid ohte peab ta Venemaa valimistel kõige suuremaks . Vastuse võttis Venemaa suhtes leplikku välispoliitikat pooldav minister kokku ühte sõnasse : “ Tuumarelv . ” Teiseks peamiseks ohuks peab Talbott Venemaa ekspansionismi , mis võib viia Venemaa territoriaalsete pretensioonide esitamisele oma naabritele . Siit ka USA poliitilised rõhuasetused . Esmalt välistada igasugused ootamatused Venemaal , teisena kindlustada külmas sõjas kättevõidetud mõju püsimajäämine valimistele järgnevas maelströömis . USA välispoliitika üks suurkujusid Henry Kissinger põhjendas Jeltsini eelistamist Zjuganovile sellega , et esimese välispoliitiline programm on märgatavalt realistlikum . Seega on USA ja Venemaa suhted juba praegu määratud oluliselt halvenema . Isegi kui Jeltsinil õnnestub võitjana väljuda järjest teravnevast valimisvõitlusest , on uus Ida ja Lääne kokkupõrge kusagil SRÜ või isegi Vahe-Euroopa avarustel juba välja kuulutatud ja halb lõpplahendus niigi pikaks veninud mesinädalatele välja valitud . Kui mitte halvim .