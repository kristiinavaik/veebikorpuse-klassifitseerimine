kirjak	tea_AA_99_5.tasak.ela	Paul Leis Infotehnoloogia uueks aastatuhandeks : tõrkekindlad serverid Vaid kaks märkust algatuseks ( nendestki peaks teema sissejuhatamiseks piisama ) : Järgneva kahe aasta jooksul prognoositakse interneti <arv>kordset kasvu . Juba praegu tehakse <arv>/<arv> tehingutest Eesti pankades elektronkanalite kaudu , uute pangatoodete ( nt mobiiltelefonitehingud ) evitamisel elektrontehingute osakaal kasvab veelgi . <arv>x<arv>x<arv>-käideldavus muutub hädavajaduseks . Unix-maailma <arv> % käideldavus pole kindlasti piisav , kas on küllaldane “ viis üheksat ” = <arv>,<arv>% käideldavus ? Karta on , et eriti vastutusrikaste rakenduste puhul ei piisa sellestki . Compaq ( Tandem ) Himalaya serverite käideldavus on <arv> % : suvalisest tõrkest saadakse eritehnoloogiate abil üle sekundi murdosa jooksul , andmete korrektsus on tagatud süsteemi tõrgetele vaatamata . Kuigi Himalaya serverid on kallid , tehakse nendel <arv> % kogu maailma väärtpaberitehingutest , <arv> % krediitkaarditehingutest , <arv> % rahaautomaatide tehingutest ning <arv> % USA hädaabikutsete töötlemisest . Nendes valdkondades on serverite seiskumine liiga kallis , odavam on maksta Himalaya serverite eest . Elektroonika odavneb pidevalt , ka teised firmad ( IBM , SUN , HP ) pakuvad järjest suuremaid käideldavusnumbreid - nii on tekkida võiva konkurentsi tingimustes ka Himalaya serverid pisut odavamaks läinud . Võib arvata , et pole kaugel aeg , kui nad ka Eestisse jõuavad . Compaqi meeskonnal on teiste firmadega võrreldes tohutu kogemus veakindlate süsteemide loomisel : juba <arv> aastat tagasi lähtuti Himalaya serverite väljatöötamisel järgmistest printsiipidest : KÕRGKÄIDELDAVUS Selgituseks/võrdluseks esmalt Unix-serveritest . Unix-serverite käideldavus tugineb kobaratehnoloogiale : põhiserveri väljalangemisel võtab varuserver selle protsessid üle . Ülevõtmisaeg on suurema süsteemi puhul <arv>-<arv> minutit , sellele lisandub veel kliendi- ja andmebaasiühenduste taastamine ( vaid Oracle Parallel Server ei “ kaota ” kliendi- ja andmebaasiühendusi ! ) . Himalaya serverite puhul on ülevõtmisaeg aga <arv> ! Märgime , et riistvara tõrkekindlus pole küllaldane rakenduste katkematu käideldavuse tagamiseks : Compaq on loonud mitteseiskuva tarkvara ( NonStop software ) , et tagada andmebaasioperatsioonide ja tehingute sõltumatus riistvara tõrgetest , iialgi ei kaotata kliendi- ja andmebaasiühendusi . Olenemata süsteemi keerukusest on Himalaya-süsteemil alati üks süsteemi kujutis - st opsüsteemile , baasihaldesüsteemidele jm tarkvarale näib Himalaya-süsteem koosnevana vaid ühest protsessorist , ühtsest mälust ja S/V-seadmetest . Nii polegi võimalik andmebaasi- ja kasutajaühendusi kaotada . “ Kobardamise superprobleemi ” ( kliendi- ja andmebaasiühenduste kaotamine ) pole lihtsalt olemas ! SKALEERITAVUS Himalaya serverid skaleeruvad peaaegu lineaarselt tuhandetest protsessoritest koosnevate süsteemideni : kuni <arv> protsessorit võib olla NonStop Himalaya sõlmes , kuni <arv> Himalaya NonStop sõlme võib ühendada kobarasse , moodustades nii <arv> protsessoriga süsteemi . Compaq ServerNet tehnoloogia võimaldab lisada protsessoreid ja mälu ( seejuures serverit seiskamata ) , tagades peaaegu lineaarse skaleeritavuse . Miljoni siduskasutajaga Himalaya süsteemid pole haruldased . ANDMETE TERVIKLIKKUS Compaq NonStop tehnoloogia on loodud katkematut rehkendamist silmas pidades , mitte “ tavalist arvutiarhitektuuri töökindluse suunas täiendades ” . “ Katkematute arvutuste ” printsiip sisaldab ka garanteeritud andmete terviklikkuse ( kui andmed on “ ära vussitud ” pole ei katkematul ega mittekatkematul rehkendamisel mõtet ) - ja see printsiip on ka täies ulatuses realiseeritud . HOOLDATAVUS Midagi võib arvutitega ikka juhtuda , Himalaya serverite puhul saab kõiki veakahtlusega sõlmi kuumalt , st ilma serverit seiskamata vahetada . Hooldeks pole vaja ei planeerimata ega ka planeeritud süsteemi seisakuid . Compaq NonStop tehnoloogia realiseeritakse peagi ka Alpha-protsessoritel - nii ühitatakse üks võimsamaid RISC-protsessorite tehnoloogiaid Compaq NonStop tehnoloogiaga . Loota võib uut kvaliteeti ja ka paremat hinda - “ eriti väljavalitute ” = NonStop tehnoloogia kasutajate hulk võib oluliselt kasvada ... Eero Tohver , TTÜ doktorant Kas Digicash on tulevikuraha ? Sissejuhatus Tänapäeva tehniline maailm on kirju kõikvõimalike uute lahenduste poolest . Puutumata pole jäänud ka kaubandus - uued tehnilised lahendused teevad kõik selleks , et muuta siingi kõiki reegleid . Polegi nii kaugel see aeg , kui sularaha tundus olevat ainus mõeldav maksevahend jaekaubanduses , täna aga ei kujuta paljud meist elu ilma maksekaartideta enam ettegi . Krediitkaardid , interneti-kaubandus , interneti-pangad , telefonipangad - kõik see on muutnud elu oluliselt kiiremaks , mugavamaks ja käepärasemaks . Samas on aga ka kõigile selge , et ega tehnika areng pole lõppenud , pigem on muutuste tempo veelgi kasvanud . Muutunud reeglid omakorda on eilsed tehnikauuendused tänaseks päevaks juba kergelt ajale jalgujäänuks muutnud . Krediitkaart , mis alles eile tundus olevat suurepärane maksevahend , ei taha täna enam muutunud elektroonilisse kaubandusse sobida - pettused , ebaausad kaupmehed , suurenenud sidemahud ja muud probleemid sunnivad järjest enam ringi vaatama uute lahenduste järele . Uute lahenduste hulk paneb aga pea pööritama : digitaalmündid , kiipkaardid , anonüümsed krediitkaardid jne - loetelu tundub lõputu . Käesolev artikkel püüab olukorda pisut selgust tuua ja analüüsida põhjalikumalt ühte tuntumat elektroonilist maksesüsteemi Digicash . Selle näite varal püüame teha ka prognoose selle kohta , millises suunas võiksid rahasüsteemid tulevikus areneda . Digitaalmündil baseeruvate makse- süsteemide ülesehitus ja tööpõhi- mõte Erinevaid elektroonilisi maksesüsteeme on kogu maailmas välja pakutud vähemasti mitusada , mitmed nendest on ka autori sulest A &amp; A veergudel kajastamist leidnud ( [ <arv> ] , [ <arv> ] ) . Oluline edasiminek selles vallas oli Digicash'i ülesehitamine ( hetkel on Digicash'ist saanud eCash'i rahasüsteemi osa [ <arv> ] ) . Digicash on digitaalmündil baseeruv elektroonilise raha süsteem , mis on tõenäoliselt kõige enam tuntud . Oma osa selles tuntuses on muidugi ka sellel , et üks tema loojaid oli David Chaum , kes on omakorda tuntud paljude publikatsioonidega elektroonilise raha ja erinevate krüptoloogiliste probleemide valdkonnast . Digitaalmündil baseeruva maksesüsteemi tööpõhimõte on lihtne . Tehnilisest poolest tuleb vaid tunda avaliku võtmega krüpteerimise põhimõtet . Lihtsalt lahti seletades on osapoolel võtmepaari avalik võti ( mis on kõigile kättesaadav ) ja salajane võti ( mis , nagu nimigi ütleb , on teada vaid võtme omanikule ) . Iga sõnum , mis on salajase võtmega krüpteeritud , on avatav vaid avaliku võtmega ( signeerimise funktsioon ) . Iga sõnum , mis on krüpteeritud avaliku võtmega , on avatav vaid salajasega ( turvaline sõnumiedastus ) . Erinevaid mündi ülesehituse võimalusi on mitmeid , kuid kõige lihtsamal juhul koosneb münt seerianumbrist ja mündi väärtust väljendavast märgendist . Saadud paari signeerib elektroonilist raha emiteeriv pank avaliku võtme krüptoloogilist funktsiooni kasutades oma salajase võtmega . Tulemuseks on signeeritud münt , mille seerianumbrit ja väärtust saab igaüks kontrollida ( kasutades panga avalikku võtit ) , kuid mida järele teha on ilma panga salajast võtit teadmata võimatu . Mündiga maksmise korral edastab mündi omanik selle kaupmehele , kes seejärel pangast järele kontrollib , kas münti on juba eelnevalt kasutatud . Selleks võrdleb pank mündi seerianumbrit juba kustutatud müntide andmebaasiga ning annab kaupmehele vastuse . Kui münti siiani kasutatud ei olnud , siis lisatakse see kustutatud müntide andmebaasi ning antakse tehinguks luba . Juba sellest lihtsast kirjeldusest tõuseb mitmeid küsimusi : müntide ühekordne kasutatavus ostu-müügitehingute jälgitavus pidevside tarvidus tehingu lõpuleviimiseks Müntide ühekordne kasutatavus iseenesest probleemi ei kujuta - tegemist on ju vaid genereeritud numbripaaridega , mida võib alati uuesti tekitada . Sobiva nimiväärtusega müntide puhul on probleem kindlasti väiksem kui tänapäevase sularaha kulumine ja kadumine . Ostu-müügitehingute jälgitavus on tõsisem probleem . Nimelt signeerib pank algselt mündi ( saades teada selle seerianumbri ) ning edastab seejärel kliendile . Pärast tehingut jõuab münt omakorda kaupmehelt panka tagasi . Panga jaoks on seega ring sulgunud - teada on täpselt , milline klient millise kaupmehe juures oma tehingu sooritas . Sellise info koondumine rahandusasutuste kätte ei ole klientidele kindlasti meelepärane . Probleemile on olemas ka lihtne lahendus - nimelt pimesignatuurid . Pimesignatuurid kujutavad endast algoritmi , mis võimaldab hoida signeeritavaid andmeid signeerija eest saladuses . Selleks et varjata tegelikku seerianumbrit signeerimisel , saadetakse pangale signeerimiseks varjatud seerianumbriga münt . RSA-algoritmi puhul varjatakse mündi seerianumbrit , genereerides juhusliku arvu r ning arvutades m' = rem mod n ( m - tegelik seerianumber , n - RSA-moodul , e - panga avalik võti ) . Sel viisil varjatud mündi seerianumber saadetakse pangale signeerimiseks . Pärast signeerimist on varjatud münt kujul : s' = ( m' ) d = ( rem ) d mod n = rm d mod n ( d -- panga salajane võti , s' - pimesigneeritud münt ) . Kui ostja saab pangalt pimesigneeritud mündi kätte , siis viib ta mündi uuesti normaalsele kujule , sooritades tehte s = s' r -<arv> mod n ( s - münt normaalkujul ) . Nüüd oleme saanud mündi s , mis on panga poolt signeeritud , kuid mille seerianumbrit pank ei tea ning mis tagab mündi kasutajale anonüümsuse ( kaupmehe käest münti saades ei tea pank , kellele ta selle mündi väljastas ) . Seerianumbri varjatus ei anna põhjust muretseda selle üle , et erinevate kasutajate genereeritud seerianumbrid võivad juhuslikult kokku langeda . Selle vältimiseks saadavad kasutajad panka ka õigest seerianumbrist räsifunktsiooniga saadud lühendi . Kui sellist lühendit pangale varem saadetud ei ole , siis järelikult on tegu unikaalse seerianumbriga . Et iga mündi juurde käib lahutamatult ka tema väärtus , siis on pangale saadetavatel müntidel see väärtus juba varjatud . Selleks et pank võiks siiski kontrollida , et talle ei ole saadetud vale väärtusega münditoorikuid ( <arv> sendi asemel näiteks <arv> sendi väärtusega toorikud ) , laseb pank ostjal suvaliselt avada <arv> münditooriku väärtused sajast , mis annab talle piisava kindluse , et kui avatud toorikud on korrektsed , siis on seda ka viimane signeeritav toorik . Need arvud on küll suured ( ühe mündi signeerimiseks kulub <arv> toorikut ) , kuid kiire riist- ja tarkvara puhul ei ole see suur probleem . Süsteemi pidevside vajadus . Digicash'i tüüpi süsteemi tugevaks küljeks on kindlasti tema ülesehitamise lihtsus ja kergesti taibatav loogika . Kasutatakse ju vaid mõnda krüptograafilist funktsiooni , samas on ülesehitatud süsteem turvaline ja töökindel . Paraku on aga süsteemil ka oluline puudus - nimelt tarvidus reaalajas ühenduse järele tehingu sooritamise hetkel . Juhul kui operatsiooni sooritamisel ühendust keskse serveriga ei looda , on kogu süsteemi turvalisus küsitav . Kujutleme hetkeks , et kaupmees aktsepteerib kõik saadud mündid ning kontrollib nende ehtsust alles teatud aja möödudes . Kuigi pealtnäha on kõik talle laekunud mündid korrektsed ( panga signatuuri on võimalik kontrollida ka pidevsidet omamata ) , ei ole kaupmehel sellisel juhul mingit kaitset müntide korduvkulutamise eest ning süsteemi turvalisusest pole juttugi . Kui problemaatiline on süsteemi pidevside vajadus ? Probleemil on kaks tahku : maksumus ja ajakulu . Selge on see , et iga sideseanss maksab midagi - eriti arvestades seda , et tehingud sooritatakse tihti suurte vahemaade tagant , - seepärast võib sarnaste süsteemide sidekulu osutuda äärmiselt suureks . Ei maksa unustada , et krediitkaartide suured tehingukulud on põhjustatud paljugi just sidekuludest . Probleemi teine pool on ajakulu : kes meist poleks näinud , kuidas maksekaarti kasutades võib tehingule kuluda mitu minutit . Magnetribakaartidel on pidevside vajadus primaarne - kaardil puudub turvamoodul , samuti võimalus muutuvat infot salvestada , seega on ainuke võimalus iga tehingu korral luua reaalajas side keskusega . Samalaadse elektroonilise raha süsteemi ülesehitamise korral peame arvestama samasuguste probleemidega . Paraku suureneb elektroonilise raha laialdase kasutusevõtu korral tehingute arv plahvatuslikult , sest peale suhteliselt suurte tavatehingute , mis praegu sooritatakse maksekaartidega , lisanduks hulgaliselt mikrotehinguid , näiteks üksikute sentide maksmine mõne infomaterjali vaatamise eest internetis . Seega on pidevside vajadus oluliseks piduriks ja kulude allikaks mistahes elektroonilise maksesüsteemi ülesehitamisel . Digitaalmündi edasiarendused Kas digitaalmündil baseeruvaid süsteeme ei ole siis võimalik täiendada niikaugele , et pidevside vajadus kaoks ? Põhimõtteliselt muidugi on . Lahendada tuleb üks kahest küsimusest , kas muuta müntide korduvkulutamine tehniliselt võimatuks või ehitada süsteem üles viisil , et topeltkulutaja kohe kätte saadaks . Topeltkulutaja kättesaamiseks on loogiliselt tarvis igale mündile lisada andmed isiku kohta , kellele see münt on välja antud . Samas peavad need andmed jääma saladuseks juhul , kui münti kasutatakse seaduspäraselt . Sellised matemaatilised mudelid on olemas [ <arv> ] , kuid reeglina muudavad nad algselt lihtsa ja kergestimõistetava süsteemi keerukaks ja kohmakaks . Veelgi olulisem on teine puudus : süsteem teavitab probleemist alles siis , kui kuritegu on juba sooritatud . Võimalus petta elektronraha abil suuri summasid välja oleks suur kiusatus isegi juhul , kui hilisem vahelejäämine oleks kindel . Digitaalmündi-süsteeme võib edasi arendada ka teises suunas , milleks oleks algselt tarkvaralisele lahendusele riistvara lisamine . Kliendile emiteeritud elektrooniline raha ei oleks sel juhul mitte vabalt kliendi arvuti kõvakettal , vaid hoopis kliendile eraldatud riistvaralises seadmes . Seade , mis võiks vabalt olla näiteks kiipkaart , hoiaks emiteeritud rahatähti endas ning laseks neid kasutada konkreetsete ostude sooritamiseks , vältides samal ajal topeltkulutamist . Seda laadi süsteemi plussiks oleks ka elektroonilise raha toomine tavakasutusse - riistvaralise seadme olemasolul ei ole elektroonilise rahaga maksmine probleem ka tavalises kaupluses . Küll aga tekib sel juhul küsimus : et riistvaraline seade vastutab süsteemi turvalisuse eest , siis milline on siin digitaalmündi keerulise struktuuri roll ? Paraku muutubki digitaalmünt iseenesest sel juhul mittevajalikuks ning tunduvalt mõistlikum on üle minna loendursüsteemis elektroonilise raha maksesüsteemile . Kas kiipkaart on tuleviku võti ? Turvamoodulit sisaldav kiipkaart on oma struktuurselt ülesehituselt nagu loodud maksesüsteemi algosakeseks . Kiipkaardil on olemas oma arvutusvõimsus , kaitstud turvamoodul ja võime terminaliga suhelda - kõik see teeb kiipkaardi maksesüsteemides rakendamise mugavaks . Loenduri põhimõttel töötav maksesüsteem ( turvalises kaardiosas paikneb loendur , mida klient muuta ei saa ja mis väljendab kaardil oleva raha hulka ) on ülesehituselt lihtne ega nõua reaalajas sidet maksekeskusega . Kas kiipkaardi maksesüsteemidel siis puudusi polegi ? Loomulikult on , vastasel korral oleksid nad ilmselt juba kogu maailma vallutanud . Veel päris viimase ajani seadis piiri kiipkaardisüsteemide laiemaks kasutuselevõtuks riistvara kõrge hind . Kiipkaart nõudis uut keerulist tehnoloogiat ja seetõttu ka maksis palju . Nüüdseks on see piirang oma tähtsust kaotamas ning vajaliku võimsusega kiipkaardid on turul sobiva hinna eest saadaval . Teiseks probleemiks on kiipkaartide füüsiline turvalisus . Reeglina vaadeldakse kiipkaarte maksesüsteemides kui abstraktseid turvalisi keskkondi . Tegelikkuses see aga tihti nii ei ole ja kiipkaartide turvalisus murtakse just füüsilise ründe teel [ <arv> ] , olgu see siis katte söövitamine ränikiibilt , voolude mõõtmine kiibi läheduses või midagi muud . Samas jätkuvad aga kiibitootjate jõupingutused selle nimel , et muuta kiibid turvaliseks ja ründele vastupidavaks ning kuigi ilmselt arenevad ka ründajad , jääb siiski lootus , et tehnika uuema sõna järgi tehtud kiibid peavad ründele mõned aastad vastu . Selline <arv>-<arv>-aastane vahe on aga rakendatava süsteemi ülesehitamiseks juba piisavalt pikk ajavahemik . Kiipkaardil on puhttarkvaraliste süsteemide ees veel seegi eelis , et kiipkaardisüsteemi saab üles ehitada multifunktsionaalsena . Taskus olev kaart võib olla peale maksevahendi ka isikut tõendav dokument , autojuhiluba , haigekassakaart ja kaupmehe boonusprogrammi kandja . Kui on tegu operatsioonisüsteemiga kaardiga , siis võivad kaardil olevad programmid ka paindlikult vahetuda . Selline mitmekülgne kasutamine annab aga olulise konkurentsieelise , sest juba praegu on klientide rahataskud erinevatest kaartidest pungil . Kokkuvõte Antud artiklis võtsime kokku digitaalmündil baseeruvate elektronrahasüsteemide üldise ülesehituse , nende tugevad ja nõrgad küljed ning süsteemide edasise perspektiivi . Näidisena vaatlesime Digicash'i süsteemi , ühte kõige kuulsamat omas klassis . Lõpptulemusena võib öelda , et kuigi digitaalmündil baseeruvad maksesüsteemid kujutavad endast olulist teetähist elektroonilise raha arengus , on neil ometigi kaks olulist puudust , mis teevad nende tulevikuperspektiivi küsitavaks : vajadus pidevside järele ning keeruline rakendatavus tavakeskonnas . Nende probleemide lahendamisel jõuame loomuliku arengu tulemusena kiipkaartidel põhinevate loendursüsteemideni , mille puhul mainitud küsimused lahenevad ning lisandub ühtlasi mitmeid uusi funktsioone . Sellest lähtudes tundub , et digitaalmündil baseeruvate maksesüsteemide tulevik on tume : kuigi nad mikromaksesüsteemide rakendamisel annavad oluliselt odavamaid lahendusi , ei ole see siiski piisav , korvamaks nende nõrgemaid külgi . Kõiges selles ei maksa aga näha midagi negatiivset - tegemist on vaid ühe etapiga elektroonilise raha normaalses arengukäigus , mis andis oma olulise panuse süsteemi väljaarendamisse ning võib tulevikus rakendamist leida teistlaadi lahendustes . Kiipkaarti tundub aga ees ootavat suur tulevik - peale rahasüsteemide ( nagu näiteks VisaCash ja Mondex ) on ta rakendust leidnud veel paljudel aladel , Eestiski on teadupärast rakendamisel kiipkaardil baseeruv ID-kaart . Selge on aga ka see , et kõiki kiipkaardi rakendusvõimalusi ei suuda me praegu veel ettegi näha . Kasutatud kirjandus E. Tohver . “ Internetikaubandus ja elektroonilised maksesüsteemid ” . // A &amp; A ( <arv> ) <arv> E. Tohver . “ Kiipkaartidel põhinevad elektroonilised maksesüsteemid ” . // A &amp; A ( <arv> ) <arv> S. Brands . Electronic cash on the Internet , <hyperlink> , <arv> R. Anderson , M. Kuhn.Tamper resistance - a cautionary note <hyperlink> , <arv> eCash systems , <hyperlink> , <arv> Kaido Kikkas , TTÜ rehabilitatsioonitehnoloogia labori juhataja IT ja interneti kasutamine puuetega inimeste seas - <arv> aasta uuringu tulemused Eelnevates artiklites oleme vaadelnud infotehnoloogia ja interneti võimalikke kasutusviise puuetega inimeste integratsioonis . Seekordne kirjatükk üritab leida vastust küsimusele , kas seda laadi üritusi on üldse vaja , ja kasutab selleks ühe küsitluse tulemusi . Vaadeldava ankeetküsitluse viis TTÜ rehabilitatsioonitehnoloogia labor läbi <arv>. aasta aprillikuus , küsitluse läbiviimisele aitasid kaasa ka mitmed puuetega inimeste organisatsioonid üle Eesti . Vastajate ( vastajaid oli <arv> ) valik oli juhuslik ning kattis Eesti eri piirkondi , samas aga ei pööratud väga spetsiifilist tähelepanu valimi representatiivsusele - puuetega inimesi puudutav statistika on paraku veel küllalt puudulik , sest erinevaid puudeid ei defineerita senini üheselt . Siiski annab küsitlus üsna hea üldpildi hetkeolukorrast . <arv>. UURINGU EESMÄRGID Uuringu peamiseks eesmärgiks oli koguda infot arvutite ja interneti kasutamise kohta Eesti liikumispuudega inimeste seas ja saada üldpilt olukorrast selles vallas . Peamised uuringu korraldajaid huvitanud küsimused olid järgmised : Kui tähtis on infotehnoloogia ( IT ; käesoleva artikli kontekstis mõeldakse IT all eelkõige personaalarvuteid ja nende tarkvara ) ja internet Eesti liikumispuudega inimestele ( edaspidi kasutatakse terminit “ sihtgrupp ” ) ? Kui suur on sihtgrupi kogemus IT ja interneti alal ? Millised on IT ja interneti peamised kasutusvaldkonnad ? Kui palju aega kulub ( nädalas ) IT ja interneti kasutamisele ? Millist mõju avaldavad IT ja internet sihtgrupi haridus- ja tööhõivesituatsioonile ? Milliseid tehnoloogilisi abivahendeid kasutatakse ja kas sellealased vajadused on Eestis kaetud ? Kas IT ja internet on sihtgrupile majanduslikult taskukohased ? Millist mõju avaldab internet suhtlemisoskusele ? Kas inimese puue mõjutab suhtlemist Interneti kaudu ( võrreldes otsese , näost näkku suhtlemisega ) ? Milline on interneti tähtsus raske puudega inimese jaoks , võrreldes muude abivahendite ja tugimeetmetega ? Ankeet sisaldas erinevaid küsimustesektsioone nii kogenud arvutikasutajale kui ka algajale - viimastelt küsiti näiteks võimalike IT-õpingute mõju ja abivahendite ( eriklaviatuurid jms ) vajadust . “ Keskmise vastaja ” portreteerimiseks sisaldas ankeet ka mõningaid isikuandmeid nagu vanus , sugu jms. <arv>. UURINGU LÄBIVIIMINE Ankeedi levitamiseks kasutati erinevaid kanaleid ning ka kaht erinevat , ehkki identse sisuga ankeedikuju ( elektrooniline ja paberil ) . Ankeet saadeti erinevatele puuetega inimeste organisatsioonidele ja sotsiaalasutustele , kes omakorda jaotasid seda vastata soovivatele inimestele - seega jaotuskohtades mingit eraldi selektsiooni ei toimunud . Peamisteks jaotuskohtadeks olid Eesti Liikumispuudega Inimeste Liit ( Tallinn ) Astangu Toimetulekukeskus ( Tallinn ) Eesti Iseseisva Elu Keskus ( Tallinn ) Eesti Riigiarhiiv ( Tallinn ) Tallinna Invaspordiklubi Karaski Kohanemiskeskus ( Põlvamaa ) Lisaks jaotuskohtadele saadeti ankeet otse paljudele vastajatele e-posti teel ( vahendajatena toimisid ka Eesti Iseseisva Elu Keskus , Eesti Liikumispuudega Inimeste Liit ja Haapsalu Sanatoorne Internaatkool ) . Tulemusi koguti ja analüüsiti nii kummagi jaotusviisi kohta eraldi kui ka summaarselt . <arv>. ANDMETE ESINDUSLIKKUSEST Kuigi vastajate valimit ei saa statistilises mõttes lugeda täiesti esinduslikuks , lisab tulemusele objektiivsust erinevate jaotuskanalite ( puuetega inimeste organisatsioonid , mittetulundusühingud , õppeasutused , ka isiklikud kontaktid ) ja -vormide kasutamine . Isikuandmete vaatlusel ilmneb , et vastajate jaotus vanuse , soo , hariduse , sissetuleku ja elukoha järgi on küllaltki ühtlane . Vastanute jaotus vanuse järgi  Vastanute jaotus soo järgi Vastanute jaotus hariduse järgi Vastanute jaotus sissetuleku järgi Vastanute jaotus asukoha järgi Meessoost vastajate ülekaal on nähtavasti seotud vabatahtlikkuse printsiibiga , mida enamik jaotuskohti rakendas - ilmselt vastasid ankeedile meelsamini asjast huvitatud inimesed . See võib osaliselt seletada nii meessoost vastajate rohkust kui ka asjaolu , et enamikul vastajatest oli vähemalt mingi IT- või interneti- alane kogemus olemas . Seega võib väita , et kuigi tulemusi ei saa vaadelda statistiliselt täpse andmekogumina , annavad nad siiski küllalt hea üldpildi hetkeolukorrast . Andmeid tuleks vaadelda kui ligikaudseid suurusi , aga väga tõenäoliselt annavad nad sihtgrupi IT- ja interneti-kasutuse osas objektiivse hetkepildi . <arv>. TULEMUSED Tulemused annavad alust teha mõningad huvitavad ja isegi intrigeerivad järeldused . Suures osas leidsid enne uuringut püstitatud hüpoteesid kinnitust . <arv>. IT rolli puuetega inimeste jaoks pidas suureks <arv> ja väga suureks <arv> protsenti vastanutest . IT osatähtsus puuetega inimeste elus <arv>. IT-alased erivahendid on praktiliselt tundmatud - vaid mõned vastajad teatasid nende kasutamisest , samal ajal vajaksid neid tunduvalt rohkem inimesi . IT-erivahendite kasutamine Eesti liikumispuudega inimeste hulgas Vajadus IT-erivahendite järele <arv>. Õpingu- ja töövõimalusi hinnati interneti üheks tähtsamaks rakendusalaks - eksisteerib reaalne vajadus kaugõppe ja -töö mehhanismide järele . <arv>. Interneti kaudu suhtlemisel hindas enda puuet ebaoluliseks faktoriks <arv> % vastanutest ; reaalse , näost näkku suhtlemise osas oli sama protsent <arv>. Puude mõju suhtlemisel internetis Puude mõju tavasuhtlemisel ( näost näkku ) Võimalik , et see erinevus on veelgi suurem . Suur osa e-posti teel saadud vastustest , mis väitsid puude ebaolulisust suhtlemisel , pärinesid Haapsalu Sanatoorsest Internaatkoolist . Samas on see kool omamoodi enklaav ( absoluutne enamik õpilasi on puudega ) ja see võib peegeldada Eesti keskmisest positiivsemat suhtumist puuetesse ja vähem toonitada nende eristavat rolli ( k.a. suhtlemisel ) . Kas raske liikumispuudega inimene vajaks tasuta internetti ? Idee tasuta interneti-ühenduse vajalikkusest raske liikumispuudega inimestele leidis absoluutse toetuse ( “ oleks väga vajalik ” ) <arv> % vastajate juures , samas toetas alternatiivset seisukohta ( “ Hea mõte , kuid on tähtsamaid asju ” ) kõigest <arv> % . Ebaoluliseks hindas ideed vaid üks vastaja , <arv> % jätsid küsimuse vastamata . Idee toetuseks olgu ära toodud veel asjaolu , et ise oma võrgukulusid maksvatest vastanutest hindas absoluutne enamik hinda liialt kõrgeks , kuid mitte ükski ei olnud valmis hinna tõttu loobuma - see võib muidugi viidata hinna mõõdukusele , kuid kahtlemata näitab ka võrguühenduse olulisust . Veel võib märkida , et vastanute majanduslik seisund tundus olevat “ suurepärane , kuid mitte lootusetu ” - <arv> % vastanutest suudaks kohe arvuti osta ning veel <arv> % suudaksid seda mõningase säästmise tulemusel . Kas arvuti on taskukohane ? Tuleb arvestada , et asjade tegelik seis võib olla halvem . Uuringu piiratud ulatuse ja ressursside tõttu oli jõudmine majanduslikult vähemkindlustatud inimesteni keerukas ( see kehtib eriti maal elavate inimeste kohta ) . Seda eeldust näib toetavat ka asjaolu , et vastanute absoluutse enamiku sissetulek oli alla Eesti keskmise . Märkigem ka , et kui interneti osatähtsust suhtlemisel hinnati erinevalt , siis tema mõju inimeste suhtlemisoskusele osutus vastanute arvates väiksemaks , kui eeldasid ankeedi koostajad - umbes kolmandik vastanutest eitas igasugust mõju , veidi rohkem vastanuid nimetas interneti mõju väheseks . Interneti osatähtsus suhtlemisel Samal ajal lasevad mõned muud näitajad ( interneti üldine suur tähtsus , suur kasutusintensiivsus jms. ) oletada vähemalt mõningast mõju . Interneti mõju suhtlemisoskusele Omaette huvitav teema on tunduv erinevus eri kanaleid pidi ( e-post ja paberil ankeedid ) laekunud vastuste vahel . Siin võib teha kaks rühma järeldusi : a ) IT- ja internetialaste teadmiste osas : E-postiga vastajad on veidi suuremate teadmistega kui paberankeedile vastanud . Interneti roll suhtlemises oli e-postiga vastajate jaoks kõrgem . E-postiga vastajad pooldasid pea ühehäälselt tasuta võrguühenduse vajalikkust raske puudega inimestele . b ) puude iseloomu osas : E-postiga vastanud olid üldiselt raskema puudega kui paberankeedile vastanud . Üks põhjus arvutivormi kasutamiseks on ka raskused pabervormi täitmisel , kuid ka puude mõju tavaelus hindas e-postiga vastanute rühm suuremaks kui teised . E-postiga vastanutele kujutab internet endast elutähtsat kanalit , teise rühma puhul saab kõnelda ka alternatiivvariantidest . Seda järeldust toetab eespool mainitud hüpotees Haapsalu Sanatoorse Internaatkooli keskkonna mõjust vastustele . <arv>. LÕPPJÄRELDUSED Uuringust võib teha järgmised lõppjäreldused : IT ja internet mängivad tähtsat rolli sihtgrupi integratsioonis ühiskonda . IT- ja internetialane kogemus on sihtgrupil piisav , enamik takistusi teel laialdasema kasutuse poole on majanduslikud . IT erivahendeid peaaegu ei kasutata ja need on küllaltki tundmatud . Sihtgrupp teadvustab IT-d ja internetti kui efektiivseid vahendeid hariduse ja tööhõive sfääris . Interneti osatähtsus on suur , seda eriti raskemate puuetega inimeste jaoks . Liikumispuudega inimesed on koos teiste ühiskonnaliikmetega astumas infoühiskonda . Suuremaid edusamme takistab aga majanduslik suluseis , samuti sobivate riist- ja tarkvaraliste rakenduste ning metoodika puudulik kättesaadavus Eestis . Internet on Eesti liikumispuuetega inimeste jaoks omandamas oma kindlat ja olulist kohta rehabilitatsiooni- ja integratsioonivahendina . Edasine areng sõltub paljus sellest , mil määral suudab Eesti ühiskond õppida teiste maade kogemustest ja ka vigadest . Tõlkinud Vello Hanson I.Hannula , R.Linturi / SADA NÄHTUST <arv>-<arv> / Virtuaal-Helsingi ja kübermutt <arv> Ahvi aasta Islami aasta <arv> Maailma rahvaarv on <arv>,<arv> miljardit Olümpiamängud Ateenas Internetis on andmeid peaaegu kõigi EL-i ja USA kodanike kohta Tuberkuloosi sureb <arv> miljonit inimest - resistentsed nakkushaigused levivad kiiresti WHO kiitis heaks esimesed vähivaktsiinid Inimeste pärilikkust kaardistav geenilugeja Donator tekitab nördimust Siemensi videokülmik edukas , teised tootjad otsivad uusi tõmbenumbreid Juhtkoerale elektriline võistleja Mage vesi toob elu Sahara põhjaosadesse Videomobiilid rikuvad privaatsust , ametnikud kaaluvad registreerimiskohustust Eilses kinni on see päev ja selles päevas kinni on homne , nii nagu halastuses kinni on lootus ja lootuses elu , te ei saa lahutada neid kogu sammastikku murdmata . Aale Tynni . Maiade kalender . <arv> Uudis ajakirjast “ Kodutehnika ” - <arv>.<arv>.<arv> SIEMENSI VIDEOKüLMIK EDUKAS - teised tootjad otsivad uusi tõmbenumbreid . Harrastajate väljatöötatud kurioosumist on saanud külmikute müügitrump . Siemens on varustanud kõik oma Luxus-sarja külmaseadmed optiliste silmade ja GSM-ühendusega . Paljudel meist tuleb helistada töölt tulles koju ning küsida , mida külmkapis on ja mida sinna peaks juurde ostma . Nii saame toimida siis , kui kodus on keegi telefoni vastamas . Eelkõige lastega peredes on probleem sageli selles , et külmikus saavad otsa piim , munad , tomatid või muu külmas hoitav . Või siis juhtub nii , et neid ostetakse kindluse mõttes liiga palju . Seetõttu on mõnedki huvilised juba mitu aastat ehitanud oma külmikutesse lihtsaid kontrollkaameraid . Siemensi läbimüük on juba mõnd aega kannatanud selle all , et ta tootevalikus on puudunud luksusele vihjav omapära . Konservatiivseks peetud firma on nüüd üllatanud amatööride väljatöötatud tehnika valimisega kogu oma toodangu tippsarjale . Siemens usub , et inimesed tahavad poes oma taskutelefonilt vaadata , mida külmikus on , sest selline kontrollimise võimalus säästab nii vaeva kui ka raha . Siemens kasutab oma süsteemis Connectixi väikest digitaalset interneti-kaamerat , mis on varustatud multiskanneriga , st mitme pildi hulgast valimise võimalusega . Kaamerast hargneb igale külmiku riiulile valguskaabel , mille otsas on objektiiv ja valgusti . Taskutelefoni klahvidega saab valida soovitud riiuli pildi . Kaameras on Siemensi enda GSM-moodul , millega saab võtta ühenduse GSM-telefonilt ning sel teel vaadelda külmiku sisu . Siemensi teatel on süsteem väga töökindel . Philips on teatanud , et ka temal on väljatöötamisel analoogiline süsteem , kuid see pannakse peaaegu kõigisse Philipsi kodumasinatesse , näiteks elektriahjudesse ja pesumasinatesse . Philips kavatseb kasutada mitte GSM-võrku , vaid süsteemi , mille töötas <arv>ndail välja hiljem IBMiga liitunud Novell . Selles on kõik kodumasinad elektrivõrgu kaudu ühendatud üksteisega , interneti kaudu aga arvutiga . Selles süsteemis edastatakse pilt arvutist mobiiltelefonile tavalise interneti- ühendusega . Electrolux ei ole vähemalt esialgu teatanud oma uutest väljatöötlustest , kuid ütleb , et peab läbirääkimisi koostööks mobiiltelefonide valmistajatega . Nokia pressiesindaja väidab , et ei ole kuulnud mingitest läbirääkimistest . Teisalt lasi Electrolux äsja ehitada üsna suure labori digitaalpiltide automaatanalüüsi uurimiseks . Amsterdami Ülikooli digitaaltehnika professor Joosp van Damm rääkis ajakirjale “ Kodin Tekniikka ” , et digitaalkaamerapiltide värvide ja nendega ühendatud termoandurite analüüs avab kodumasinate kasutamisele hoopis uusi võimalusi . Internet Now - <arv>.<arv>.<arv> JUHTKOERALE ELEKTRILINE VõISTLEJA Nägemisvaegurite truudele teenijatele on tulemas elektriline võistleja . Professor Seth Teller tutvustas eile Maailma Tervishoiuorganisatsioonile ( WHO ) enda väljatöötatud elektrilist juhtkoera , mille konstrueerimist ta alustas juba <arv>. aastal . Ratastel liikuv seade uurib oma ümbrust kolme panoraamkaameraga , liikumisanduritega ja satelliitpeilingaatoriga . Seadme mälus on ta ümbruse virtuaalmudel , millega ta võrdleb kaamerapilte ja muid andmeid . Seadmes sisalduv kõnesüntesaator hoiatab kasutajat teel olevatest tõketest ja liikuvatest esemetest . Kõik maailma miljonid nägemisvaegurid ei saa kasutada juhtkoera . Mõnedel on takistuseks allergia , kõik aga ei suudagi hoolitseda oma koera eest või katta ta hankimis- ja toitmiskulusid . Paljudes kolmanda maailma maades aga võib juhtkoer langeda näljaste inimeste või teiste koerte saagiks . Ennustatakse , et DigiDog kiirendab virtuaalmudelite arendust kogu maailmas . DigiDog suudab ka iseseisvalt liikuda ja koguda tõhusalt mällu andmeid ümbruse kohta nende järgnevaks kasutamiseks ja täpseks peilimiseks . Nende andmetega täiendab ta oma mälus olevat ümbruse virtuaalmudelit . Täpne virtuaalmudel on juhtkoera taolistele rakendustele möödapääsmatu , sest satelliitpeilimise ja liikumisandurite täpsusest ei piisa . Ka ebaharilikke tõkkeid ja liikuvaid objekte on kergem tuvastada , kui seadme mälus on täpne pilt sellest , milline peaks ümbrus paistma . Professor Telleri sõnutsi on DigiDog esimene selletaoline rakendus . Ta räägib , et saritootmist takistab esialgu patendivaidlus Lego ja Volvo vahel . Ta usub siiski , et need firmad lahendavad vaidluse ning et Volvo keskendub autodes vajatavale tehnikale , Lego aga muudele seadmetele . Professor Telleri arvates on esialgu leiutise kiire leviku takistuseks praeguse väljatöötatud seadme kaalu ja elektritarbe suhe , kuid ta usub , et tehnika areng kahandab tõenäoliselt DigiDogi peatselt taskutelefoni suuruseks . Pressikonverentsil heitis Teller sõjalistele ringkondadele ette nende ükskõiksust . Telleri teatel on paljud virtuaaltajumisega seotud leiutiste patendid eri maade kaitsejõudude valduses . Nende leiutiste kasutamine tsiviilsfääris on keelatud , mitmed neist aga parandaksid tunduvalt DigiDogi-taoliste seadmete väljatöötamise võimalusi . WHO ei kiirusta kinnitama DigiDogi vaeguritoetusega doteeritavaks seadmeks . Nägemisvaegurite sektsiooni esindaja nentis , et hea koer on muudki kui teejuht . Ta on ka hea sõber ja valvur . Koer kannab ka hoolt oma perenaise või peremehe regulaarse väljasviibimise eest ning tal ei tühjene poolel teel akud . Taloussanomat - <arv>.<arv>.<arv> VIDEOMOBIILID RIKUVAD PRIVAATSUST , AMETNIKUD KAALUVAD REGISTREERIMISKOHUSTUST Kiiresti levinud mobiil-videotelefonid on tekitanud võimudele kogu maailmas raske eetilise probleemi . Salajälgimine videomobiilidega on levinud nii kiiresti , et inimeste privaatsus on tõsiselt ohus . Euroopa Liidu ametnike komitee kaalub praegu videomobiilide registreerimiskohustuse vajadust . Salavaatlus võib olla tahtmatu või sihilik . Kasutajad tunduvad kogemata või ettekavatsetult jätvat oma videomobiile sobimatutesse kohtadesse . Kaamerasilmaga varustatud mobiile on leitud nii nõupidamisruumidest kui ka WCdest , nii üüriautodest kui ka sportlaste riietusruumidest ; isegi ruumidest , kus töödeldakse konfidentsiaalseid isikuandmeid.Videomobiilid on kiiresti levinud kõikjal , kus on kasutusele võetud teise põlve CDMA-lairibavõrk . Nokia pressiteate kohaselt annavad videomobiilid selle firma mobiiltelefonide turustuse käibest peaaegu kolmandiku . See arv sisaldab nii ISDN-kiirusega toimivaid traditsioonilist GSM-võrku kasutavaid kui ka uue põlve lairibavõrguga töötavaid seadmeid.Videomobiile kasutatakse põhiliselt siiski lubatavatel ja tavalistel eesmärkidel . Levinuim kasutusala on videokõned , kuid osa seadmeist töötab ka valvekaameratena näiteks suvilas või autos . Suvilates on praegu kõige tavalisemaks energiaallikaks päikesepaneel.Spioneerimine ja piilumine videomobiilidega sai võimalikuks siis , kui turule ilmusid ühekordsed ettemakstud SIM-kaardid . Neid kaarte ei registreerita , sest nende hind sisaldab juba teatava kõneaja . Videomobiilide hinna edasisel langemisel on oodata nende kuritarvitamise kasvu . Euroopa Liidu privaatsuskaitse komissari sarkastilise märkuse kohaselt on hinnad alles nii kõrged , et inimesed veel hoolivad oma aparaadist . Seadmete hinnatase langeb aga tõenäoliselt mõne aastaga nii madalale , et videomobiilist saab peaaegu niisama levinud leiuese , nagu seda on vihmavari . Salajälgimine videomobiilidega on avanud turu ka mobiilidetektoritele . Interpoli hinnangul on detektorite agaramateks kasutajateks kutselised kurjategijad , tööstusspionaaži kartvad firmad , poliitikud ja avalikud tegelased ning vanematepoolset järelevalvet võõrastav noorsugu . Nokia kinnitab siiski , et mobiilidetektor suudab videomobiili avastada alles pärast videosaate käivitumist . Videomobiilide turvalisus on niisiis endiselt toimiv ja tavalisele kasutajale piisav , ehkki detektorite levimine raskendab videomobiilide kuritarvitamist . Jaanus Kase , Küberneetika AS , veebimeister Virtuaalsed privaatvõrgud - infoajastu asutuste selgroog Globaliseerumine ja sellega kaasnev elektroonilise andmeside üha laienev kasutuselevõtt on tänapäeval protsessid , millega võib iseloomustada praktiliselt kõiki inimtegevuse valdkondi . Vaid vähestel aladel hõlmab arvutiga töötamine üksnes autonoomset infotöötlust isiklikus töökeskkonnas , mis ei kasuta välise maailma infovarasid ega publitseeri tulemusi avalikkusele või piiratud ringkondadele kättesaadavaks - üha enam kaasatakse tööprotsessi sisendinfot võrguavarustest ja erinevaid infovahetusmeetodeid ( sealhulgas meili ) , teisalt jõuavad ka töötulemused neist huvitatuteni tihti elektroonsete andmesidekanalite kaudu otse töökohalt . Tavakasutajale ja reatöötajale tähendab ülalkirjeldatu eelkõige võrguühenduse ( üha enam püsiühenduse ) olemasolu töökohal ja selle kasutamist kõige mitmekesisemal viisil ja erinevateks eesmärkideks , millest üks on ka tööalase info vahetus ja hankimine . Tihti aga jäetakse tähele panemata jätkuva võrgustumisega kaasnevad ohud , selle varjuküljed . Siinkohal ei hakata rääkima erinevatest viirustest , Trooja hobustest , rämpspostist ja muudest uue aja väärnähtustest . Neist olulisem on tõdemus , et internet ( aga just sellega samastatakse tihti globaliseerumine ja ülemaailmne andmeside ) on juba oma olemuselt ja ülesehituselt ebaturvaline , sest algselt , võrgustiku loomisjärgus ei osatud laivõrgu turberiske vaadelda kui ohtu , mille vastu tuleks end kindlustada juba võrgu projekteerimisel . Nagu teada , tekkis internet akadeemilises keskkonnas ning areneb siiani suures osas vaba ( tasuta levitatava ja kõigile parandusteks avatud ) tarkvara toel , mille puhul on oluline info kättesaadavus - et kõigile soovijatele oleksid ressursid avatud ja kasutatavad . Tänapäeval aga kasutatakse internetti üha rohkem kommertslikuks ja ametialaseks suhtluseks , kus kiire infovahetuse kõrval ( mida internet kahtlemata võimaldab ) on oluline ka andmete terviklus ( muutusi tohivad teha vaid need , kellel selleks volitused ) ja konfidentsiaalsus ( mitte igaüks ei pea saama kõike vaadata ) . Ainuüksi interneti tavavahendeid kasutades ei saa võrgus liikuva info turvalisust täielikult tagada , küll aga on see võimalik , kui kasutada ideoloogiat , mida tänapäeval tuntakse virtuaalse privaatvõrgu nime all . VIRTUAALSED PRIVAATVÕRGUD Infoühiskonna üheks tunnuseks on infot vahetavate subjektide ( töötajate ) sõltumatus geograafilisest asukohast - töötegemine ei ole enam seotud kontori asukohaga , vaid on piiratud üksnes organisatsiooni liikmeks olemisega . Praktikas tähendab see , et samasse organisatsiooni kuuluvate arenduskeskuste ja kontorite loomisel ei lähtuta enam geograafilise läheduse nõudest ( sõlmpunktid peavad olema lähestikku või üldse ainult ühes kohas , et suhtlus võimalik oleks ) , vaid saab keskenduda eelkõige soodsates piirkondades leiduva inimressursi töösse kaasamisele , rajades allüksused sinna , kus töötingimused ja keskkond on optimaalsed - allüksuste vaheline füüsiline kaugus ei ole seejuures sugugi määrav , sest suhtlus toimub peamiselt elektrooniliste kanalite abil . Teisalt on juba ammu tuntud ( peamiselt riiklikud ) organisatsioonid , mille puhul on vältimatu suurt territooriumi ( tervet riiki ) hõlmava andmesidesüsteemi loomine - näiteks politseil ja piirivalvel peab olema võimalus igal ajahetkel pöörduda riiklike andmebaaside poole . Siiani on selliste sidevõrkude arendus suures osas toimunud privaatsete , üksteisest eraldatud kanalite vahendusel , mis nõuab suhteliselt suuri ressursimahutusi võrgu väljaarendamiseks ja käigushoidmiseks . Virtuaalsete privaatvõrkude ( ingl.k. ja edaspidi VPN - Virtual Private Network ) mõiste pole üheselt defineeritud , kuid enamasti mõeldakse selle all ühe organisatsiooni sisest andmesidevõrku , kus mitu ( tihti geograafiliselt eraldatud ) alamvõrku ( näiteks eri kontorites ) on ühendatud loogiliseks tervikuks . Paneme tähele , et mõistes iseenesest ei sisaldu kasutatava andmesidekanali liiki . Tõepoolest , VPNe on võimalik luua kõige erinevamaid meediume kasutades , alates kontorite vahele füüsiliste liinide väljaehitamisest kuni üldlevinud interneti kasutamiseni , nende vahele jäävad veel Frame Relay jms poolprivaatsed kanalid . Kanalist sõltumata kerkib kasutajate ette turbe tagamise küsimus : et VPNe kasutatakse enamasti asutusesiseselt , liigub neis ka konfidentsiaalset infot , mida volitamata vaatajatele näidata ei soovita . Seetõttu lisatakse VPNi mõistele tihti ka turvalisus - ühendus eri alamvõrkude vahel peab olema realiseeritud selliselt , et andmete konfidentsiaalsus oleks tagatud . Teatud mõttes turvaliseks võib pidada füüsilisi ühendusi - igaühel ei ole käepäraste vahenditega võimalust võrku ühenduda ja seal toimuvat liiklust pealt kuulata . Siiski ei ole ka füüsilised sideliinid eriti turvalised ning pikemate vahemaade puhul ei saa neid pealtkuulamise eest kindlustada ( kui ei ole tegu mõttetult kallite ühendustega , kus tõepoolest ka tõhusaid turvameetmeid rakendatakse ) . Loomulikult on siin tehtud mööndus , et räägitakse tavasituatsioonidest , kus ei ole võimalik turvalisele sidele ülisuuri vahendeid kulutada - näiteks sõjaväe puhul võib tõepoolest osutuda mõistlikuks alternatiivsete sidesüsteemide väljaehitamine , mille positiivseks küljeks on lisaks turvalisusele see , et nad toimivad ka siis , kui tavalised kanalid on rivist välja löödud . Enamik institutsioonidest ei saa selliseid lahendusi aga endale lubada ning peavad piirduma üldkättesaadavate vahenditega . Kuna interneti-ühendus on tänapäeval laialt levinud ja kättesaadav ning suuremas osas organisatsioonides niikuinii andmesideks kasutatav , võib loomulikult tekkida küsimus , kas poleks võimalik ühendust just selle kanali kaudu korraldada . Kui liikluse avatus kõrvale jätta , on Internetil ülaltoodud ühendusviiside ees hulk eeliseid - valdkond areneb kiiresti , ühendused on tõepoolest kättesaadavad kõigile tarbijatele ning võimalike ühenduskiiruste ( ja hindade ) skaala laieneb üha . Lisaks valitseb turul aina tihenev konkurents ning interneti-ühenduse loomisel ei olda seotud ühe konkreetse teenusepakkujaga nagu tihti näiteks Frame Relay puhul , vaid igas otspunktis võidakse valida just selles kohas sobivaim teenindaja . Interneti ebaturvalisuse probleemi saab elimineerida - keegi pole öelnud , et avalikus võrgus ühest alamvõrgust teise liikuvad andmed ja paketid peaksid tingimata olema needsamad , mis ühest otspunktist lähtuvad ja lõpuks teise , turvalises alamvõrgus asuvasse arvutisse peavad jõudma . Vahepeal , kui andmed on avalikus võrgus , võiks nad salastada ja nõnda võõraste silmade eest varjata , ning hiljem ( kui ohtu enam pole ja andmed jõuavad taas sisevõrku ) tagasi esialgsele kujule viia , nagu midagi polekski toimunud . Seni , kuni säilib pakettide terviklus ( st nende endi sisu ei muudeta ) , võib nendega ju teha igasuguseid teisendusi , mille hulka mahub ka (de)krüptimine . TURVATUD LIIKLUS Joonisel <arv> on esitatud põhimõtteline virtuaalse privaatvõrgu skeem , kus andmed liiguvad üle avaliku interneti , kuid liiklus on kaitstud ( krüptitud ) . Süsteemi kuulub kolm alamvõrku ( näiteks kolm kontorit ) , millest igaüks on internetti ühendatud läbi erilise võrguseadme , krüptomüüri . Seadme nimi tuleneb tema põhifunktsioonist - krüptomüüri ülesandeks on krüptida “ oma ” sisevõrgust teistesse võrkudesse liikuvaid pakette ( ning dekrüptida teistest sisevõrkudest pärinevaid andmeid ja edastada nad seejärel oma sisevõrku ) . Krüptomüüril on kaks võrguliidest - neist üks ühendatud sisevõrku ja teine internetti . Kuigi krüptomüür on võrguseade , mis otsepöördused internetti blokeerib ja liikluse teiste sisevõrkudega salastab , ei ole tema olemasolu ja töö lõppkasutajale nähtav . Ideaalis ei teadvusta reatöötajad krüptomüüride ja virtuaalse privaatvõrgu olemasolu muul juhul kui süsteemi häirete korral , sest rakenduste seisukohalt pole mitte mingisugust tähtsust , kas kasutatav võrgu- ja arvutiressurss asub oma kõvakettal , kõrvaltoas või kaugel peakontoris olevas serveris , samuti ei ole tähtis , milliseid kanaleid pidi võrguliiklus toimub , seni kui ribalaius on piisav ja teenused kättesaadavad . Veidi võib segadust tekitada tulemüüri vajadus . Milleks veel see , kui interneti-ühendus on läbi krüptomüüri niikuinii olemas ? Tegelikult on asi aga selles , et krüptomüürid suhtlevad ainult teiste samasse süsteemi kuuluvate krüptomüüridega - nende aadressid on määratud igale krüptomüürile levitatavas konfiguratsioonis . Välisvõrku edastatakse ainult krüptitud , teistesse alamvõrkudesse suunatud paketid , muu liiklus heidetakse kõrvale . Samuti toimitakse sissetuleva liiklusega - ignoreeritakse pakette , mis ei lähtu teistest krüptomüüridest , mida konfiguratsioonis tunnistatakse . Samas võib tihti tekkida vajadus firmasiseste infosüsteemide kõrval kasutada ka avalikke interneti-teenuseid ( nt külastada avalikke veebisaite , vahetada meile jms ) . Selleks tarbeks tuleb paigaldada vähemalt üks tulemüür , mis teeb võimalikuks kahepoolse ühenduse avalike teenustega ja lisaks kaitseb ka sisevõrku internetist lähtuvate ohtude eest . Kui soovitakse turbepoliitikat keskselt hallata , võib paigaldada ainult ühe tulemüüri ( nt firma peakontorisse ) , kustkaudu interneti-liiklus toimub . Kui mõnest teisest sisevõrgust soovitakse internetti pääseda , liigub päring kõigepealt peakontori võrku ( teel alamvõrgust läbi interneti peakontorisse on liiklus endiselt krüptitud ) ning sealt läbi tulemüüri internetti . Päringu vastused saadetakse sama teed tagasi . Kui liikluse maht ei ole suur ning krüptomüüre ja peakontori ning teiste alamvõrkude vahelist liiklust liialt ei koormata , võib sellist skeemi ka kasutada , kuid liikluse mahu kasvades ( või kui kontorid on nt üksteisest kaugel ja seetõttu ka nendevaheline liiklus suhteliselt aeglane ) võib olla otstarbekam paigaldada harukontoritesse eraldi tulemüürid , mille kaudu on võimalik internetti otse pöörduda . TSENTRAALNE HALDUS PÕHIMÕTTED Joonist <arv> vaadates võib tekkida küsimus süsteemi halduse ja administreerimise korralduse kohta , sest haldusprotseduure pole näidatud . Krüptomüürid iseenesest on projekteeritud töötama ka missioonikriitilistes keskkondades ( st töökindlus on olulisim krüptomüürile ja tervele VPN-süsteemile esitatav nõue ) , kuid keegi peab nad enne töölehakkamist ka paigaldama . Samuti on oluline küsimus , kuidas lahendada krüptomüüride konfigureerimine edasise töö käigus - nt kui süsteemi lisandub uus alamvõrk koos selle ees oleva krüptomüüriga , peab teiste krüptomüürideni jõudma info sellest , et on võimalik suhtlus uue partneriga , samas peavad seda infot saama edastada ainult need , kellel selleks volitused olemas ( et ei algaks andmevahetus süsteemiväliste , teistele organisatsioonidele kuuluvate krüptomüüridega ega toimuks infoleket ) . Turul olevate VPN-toodete projekteerimisel on kasutatud mitmeid erinevaid lähenemisi . Leidub tooteid , kus krüptomüüride administreerimine ja sätete muutmine on võimalik ainult kohapeal , näiteks krüptomüüri esipaneelil oleva juhtimispaneeli või välise kuvari ja klaviatuuri vahendusel . Selliste süsteemide administreerimine on suhteliselt vaevarikas , sest ka väiksemate konfiguratsioonimuudatuste korral tuleb konfiguratsiooni muuta kõigis krüptomüürides kohapeal eraldi , mis loomulikult suurendab halduskulusid . Teistsugust lähenemist kasutab Eestis Küberneetika AS-is välja töötatud VPN-süsteem Privador , mille projekteerimisel on algusest peale lähtutud tsentraliseeritud haldusmudelist - põhirõhk VPNi käigus hoidmisel on viidud süsteemi administraatorile , kes vastutab kogu privaatvõrgu töö eest ja kelle töökoht asub reeglina organisatsiooni peakorteris . Seal töötatakse välja nii turvapoliitika kui ka selle rakendamise põhimõtted , mis seejärel spetsiaalseid turvalisi protokolle kasutades edastatakse üle interneti kõigile krüptomüüridele . Need võtavad edastatud uue konfiguratsiooni automaatselt kasutusele ning tihti ei pruugi isegi krüptomüüri ülem , rääkimata lõppkasutajatest , süsteemi töös üldse mingisugust muudatust märgata . Mõneti on sellisel ülesehitusel ajaloolised põhjused - Privadori loomise initsiaatorid ning esimesed kliendid olid mitmed suured Eesti riigiasutused , kelle puhul on loomulik üleriigilise turvalise võrgu vajadus , samas saab määratleda asutuse peakorteri , kust kogu võrku administreeritakse . Teisalt on tsentraalse haldusmudeli kasutamine mõttekas igasuguste mitmest alamvõrgust koosnevate VPNide puhul , sest tihti ei leidu kohapeal ( igas võrgusõlmes ) piisavalt ekspertteadmisi keerulisema krüptomüüri konfigureerimiseks ja süsteemi haldamiseks . Sel juhul tuleks ühel ( või mitmel , kui soovitakse end kindlustada nt inimese erinevatel põhjustel puudumise ja sellest põhjustatud süsteemi töövõimetuse vastu ) inimesel läbida suhteliselt spetsialiseeritud ja kallis koolitus , mis loomulikult süsteemi kogumaksumust ( TCO - Total Cost of Ownership ) tõstaks . Privadori tsentraalse haldusmudeli puhul võib rääkida kahte liiki administraatoritest - kohapealsete krüptomüüride administraatorid ( ülemad ) ja kogu süsteemi töö eest vastutav Privadori süsteemi administraator . Harukontoreid kaitsvate krüptomüüride ülematel pole Privadori kasutuselevõtul eraldi koolitust vaja , sest nende ülesanded on suhteliselt piiratud , lihtsad ja detailses kasutajajuhendis kirjas . Igapäevast hooldust krüptomüürid ei vaja ja nagu öeldud , konfigureerib neid peakorteris töötav Privadori süsteemi administraator , kasutades selleks spetsiaalseid juhtprogramme . Ka Privadori süsteemi tõrgete korral ei pea krüptomüüri ülem ise neid lahendama hakkama , seda enam , et tal lahendamiseks vajalikud ekspertteadmised tihti puuduvad . Spetsiaalse teavitusskeemi alusel edastatakse Privadori krüptomüürides töö jooksul tekkivad tõrketeated nii krüptomüüri kontrollmoodulile ( kust krüptomüüri administraator neid LCD-paneeli vahendusel ka lugeda saab ) kui ka süsteemiülema kasutatavatele juhtprogrammidele , mis võivad omakorda kriitilisemad teated lühisõnumina edastada süsteemiülema või vastava krüptomüüri administraatori meiliaadressile , peilerile vms. Sel viisil kindlustatakse , et info süsteemi tööd ohustavatest kriitilistest probleemidest jõuab õigeaegselt võtmeisikuteni . Krüptomüüridele teadete edastamine on tihtipeale vaid informatiivne , sest enamasti reageerib neile süsteemiadministraator , kuid kasulik võib see olla nt võrguhäirete puhul , kui teated ei jõua alusvõrgu probleemide tõttu krüptomüürist kaugemale . Sel juhul võivad tõrketeated olla isegi esimeseks märgiks võrgutõrgetest , kuid probleemide kiire avastamine ja kõrvaldamine tagab alusvõrgu ja VPNi häireteta toimimise , mis on ju organisatsiooni eduka töö aluseks . KONFIGURATSIOONI EDASTAMINE , HALDUS JA VÕTMEVAHETUS Privadori ülesehituse aluseks on tsentraliseerituse kõrval ka võimalikult suur kasutamismugavus ja automatiseeritus . Palju ülesandeid , mida muudes süsteemides täidetakse käsitsi või detsentraliseeritult , on Privadoris täidetavad süsteemiülema töökohalt , kust ta saab kõiki krüptomüüre juhtida vastavalt süsteemi konfiguratsioonis määratud õigustele . Siiski ei saa süsteemi ülem krüptomüüre töövõimetuks muuta ( neile alglaadimist teha vms ) - sellised piirangud lähtuvad turvalisuskaalutlustest , sest ühegi süsteemi sõlme , sealhulgas süsteemiülema töökoha kompromiteerumine ( ründaja kätte sattumine ) ei tohi ohustada ülejäänud süsteemi tööd ; samuti peab rünnete ja turbeprobleemide korral olema võimalik kompromiteerunud sõlm kiiresti teistest eraldada . Kõige sellega on Privadori süsteemis ka arvestatud . Loomulikult ei ole arvutustehnika praeguse taseme juures kõik protsessid teostatavad täielikult inimese sekkumiseta . Privadori süsteemis esineb mitut liiki krüptomüüri konfiguratsiooni . Enne krüptomüüri süsteemi lülitumist peab krüptomüüri administraator käsitsi sisestama krüptomüüri võrgusätted , kasutades selleks krüptomüüri esipaneelil olevat LCD kuvarit ja klaviatuuri . Kui krüptomüür on juba ülejäänud VPNiga ühendunud , toimub dünaamilise konfiguratsiooni laadimine konfiguratsiooniserveritest automaatselt - konfiguratsiooniserver on krüptomüür , mis peale alamvõrgu kaitsmise ja andmete krüptimise tegeleb ka teistele krüptomüüridele konfiguratsiooni edastamisega . Loomulikult võib konfiguratsiooniservereid olla mitu , et vähendada riski , mis seondub nt mõne üksiku serveri kättesaamatusega . Konfiguratsiooniserveritesse laadib konfiguratsiooni süsteemiadministraator , kasutades selleks Privadori juhtprogrammi . Siiski ei tähenda dünaamilise konfiguratsiooni laadimine veel , et krüptomüür suudab teiste krüptomüüride ja alamvõrkudega infot vahetada : enne infovahetuse algust tuleb teha võtmevahetus teiste krüptomüüridega ( seda alustatakse automaatselt , administraatori sekkumiseta ) , mille käigus luuakse alamvõrkude vahele turvalised krüptitud tunnelid , kus toimub tegelik andmevahetus . Võtmevahetuseks vajalikud parameetrid , teiste krüptomüüride aadressid ja sertifikaadid ( avalikud võtmed ) sisalduvad dünaamilises konfiguratsioonis . Kui naaberkrüptomüür ei ole konfiguratsioonis kirjeldatud , siis temaga võtmevahetust ei toimu . Kõigi naaberkrüptomüüridega loob krüptomüür kaks erinevat tunnelit - ühe andmete saatmiseks , teise vastuvõtuks . Isegi kui võtmevahetusprotseduuri käigus suudab ründaja maskeeruda naaberkrüptomüüriks ja luua mõne krüptomüüriga tunneli , on tal juurdepääs ainult kahe krüptomüüri vahel ühes suunas liikuvatele andmetele . Lisaks toimub võtmevahetus ka normaalse töö käigus regulaarselt kindla perioodi ( nt ühe tunni ) möödudes , et vahendusrünnete korral oleks tekitatud kahju minimaalne ( sest ründaja saab andmevahetusele ligi ainult piiratud aja jooksul ) . Võtmevahetusega sarnaneb haldusprotokoll , mille abil süsteemiadministraator saab juhtprogrammi kasutades krüptomüüride olekut kontrollida , neisse tarkvarauuendusi jm olulist infot laadida . Haldusprotokoll on turvatud üle SSL-protokolli , võtmevahetus- ja konfiguratsioonivahetusprotokolli puhul kasutatakse vahetatavate andmete signeerimist digitaalallkirjaga , mis minimeerib andmete võltsimise võimaluse . Süsteemiadministraator kasutab kogu Privadori süsteemi juhtimiseks tegelikult kaht juhtprogrammi : System Manageri ja Network Manageri . System Manager ( SM ) on programm , millega konfiguratsiooni turvaliselt luuakse ja hallatakse ning seejärel flopikettal Network Managerile edastatakse . SMi töö iseenesest ei nõua võrku ühendatust ning turvalisuse tagamiseks võikski SM töötada eraldiseisval arvutil , mis asub võimalikult turvalises keskkonnas ( ka füüsilises mõttes ) . SMi salajane võti ( mis genereeritakse uue süsteemi konfiguratsiooni loomisel ) on üks turvakriitilisemaid komponente , mida tasub hoolikalt kaitsta , sest selle kompromiteerumise või hävimise korral tuleb süsteemi konfiguratsioon praktiliselt uuesti luua ja kõigile komponentidele edastada , mis on suhteliselt aeganõudev ja ebamugav protsess . SMi salvestatud konfiguratsioon edastatakse muudele süsteemi komponentidele Network Manageri ( NM ) abil ( kuhu konfiguratsioon transporditakse flopikettal ) . NMi kasutataksegi ühest küljest konfiguratsiooni , tarkvarauuenduste jm info laadimiseks krüptomüüridesse , teisalt saab NMi abil operatiivselt krüptomüüride olekut jälgida ja nende edastatud tõrketeateid lugeda . Privadori täiustamine jätkub ka pärast tema tarnimist - vahetevahel leitakse programmidest parandamisele kuuluvaid vigu ( isegi kui nende vältimiseks on tehtud maksimaalselt pingutusi ) , nagu leidub vigu kõigis tarkvaratoodetes . Kuigi enamasti ei ole vead turvakriitilise tähtsusega , võivad nad ometi teatud situatsioonides süsteemi funktsionaalsust häirida . Riski minimeerimiseks lastakse Privadori jaoks aeg-ajalt välja tooteuuendusi , mis süsteemitarkvara uuendavad . Need edastatakse tootjalt otse organisatsiooni kontaktisikule ( süsteemiadministraatoritele ) , kes nad seejärel kõigile krüptomüüridele edastab . Paiga lõplikuks laadimiseks on siiski vajalik kohaliku krüptomüüri ülema sekkumine ( kes kinnitab lihtsalt korralduse paiga installeerimiseks , muu toimub automaatselt ) . LISAVÕIMALUSED Privador võimaldab enamat kui vaid liikluse krüptimist . Juba mainitud lisavõimaluseks on jooksev info võrgu olekust - igas krüptomüüris töötav Pingeri-nimeline moodul jälgib konfiguratsiooniserverite , NMide , naaberkrüptomüüride ja teiste oluliste võrgusõlmede kättesaadavust ( administraator saab kontrollitavaid sõlmi ka ise lisada ) ning teavitab probleemidest kohe nii NMi ( kui see on kättesaadav ) kui ka sellesama krüptomüüri administraatorit ( edastades tõrketeate krüptomüüri esipaneelile ) . LIIKLUSE ANALÜÜS , PRIORITISEERIMINE , FILTREERIMINE NMi abil saab jälgida krüptomüüre läbiva liikluse statistikat : milliseid protokolle kasutatakse rohkem , milliste naaberkrüptomüüridega toimub liiklus jms. Statistika analüüsi põhjal saab koostada filtreerimis- ja prioritiseerimisreegleid : prioritiseerida ( esile tõsta ) ning välja filtreerida teatud parameetritele vastavat sisevõrkude vahelist liiklust . Filtreerimis- ja prioritiseerimisreeglite koostamine on väga paindlik : saab määrata rakendusprotokolli , klient- ning serverarvuti aadressid . Protokolle ning aadresse saab grupeerida ja teha gruppide kohta käivaid reegleid . Näiteks on võimalik luua grupp nimega “ olulised serverid ” ( kuhu kuuluvad kõik serverarvutid ) , grupp “ olulised protokollid ” ( kriitilised rakendusprotokollid , näiteks andmebaasiühendus ) ning grupp “ tellerid ” ( kõik töökohad , mis peavad tegelema ainult oma põhitegevusega - ei mingit meili ega veebis surfamist ! ) . Võib luua reegli , mis tõstab vastava liikluse prioriteeti , kui tuvastatakse , et mõni tööjaam suhtleb serveriga grupis “ olulised serverid ” , kasutades mõnd “ olulist protokolli ” vms. KRÜPTOMÜÜRIDE DUBLEERIMINE Tõrkuvate krüptomüüride poolt põhjustatud sidekatkestuste lühendamiseks eriti missioonikriitilistes võrgusõlmedes ( kus ühenduse ööpäevaringne toimimine on absoluutne nõue ) saab üht alamvõrku kaitsvaid krüptomüüre dubleerida - ühe krüptomüüri tõrke korral võtab selle funktsioonid enda kanda teine , samas teavitatakse administraatoreid tõrkest ja on võimalik riknenud krüptomüür asendada teisega , ilma et ühendus katkeks . Rööbiti ühendatud krüptomüüre saab kasutada ka koormuse jagamiseks ning summaarse läbilaskevõime suurendamiseks , kuigi ka ühe krüptomüüri võimsusest füüsilises mõttes peaks suurema osa rakendussituatsioonide jaoks piisama . Dubleerimine ei ole siiski enamikul juhtudel vajalik , sest krüptomüüride tõrkeid esineb äärmiselt harva . Nagu öeldud , on aga Privadori puhul mõeldud ka missioonikriitilistele keskkondadele , kus dubleerimine võib tarvilik olla . TULEVIKUVÄLJAVAATED Privadori teine põlvkond , mis tuleb turule <arv>. aasta neljandas kvartalis ja sisaldab kõiki ülalkirjeldatud uuendusi , ei jää kindlasti toote viimaseks versiooniks . Privadorile planeeritakse mitmeid uuendusi , mis süsteemi veelgi mugavamaks ja töökindlamaks teevad , kuid teise versiooni veel ei jõua , sealhulgas näiteks kiipkaardi tugi ja kõvaketta asendamine mõne töökindlama välismäluseadmega . VPNide populaarsusele maailmas ennustavad erialaväljaanded plahvatuslikku kasvu - arvatakse , et praegu sadades miljonites dollarites mõõdetav turumaht kasvab mõne aasta jooksul mitme ( kümne ) miljardini . Paljudes asutustes ei peeta VPNi soetamist tänapäeval veel taskukohaseks , kuid infovahetuse ja organisatsioonide arenedes ( kasvades ) tundub VPN mõne aasta pärast niisama loomulik nagu tänapäeval interneti-ühendus . Kindlasti tasuks süsteemi valimisel pöörata tähelepanu selle turvalisusele ( sealhulgas töökindlusele ) ja kasutamismugavusele - kõiki neid kriteeriume on Privadori ülesehituses ka arvestatud . Karin Rava , TTÜ informaatikainstituut Probleeme infosüsteemide arendusprojektides EESSõNA Artiklis on käsitluse all mõningad ettevõtte infosüsteemi arendusega seotud probleemid ja seda projekti juhtimise aspektist . Sõltuvalt organisatsioonist võib olla tegemist suure , geograafiliselt hajutatud infosüsteemiga , mis koosneb viiest , tavaliselt aga enamast allsüsteemist , ja on arendatav mitmete projektidega . Sõltumata sellest , kas arendusobjektiks on tervikinfosüsteem või ainult selle osa , eksisteerivad samad põhjused , miks projektid ei lõpe nii , nagu oodatud . PROJEKTIDE TEOSTAMISEGA SEOTUD PROBLEEMID Infosüsteemi arendus on tihedalt seotud ettevõtte äriprotsesside muutumisega . Modern- sel infotehnoloogial põhineva infosüsteemiga muudetakse äriprotsessid kiiremaks ja - mis põhiline - jälgitavaks , paremini juhitavaks , et ettevõtte eesmärke oleks võimalik paremini täita . Äriprotsesside muutmisega muudetakse inimeste tööd , infovahetust ja omavahelisi seoseid . See tähendab suuri muutusi organisatsiooni infotöökorralduses . Selleks et ettevõttes tehtavad muudatused oleksid paremini hallatavad , tuleks nende teostamiseks välja töötada projektid [ <arv> ] . Infosüsteemi projekti edukuse eeldused on [ <arv> ] : juhtkonna toetus ; realistlikud ootused ; volitatud ja koostööaltid töötajad ; piisav eelarve . Negatiivsed eeldused projekti jaoks oleksid : ebaõige toetaja ( sponsor ) ; kulude kärpimine ; ebapiisav keskendumine tehnilisele poolele . Organisatsiooniga seotud negatiivsed eeldused on : põhjendamata finantstingimused ; liiga palju üheaegseid projekte ; hirm optimismi ees või optimismi puudus ; vaenulikkus infosüsteemi suhtes . Projekti lõplik edu sõltub inimestest , kes selles osalevad , nende motiveeritusest olla loominguline ja võimalusest rakendada oma teadmisi äriprotsesside muutmiseks . PõHJUSTEST , MIKS PROJEKTE EI LõPETATA Projekti edukuse määravad kolm aspekti , mis on kajastatud järgmisel mudelil : Projekt on edukalt lõppenud , kui oodatavad tulemused on saavutatud ettenähtud ajaga ja planeeritud eelarve piires . Ükskõik millises aspektis planeeritust üleminek toob endaga kaasa muudatuse kolmnurga ülejäänud külgedes . Kui projekti lõpetamise etteantud tähtaeg ületatakse , võib see kaasa tuua eelarve mahu tõusu . Kui projekti kestel vähendatakse selleks ettenähtud raha või kui raha saab projekti realiseerimise ajal lihtsalt otsa , halvenevad paratamatult oodatavad tulemused , väheneb näiteks tulevase süsteemi funktsionaalsus . Kui aga projekti kestel oodatavate tulemuste või nendele esitatavate nõuete hulk suureneb , toob see omakorda kaasa nii tähtaegade ületamise kui ka eelarve mahu suurenemise . Projekti tellija peab otsustama , kuidas ta eelarve , tähtajad ja taotletavad tulemused omavahel kooskõlla viib . Siin on küsimus prioriteetides , selles , mida infosüsteemi või selle osa arenduse tellija tähtsamaks hindab , kas projektile kuluvat raha , aega või kindlaid eesmärke rahuldavat süsteemi . Eeldusel , et on täidetud kaks tingimust : <arv> ) on täpselt määratud arendatavale süsteemile või selle osale esitatavad nõuded , teiste sõnadega - on tehtud süsteemianalüüs ja seda just strateegilises tähenduses ; <arv> ) on koostatud tegevusplaan ja eelarve nende tulemuste saavutamiseks , ei tohiks põhimõtteliselt olla raskusi projekti edukaks lõpuleviimiseks , kuid ikkagi ... Miks projektid läbi kukuvad ? Infosüsteemide arendusprojektid võivad olla määratud läbikukkumisele juba alguses , sest arendajad ei hinda piisavalt kasutajate nõudmisi ja/või projekti käsitlusala on ebapiisavalt defineeritud [ <arv> ] , teiste sõnadega , strateegiline analüüs on jäänud tegemata või on tehtud nõrgal tasemel . Infosüsteemi projekt on läbi kukkunud , kui : projektijuht ei mõista süsteemi tulevaste kasutajate nõudmisi ; projekti käsitlusala on valesti määratud ; projektiga toimuvad muutused on nõrgalt juhitud ; projekti jaoks valitud tehnoloogia muutub ; ärivajadused muutuvad ; tähtajad on ebareaalsed ; kasutajad ei tule kaasa ; juhtkonnapoolne toetus on kadunud ; projektis ei ole piisavate oskustega inimesi ; ignoreeritakse varem saadud õppetunde . Projekti ebaõnnestumine on vältimatu , kui : lahendamata probleemide arv ületab saavutuste arvu ; kommunikatsioon nii projekti sees kui projekti tellijaga ei toimi ; projekti kulud kasvavad . Projekti peaks kohe lõpetama , kui : kulud ületavad oodatavaid tulusid ; tähtaeg lükkub üha edasi ; tehnoloogia ja/või äritegevuse vajadused on suuremad kui projekti käsitlusalas on ette nähtud . Eduka toetuse saamiseks ettevõttesisese projekti jaoks oleks vaja [ <arv> ] : teada ja vahendada ärieesmärke ; teada , kui palju läheb projekt maksma ja millised on oodatavad tulemused ; saavutada kasutajate osalus juba projekti varajases staadiumis ; riskide juhitavust . Äririsk : kui projekti investeerimistasuvus põhineb uute lepingute võitmisel , mis juhtub siis , kui neid ei võideta . Tehniline risk : kas projekt põhineb läbiproovitud või vigasel tehnoloogial ; pidevalt silmas pidada projekti käsitlusala . Kui eesmärgid ja süsteemi funktsioonid on määratud , tuleb need hoida stabiilsed . Nende muutmiseks projekti kestel on vaja põhjendatud argumente ; inimesi motiveerida . Kui nad usuvad projekti , siis leiavad nad tavaliselt viisi , kuidas see edukaks muuta . Veel mõningaid tähelepanekuid projektijuhtidelt , mida võiks arvestada [ <arv> ] : sõltumata sellest , kui veenvalt meeskond kinnitab , et nad on meisteržonglöörid , ei tohi neid korraga koormata rohkem kui ühe põhitööga ; süsteemi tulevasi kasutajaid tuleks veenda selles , et uued prioriteedid on tähtsamad kui töö , mida nad varem on teinud . Aktsepteeringu saamiseks tuleb rõhuda omandiõigusele . Süsteem hakkab aegamööda rakenduma , kui inimesed usuvad ja mõistavad , et süsteem on tõesti nende oma ; ebaõnnestumisele määratud projektil ei ole mõtet . Tuleb tunnistada viga ja projekt katkestada ; tuleks nõuda muudatuste juhtimise dokumentatsiooni , nii et ülemused näeksid , milliseid muutusi on arenduse käigus tehtud , millal ja miks ; projektimeeskonnale tuleks määrata keskne juht , kes oleks kommunikatsiooni ja otsuste tegemise juhtkanaliks . Igaüks oleks meelsamini “ samal leheküljel ” - ei töötaks paralleelselt ega annaks aru erinevatele juhtidele ; tuleb testida , testida ja veel kord testida . Palju raskem on parandada asju tagantjärele ; valmistarkvara ostes tuleks palgata ka konsultant , kes mõistaks , kuidas rakendus töökeskkonnas käivitub . Võib juhtuda , et tarkvaratarnijad ei ole võimelised seda rakendama . KOKKUVõTTE ASEMEL Standish Group'i uuringu põhjal [ <arv> ] peetakse tarkvaraprojektide täieliku õnnestumise ( kõik taotletud omadused ja funktsioonid saavutati etteantud aja ja eelarvega ) kolmeks põhitingimuseks : kasutajate osalust ; juhtkonna toetust ; selgelt defineeritud nõudeid . On ka teisi edu kriteeriume , kui aga need kolm on täidetud , on projekti edu tõenäosus tunduvalt suurem . Uuringu tulemusena järeldati veel , et tarkvarakomponentide kasutajatele kätteandmine varajases staadiumis ja pidevalt suurendab projekti õnnestumise tõenäosust , sest toimub väikeste elementide iteratiivne disainimise , prototüüpimise , testimise ja rakendamise protsess . Seda protsessi tuntakse tarkvara “ kasvamisena ” , vastupidiselt vanale tarkvara “ asendamise ” ideoloogiale . Sama põhimõtet on rakendatud ratsionaalarenguprotsessides [ <arv> ] . Selline lähenemine seob kasutajad juba varakult , igal komponendil on omanik , ning sellega on ka ootused reaalsed . Nii tarkvara kui ka infosüsteemi tükeldus muudab projektid väiksemaks ja kiiremaks , sest igal “ tükil ” on selgelt defineeritavad omadused ja eesmärgid , mille saavutamine on lihtsam .  Tarmo Veskioja , TTÜ informaatikainstituut Stabiilne paaripanek ( Pühendusega koolidirektoritele ) Sissejuhatus Stabiilne paaripanek on üks paljudest paaripaneku formaalsetest meetoditest , mis paneb omavahel paari kahe erineva rühma liikmeid . Paare tekitavad paljud ühiskondlikud ja sotsiaalsed protsessid - tööjõuturud , koolidesse sisseastumiskonkursid , ostjad - müüjad , ostuagendid - müügiagendid . Kõige üldisem näide paaripanekust kui protsessist on siiski alati meeste ja naiste omavaheline paaripanek ( paaride teke ) . Kahepoolse paaripaneku mudeli käsitlusele panid aluse David Gale ja Lloyd Shapley , kes <arv>. a. avaldasid artikli pealkirjaga “ Kolledžisse vastuvõtt ja stabiilne abielu ” [ <arv> ] , milles käsitlesid ülikoolidesse sisseastumist ja paaride stabiilsuse tingimusi . Kõige tuntum näide stabiilse paaripaneku meetodi rakendamisest on Ameerika meditsiinitudengite määramine haiglatesse programmi “ National Residency Match Program ” ( NRMP ) raames , mis käivitus <arv>. aastal . Antud näitega saab soovi korral tutvuda internetis välja pandud loengus ( <arv> ) . Siin on sobiv märkida , et stabiilse paaripaneku probleem on paljudes välismaa ülikoolides programmeerimise ja süsteemianalüüsi õpetamisel kasutusel näidisprobleemina . Stabiilset paaripanekut on näidisprobleemina käsitlenud ka Donald Knuth , kes on sellest kirjutanud mitmes raamatus , neist viimane kannab pealkirja “ Stable Marriage and Its Relation to Other Combinatorial Problems : an Introduction to the Mathematical Analysis of Algorithms ” ( <arv> ) . Seda ja ka paljusid teisi stabiilset paaripanekut käsitlevaid raamatuid saab interneti kaudu osta , näiteks firmast <hyperlink> ( Eestis korraldatakse ostmist mugavalt interneti aadressil <hyperlink> ) . Paaripanekul eristatakse kahte põhiprotsessi : reaalajas paaripanek ja hetkeline paaripanek . Reaalajas paaripaneku meetodid simuleerivad reaalses maailmas toimuvaid paralleelseid paaripaneku protsesse . Näitena sobib aktsiate ostja ja müüja kokkuviimine väärtpaberiturul . Hetkelise paaripaneku all tuleb mõista tsentraliseeritud paaripaneku meetodeid , mis eelistusi teades pakuvad paarilise otsijatele välja optimaalse lahendi . Lahendi headust saab mõõta mitme kriteeriumi alusel . Levinumad kriteeriumid on lahendi stabiilsus ja kogukahetsuse minimaalsus . Hetkelisel paaripanekul on üks põhieelis - ajaline eelis . Jäävad ära tegelikus maailmas toimuvad otsimised , konsulteerimised , paariminekud , lahutused . Selleks et nii tõesti ka oleks , peab tsentraliseeritud meetodi pakutav lahend olema nii hea , et keegi ei riski sellest loobuda ja ise paremat paarilist otsida . Muidugi jäävad tsentraalse meetodi korral ära need inimlikud võlud , mis on juhuslikel kohtumistel , pidudel , kiindumuse avaldamisel jne. Põhimõisted Enne kui asuda praktikas kasulike lahendusmeetodite juurde , peame paika panema loomulikuna tunduvad põhimõisted . Paaripanekus osalevad kahe eri rühma liikmed - olgu nendeks mehed ja naised . Rühma liige nõustub paari minema vaid vastasrühma aktsepteeritava liikmega . Eelistusi omavad mõlema rühma liikmed . Iga rühma liige järjestab kõik teise rühma aktsepteeritavad liikmed rangesse eelistuste kahanevasse ( kahetsuste kasvavasse ) järjekorda - <arv> , <arv> , <arv> , <arv> jne. Paari moodustavad üks liige ühest rühmast ja teine liige teisest rühmast . Iga isik saab korraga olla kas maksimaalselt ühes paaris või üksik . Kui mängija jääb üksikuks , siis seda olukorda nimetatakse tsölibaadiks . ÕSi järgi on tsölibaat eesti keeles abiellumiskeeld katoliku vaimulikel . Indoeuroopa keeltes tähistab tsölibaat üksiolekut vastandina paarisolekule ( Websteri ja Oxfordi inglise keele seletussõnaraamatute järgi ) . Antud artiklis ongi tsölibaadi all mõeldud viimati mainitud laiemat tähendust . Osapoolte võrdse arvu korral on tsölibaati jäänute arv alati paarisarv ja tsölibaat on tingitud ühe rühma liikme üksikuksjätmisest teise rühma üksiku liikme poolt . Pakkumine on isiku ettepanek vastasrühma liikmele ühise paari moodustamiseks . Stabiilne paar on paar , kus kumbki osapool ei leia endale eelistatumat paarilist , kes eelistaks teda oma olemasolevale paarilisele . Stabiilses lahendis ei ole ebastabiilseid paare . Paari kahetsuse määr on paari osapoolte vastastikuste eelistuskohtade summa . Paariskahetsuste maatriks on meeste eelistuste maatriksi ja naiste eelistuste maatriksi summa . Minimaalne kogukahetsus ( MKK ) on lahend , mille paaride kahetsuste summa on minimaalne üle kõigi võimalike lahendite . Meesoptimaalne lahend on lahend , kus meesosapoolte eelistuste summa on minimaalne üle kõigi lahendite . Antud artiklis tuleb meesoptimaalse lahendi tingimuse all mõista minimaalset eelistuste summat üle stabiilsete lahendite . Sama mõiste analoogiks on sageli ka meesoptimistlik lahend . Naisoptimaalne lahend on lahend , kus naisosapoolte eelistuste summa on minimaalne üle kõigi lahendite . Antud artiklis tuleb naisoptimaalse lahendi tingimuse all mõista minimaalset eelistuste summat üle stabiilsete lahendite . Sama mõiste analoogiks on sageli ka naisoptimistlik lahend . Naisoptimaalne lahend on ühtlasi meespessimistlik lahend ja meesoptimaalne lahend on naispessimistlik lahend . Stabiilse paaripaneku probleemi tekkimine , NRMP näide Stabiilse paaripaneku eelne olukord Ameerika meditsiinitudengite jaotamisel haiglatesse põhines reaalajas paaripaneku protsessil . See tähendab seda , et nii tudengid kui haiglad tegid vastaspoole liikmetele üksteise võidu pakkumisi ja võtsid pakkumisi vastu . Igal aastal jaotati sellise skeemi alusel haiglate vahel umbes <arv> <arv> tudengit . Kujunes välja nii , et esimesena pakkumisi teinud haiglad said tavaliselt paremad kandidaadid . Seetõttu tekkis võidujooks ajaga ja kõik haiglad püüdsid leppeid sõlmida nii vara kui võimalik.Otsekohe tekkis uus probleem , kui juba lepingu sõlminud tudeng sai hiljem kusagilt parema lepingu . Sõlmitud lepingust lahtiütlemist pidasid haiglate esindajad ebaviisakaks käitumiseks . See tingis uue käitumisjoone tekke , mille järgi tudengid püüdsid lepingu sõlmimist lükata nii hilise aja peale kui võimalik . Selline käitumine tekitas rahulolematust mõlemal poolel . Probleeme püüti reguleerida aastatel <arv>-<arv> , siis lühendati ajalimiiti , mille jooksul tudengid võisid pakkumist kaaluda . <arv>. aastal vähendati ajalimiiti alla <arv> tunni . <arv>. aastal jõuti arusaamisele , et reaalajas paaripaneku protsessiga kaasnevad põhimõttelist laadi probleemid ja pakkumiste kaalumise ajalimiidi edasine lühendamine enam olukorda ei päästa . Selles olukorras mindi üle paaripaneku tsentraliseeritud protseduurile . Nii tudengid kui haiglad esitasid määratud päeval oma eelistused “ keskusesse ” , kus osalejad pandi algoritmi alusel paaridesse . Paaripaneku tulemustest teavitati osalejaid . Tähtis on siinjuures see , et tulemus oli soovitusliku iseloomuga ja iga osaleja pidi teatama oma nõusolekust või keeldumisest . Kasutatud algoritm [ <arv> ] oli sama , mille <arv>. aastal formuleerisid Gale ja Shapley [ <arv> ] ) . Algoritm leidis stabiilse lahendi , mis oli samaaegselt haiglate suhtes ka optimaalne lahend . Esimestel aastatel töötas algoritm väga edukalt perfokaarte sorteerivatel masinatel , mis osalejate suure arvu tõttu ( ~<arv> <arv> ) on eriti märkimisväärne . Alan Rothi poolt <arv>. aastal tehtud NRMP analüüs sisaldas viie viimase aasta paaripaneku andmeid <arv> <arv> tudengi kohta ( seega umbes <arv> <arv> tudengit aastas ) . Analüüsi eesmärgiks oli võrrelda meesoptimaalsete ja naisoptimaalsete lahendite erinevusi . Analüüsi tulemustest selgus , et ainult <arv> tudengi koht erines vana algoritmi tulemusest ja vaid <arv>-l neist positsioon paranes . Fakt on huvitav seetõttu , et eelistuste puhtalt juhusliku jaotuse korral on loogiline eeldada palju suuremat paaride erinevust . Väike lahendite erinevus on ilmselt põhjustatud sellest , et haiglatel on olnud tudengite hindamiseks ühtsed kriteeriumid ( testid , eksamitulemused ) , ja teiselt poolt on tudengite seas välja kujunenud ja üldtunnustatuks saanud haiglate järjestus , nt palga või prestiiži alusel . Lisaks jõudis Roth järeldusele , et antud algoritmi edu seisnes just stabiilse lahendi leidmises . Ka paljude teiste teadlaste uurimused kahepoolsete turgude alal kinnitavad järeldust , et ebastabiilseid lahendeid võimaldavad turud satuvad teatud raskustesse , mida ei esine stabiilseid lahendeid võimaldavatel turgudel . See uurimissuund viib kokku koostööl põhinevad ja koostööd välistavad mänguteooria suunad , uurides , kuidas turu keskkond mõjutab turul tekkiva lahendi stabiilsust . Gale'i-Shapley meetod <arv>. aastal avaldatud artiklis esitasid David Gale ja Lloyd Shapley paaripaneku algoritmi [ <arv> ] , mis leiab kaks stabiilset lahendit ( eeldusel , et mõlemaid osapooli on võrdne arv ja tsölibaat on keelatud ) . Sisuliselt sama algoritmi hakati kasutama juba alates <arv>. aastast NRMP paaripaneku programmis . Algoritm on üles ehitatud selliselt , et pakkumisi teevad ainult ühe rühma liikmed , teise rühma liikmed aga võtavad kas pakkumise vastu või keelduvad sellest . Algoritm annab stabiilse ja pakkujate rühma suhtes optimaalse lahendi . Et põhilise näitena kasutatakse meeste ja naiste paaripanekut , siis tavaliselt lastakse meestel olla pakkuja pool ja naised on pakkumise vastuvõtjad või keeldujad . Tegelikult on pakkujaks ja vastuvõtjaks jagunemine kahe poole vahelise kokkuleppe küsimus . Alati võib pooled ära vahetada ja leida teise poole suhtes optimaalse lahenduse . Oluline on see , et antud algoritm leiab ( poolte vahetamisega ) kaks stabiilset lahendit , millest üks on meesoptimaalne ja teine naisoptimaalne . Algoritmi kirjelduses on lähtutud eeldusest , et mehed on pakkuja pool . Alguses on kõik isikud vabad ja paari pannakse nad algoritmi töö käigus . Kui naine pannakse paari , siis ta jääbki algoritmi lõpuni paari . Tema paariliseks olev isik võib aga muutuda . Mees võib olla paaris ja seejärel ka üksikuks jääda . Algoritmi lõpuks on kõik mehed ja samuti ka kõik naised paaris . Algoritm on leheküljel <arv>. Selle algoritmi keerukus on O ( n<arv> ) . Järgnevalt on toodud antud algoritmi kohta käivad olulised teoreemid . Palume lugejal veenduda , kui loomulikud , aga samas täpsed need teoreemid on . Teoreem <arv>. Algoritmi töö käigus paarilise vahetamisel saab naine järjest paremaid paarilisi . Teoreem <arv>. Algoritmi töö lõpeb enne , kui mehe eelistused otsa saavad , st algoritmi töö lõpuks on iga mees paaris ( eeldusel , et kõigil meestel on olemas eelistused kõigi naiste kohta ) . Teoreem <arv>. Pakkumisi tegevate meeste valimise järjekord ei ole saadava lahendi suhtes oluline . Teoreem <arv>. Iga mees saab endale parima võimaliku paarilise , kes ei soovi ( kellel ei teki võimalust ) teda ühegi teise mehe vastu välja vahetada . Teoreem <arv>. Algoritmi väljastatud lahend on alati stabiilne . Teoreem <arv>. Meesoptimaalse ja naisoptimaalse lahendi vahele jäävad ülejäänud stabiilsed lahendid nii , et ükskõik millise paari mehe eelistus naise suhtes on vahemikus , mille alumiseks piiriks on meesoptimaalse lahendi sama mehe eelistus antud lahendi paarilise suhtes ja ülemiseks piiriks on naisoptimaalse lahendi sama mehe eelistus antud lahendi paarilise suhtes . Parima lahendi leidmine Parima lahendi leidmiseks õige kriteeriumi valimine on paaripaneku probleemis kõige olulisem punkt . Probleemi uurivate teadlaste hulgas on juurdunud arusaam , et parim lahend peaks igal juhul olema stabiilne . Väidetakse , eelkõige Suurbritannia tööturgude kurbade kogemuste põhjal , et ebastabiilseid lahendeid võimaldav meetod ei leia poolehoidu osalejate seas ja pikapeale tekib soov tsentraliseeritud paaripaneku protseduuri vältida , mille tulemuseks on nn eelturu ja järelturu teke . Suurbritannia turgudele olid aga iseloomulikud just lisatingimuste märkimise võimaldamine ja ka eelistused ei olnud seal üheselt järjestatud ( ei olnud ordinaalskaalal ) . Näiteks lasti eelistustena vastaspoole mängijad märkida kolme gruppi : esimene , teine ja kolmas grupp . Kõik need kõrvalekalded paaripaneku probleemi standardsest püstitusest muudavad küsitavaks nende turgude saatuse ühese tõlgendamise . Gale'i ja Shapley paaripanekumeetod leiab stabiilse ja ühe osapoole kogukahetsuse minimeerimise suhtes optimaalse lahendi ( täpsemini , ühe võimalikest optimaalsete lahendite hulgast ) . Selle meetodi heaks küljeks on lihtsus ja väga väike ajaline keerukus . Kuid ajapikku tekitab ühe poole suhtes optimaalne ja teise poole suhtes pessimistlik lahend tegelikus elus suure tõenäosusega pingeid . Algoritmile on võimalik lisada ka uusi lisatingimusi , millest nt kahe sõbra või abikaasade ühte asutusse ( või piirkonda ) määramine põhjustab selle , et stabiilset lahendit alati ei leidugi . Nendel ja paljudel teistel põhjustel hakati peagi huvi tundma kogu stabiilsete lahendite hulga suhtes , misjärel tekkis vajadus leida lisakriteerium parima lahendi valimiseks stabiilsete lahendite seast . Selleks lisakriteeriumiks valiti lahendi kogukahetsus - mida väiksem kogukahetsus , seda parem stabiilne lahend . Need kaks valikukriteeriumi ongi jäänud põhilisteks rivaalideks . Kogukahetsuse mõiste - paaride osapoolte eelistuste summa - omab analoogiat hoopis teise ülesannete pere , nimelt rändkaupmehe ülesande minimaalse lahendi leidmisel . Kogukahetsuse lisakritee- riumina kasutamine tõstatab küsimuse , kas oleks võimalik paaripaneku parima lahendi leidmisel lähtuda ainult kogukahetsuse minimeerimisest , ja millised omadused ( sarnasused , erisused ) on saadud lahendil , võrreldes stabiilse lahendiga . Seetõttu ongi vajalik eraldi vaadelda minimaalse kogukahetsuse meetodi rakendamist paaripaneku probleemis . Lahendi stabiilsus ja kogukahetsuse minimaalsus Edasi on lühidalt ära toodud minimaalse kogukahetsuse leidmine . Moodusta iga paari mees-naine jaoks nende vastastikuste kohapallide summa ja pane summad maatriksisse . See maatriks ( nn paariskahetsuste maatriks ) näitab , milline on iga paari kahetsuse määr . Optimumi saamiseks tuleb summade maatriksi igast reast ja veerust valida üks arv nii , et valitud arvude summa oleks minimaalne . See garanteerib kogu seltskonna jaoks minimaalse kogukahetsuse ( MKK ) . Arvude valimisel on heaks analoogiaks kaheksa lipu paigutamine malelauale nii , et ükski neist teisele tuld ei anna . Tähistagu M meest ja N naist . Meeste ja naiste arv on võrdne ning selleks arvuks on n. Mehed tähistame M<arv>, M<arv>, ... , Mn, naised tähistame N<arv>, N<arv>, ... , Nn. Mehe Myzja naise Nyzpaari tähistus on Pyz. Paarid P<arv>... Pii( i = <arv>...n ) moodustavad paariskahetsuse maatriksi P. Olgu tegu nelja mehe ja nelja naisega . Vaatame eelistuste tabelit ( tabel <arv> ) ja summeeritud paariskahetsuse maatriksit ( tabel <arv> ) . Esimene arv summas ridu pidi ( tabelis <arv> ) näitab meeste eelistuste arvu ( <arv> - kõige parem , <arv> - kõige kehvem ) , teine arv summas veerge pidi näitab naiste eelistuste arvu . Tabelis <arv> on toodud mehe ja naise eelistuste summad ( ühe paari kohta ) . Tabel <arv>  Tabel <arv>  Antud näite meesoptimaalne lahend on ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv> ja naisoptimaalne lahend on ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv>. Näite MKK lahend on ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv>. Viimane lahend osaleb ebastabiilsete lahendite tsüklis . Tsükkel ise on järgmine : <arv>. ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv> <arv>. ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv> <arv>. ( P<arv>, P<arv>, P<arv>, P<arv>) = <arv> + <arv> + <arv> + <arv> = <arv> , mis omakorda laguneb jälle lahendiks <arv>. Analüüs ja järeldused . Minimaalne kogukahetsus üle kõikide paaride ei taga stabiilset lahendit . On olemas selline ebastabiilsete lahendite tsükkel , mille lahenditest vähemalt üks on MKK lahend . Kõigepealt selgituseks : iga tsükkel koosneb ainult ebastabiilsetest lahenditest , muidu ei saaks tsükkel üldse tekkidagi . Teiseks , tsükli tekkimiseks on vajalik vähemalt kolme paari olemasolu ( see tingimus on vajalik , kuid mitte piisav ) . Kolmandaks , tsükkel koosneb vähemalt kolmest ebastabiilsest lahendist . Kõige olulisem tähelepanek on see , et mees- ja naisoptimaalsel lahendil on vaid üks ühine paar ( M<arv>, N<arv>) ja kõik ülejäänud stabiilsed paarid esinevad vähemalt ühes tsükli lahendis . Sellest saab püstitada hüpoteesi , et tsüklis osalevad mängijad on jagunenud kahte hulka , millest üks ( tõenäoliselt suurem ) hulk dikteerib stabiilses lahendis teise ( väiksema ) hulga mängijatele kahetsuse osas kehvema lahendi kui minimaalse kogukahetsusega tsükli lahendis . Seega võib esimene hulk mängijaid moodustada koalitsiooni ja tsüklist välja murda eeldusel , et nad teavad kõigi mängijate eelistusi ja tsükli olemasolu . Antud näide on hea näide koalitsioonide võimalikkusest . Lõpuks lisame veel , et minimaalne kogukahetsus annab küll näiliselt hea lahendi , aga kui see lahend on ebastabiilne , võib see hiljem kaasa tuua pika lahutuste seeria . Tsölibaadi mõju lahendi valiku kriteeriumidele Ühes hiljuti avaldatud artiklis stabiilse paaripaneku probleemi kohta ( <arv> ) on analüüsi sisse toodud uudne mõiste - tsölibaat . Tsölibaadiks nimetatakse artiklis olukorda , kus mängija eelistab olla üksi , selle asemel et olla paaris mängijaga , keda ta ei aktsepteeri . Varasemast ajast on olemas ka teine tõlgendus - tsölibaati jääb suurema rühma mängija , kellele kõik väiksema rühma mängijad eelistavad teist suvalist suurema rühma mängijat . Uudse käsitluse järgi võib ka osapoolte võrdse arvu juures lubada , et mängija järjestab vaid osade vastasmängijate eelistused . Selline käsitlus toob parima lahendi valikul kaasa mitmeid huvitavaid olukordi . Allpool on analüüsitud tsölibaadi mõju stabiilsetele lahenditele ja MKK lahendi leidmisele . Tsölibaadi mõju stabiilsetele lahenditele Võtame eespool toodud tsükli näite ja oletame , et M<arv>ei märgi eelistust N<arv>ja N<arv>kohta ( tabel <arv> ) . Tabel <arv>  Sel juhul kaob nii mees- kui naisoptimaalsest lahendist ära paar ( M<arv>, N<arv>) , ning lahendis on kaks tsölibaadis olevat mängijat . Antud näide on järgneva teoreemi tõestuseks : Teoreem . Osapoolte võrdse arvu korral kaob mitteaktsepteerimise märkimisel garantii , et paariline üldse leidub . Selles olukorras tekib kohe küsimus , kas stabiilne lahend , kus on <arv> paari ja <arv> üksikut mängijat , on parem kui MKK lahend , milles on kõik mängijad paaris . Samuti võib tekkida olukord , kus osa stabiilseid lahendeid on üksikute mängijatega ja teistes stabiilsetes lahendites on kõik paaris . Jällegi tekib küsimus , mis kriteeriumi alusel lahendeid hinnata . Tsõlibaadi mõju minimaalse kogukahetsusega lahendile Võtame analüüsi aluseks eelmises peatükis toodud näite . Sel juhul jääb tsükkel küll terveks , kuid tsükli erinevate lahendite kogukahetsuse määramisel tekib küsimus , kuidas hinnata mitteaktsepteerimist . Selleks et välistada mitte- aktsepteeringu mõju erinevate lahendite võrdlemisele , peab mitteaktsepteeringu väärtuseks märkima vähemalt m*n , kus m on meeste arv ja n on naiste arv . Sedasi on tsölibaadivabade lahendite MKK alati väiksem kui tsölibaate sisaldavatel lahenditel , ja näiteks <arv> üksiku mängijaga lahendi MKK on väiksem kui <arv> üksiku mängijaga lahendi MKK . Kokkuvõtteks Tulles tagasi artikli alapealkirja juurde on vaja märkida , et paaripaneku meetoditele leidub ka Eestis küllaldaselt rakendust . Viimastel aastatel on meedias sageli jutuks olnud mitmesugused probleemid põhikoolist keskkooli ülemineku korraldamisel ja ka ülikoolidesse sisseastumisel . Üheks probleemide allikaks on olukord , kus õpilane on edukalt läbinud mitme kooli sisseastumiseksamid ja ta peab tegema valiku ühe kooli kasuks . Valikust teatamine jääb sageli viimasele minutile , mis raskendab äraöeldud kohtadele järgmiste sobivate kandidaatide leidmist . Just selliste olukordade vältimiseks on meil palju õppida stabiilse paaripaneku rakendustest teistes riikides . Ülesanded Lugejatele edasiseks mõtlemiseks on toodud ka mõned ülesanded . <arv>. Luua programm , mis realiseerib Gale'i- Shapley algoritmi . <arv>. Milline võiks olla efektiivne algoritm minimaalse kogukahetsusega lahendi leidmiseks ? <arv>. Kas nelja mehe ja nelja naise eelistuste süsteemis leidub veel teisigi ebastabiilseid tsükleid ? <arv>. Milline on minimaalne eelistuste järjekorra muutuste arv algtabelis , et minimaalse kogukahetsusega lahend muutuks stabiilseks lahendiks ? On ju päevselge , et väga täpset järjestust ei ole suure eelistuste arvu korral reaalne saavutada . Kas õnnestub leida lihtne reegel , mis aitaks leida neid eelistusi , mille muutmisel minimaalse kogukahetsusega lahend oleks stabiilne ( või terve algoritm , kui lihtsalt ei saa ) . Selle uurimuse jätamegi juba lugeja hooleks . A &amp; A toimetus ootab lugejate kirju sellel teemal . Kasutatud kirjandus David Gale and Lloyd Shapley “ College Admissions and the Stability of Marriage ” . //American Mathematical Monthly ( <arv> ) <arv> , <arv>-<arv>. Michael L. Littman “ Lecture <arv> : Stable Marriage ” . <hyperlink> Dan Gusfield “ Three Fast Algorithms for Four Problems in Stable Marriage ” . // SIAM J. Computing , <arv> ( <arv> ) <arv> , <arv>-<arv>. Alvin E. Roth “ A Natural Experiment in the Organization of Entry-Level Labor Markets : Regional Markets for New Physicians and Surgeons in the United Kingdom ” .. // The American Economic Review <arv> ( <arv> ) <arv> , <arv>-<arv>. D. McVitie and L. Wilson “ The Stable Marriage Problem ” . // CACM <arv> ( <arv> ) <arv> , <arv>-<arv>. Michel Balinski and Guillaume Ratier “ Graphs and Marriages ” . // American Mathematical Monthly , ( <arv> ) , <arv>-<arv>. L. Võhandu “ Stabiilne paaripanek ” . // Arvutustehnika ja Andmetöötlus ( <arv> ) <arv> , <arv>-<arv>. L. Võhandu “ Subjektiivsetest hinnangutest objektiivsete tulemusteni ” . TTÜ , <arv>. Leo Võhandu , TTÜ informaatikainstituudi emeriitprofessor Kuidas telefonitsi juhuslikkust garanteerida ? Kas kaks mängijat saavad telefonitsi omavahel ausalt , ilma sohki tegemata kulli ja kirja mängida ? Esimesel hetkel tundub see probleem olema vähemalt veider kui mitte lausa lahendamatu . Ometi pakkus Manuel Blum juba <arv>. aastal meetodi , kuidas kaks mängijat saavad teineteist nägemata täiesti ausal viisil telefoni kaudu kulli ja kirja mängida ( ilma kolmanda isiku abita ) . Blumi artikli kokkuvõttes on järgmised asjalikud read : Alice ja Bob tahavad telefonitsi kulli ja kirja mängida . ( Nad lahutasid äsja oma abielu , elavad erinevates linnades ja soovivad otsustada , kumb saab auto endale . ) Bob ei soovi sugugi , et ta valib “ kulli ” ja kuuleb , et Alice ütleb telefoniliini teises otsas : “ Noh , olgu ... Ma viskan nüüd ... Sa kaotasid ! Auto on minu . ” Eeldades , et pärast lahutust on endiste kaasade vahelised suhted üpris pingelised , kuidas saaks luua tehniliselt samaväärse situatsiooni , mis vastaks silmitsi olevate partnerite puhul kulli ja kirja mängule ? Salakirjameeste keelde ümberpandult esitas Blum tollal protokolli , mis annab probleemile mõistliku lahenduse . Blumi tulemust võib vist lugeda igast tänapäevasest krüptoloogiaraamatust . Meie esitame A &amp; A lugejale alles mõni aasta tagasi lõuna-aafriklase Alko Meieri loodud veidi lihtsama protokolli , mis sobib ka koolis informaatikatundides käsitlemiseks ( või muidu huvilistele uurimiseks ) . Kui asja üle ise veidi mõtelda , siis peaks mäng kulgema kuidagi nii , et Bob teatab telefonitsi mingi teatavaid algtingimusi rahuldava arvu . Alice teeb selle arvuga mingi juhusliku tehte ja saab alati vastuseks kas +<arv> või -<arv>. Kui see tulemus on tal käes , siis Bob üritab telefoni kaudu ära arvata , kumma tulemusega tegemist on . Alice ütleb siis Bobile , kas see ennustas tulemuse õigesti või ei , ja annab oma tehte kohta piisavat informatsiooni , mille järel Bob saab kontrollida , kas Alice rääkis õigust . Kui Bob on oma kontrolli teinud , siis teatab ta oma algselt valitud arvu Alice'ile , kes omakorda saab nüüd kontrollida , et Bob mõtles mängu alustuseks välja ikka sobiva ning kokkulepitud algtingimusi rahuldava arvu . Selline kahepoolne mitmekordne tegutsemine on vajalik , et mõlemad loosimises osalevad mängijad oleksid lõpuks veendunud tulemuse korrektsuses . LOOSIMISE PROTOKOLL Järgnevas siirdume juba matemaatikasse ja arvutite juurde , et nii Alice'i kui ka Bobi tegevus oleks üheselt määratud . P<arv> . Protokolli täitmise esimese sammuna valib Bob kaks erinevat suurt algarvu p ja q , mis mõlemad annavad neljaga jagamisel jäägi <arv> ( ehk nagu arvuteoreetikud ütlevad , on kongruentsed modulo <arv> ) . Seejärel leiab Bob nende kahe arvu korrutise n = pq ja teatab selle Alice'ile . ( Kui suur üks “ suur algarv ” peaks olema ? Lühidalt öeldes peab Bob p ja q valima nii , et Alice ei suudaks mõistliku ajaga arvu n teguriteks lahutada . Küllap Bob teab , kui suured Alice'i arvutuslikud võimed on ! ) P<arv> . Alice valib juhuslikult ühe naturaalarvu a vahemikust [ <arv> , n -- <arv> ] , millel ei ole ühistegurit arvuga n. Siinkohal kõlbab kasutada kas koolis õpitud võtteid või Eukleidese algoritmi . Kui Alice on sellise sobiliku a leidnud , siis arvutab ta selle arvu a ruudu ja leiab n-ga jagamisel tekkiva jäägi . Olgu see arv y . Alice annab oma arvutustulemuse y Bobile teada . ( Formaalselt kirjapanduna arvutab Alice suuruse y a ( mod n ) ) . P<arv> . Suurusele y lisaks arvutab Alice veel ühe arvu , nn Jacobi sümboli ( a/n ) . Selle suuruse defineerime veidi hiljem . Praeguseks on oluline vaid teada , et Jacobi sümboli väärtus on alati kas +<arv> või -<arv>. P<arv> . Bob mõistatab , kas Jacobi sümboli väärtus on +<arv> või -<arv>. P<arv> . Alice ütleb Bobile , kas Bob mõistatas õigesti või valesti , ja teatab ühtlasi oma valitud arvu a. Nüüd järgneb lõputöö . Mõlemad partnerid kontrollivad , kas teine pool pole petnud . Seda tehakse kahes etapis . P<arv> . Bob kontrollib , et y , mille Alice talle andis , on tõepoolest arvu a ruudu n-ga jagamisel tekkiv jääk , ning kontrollib loomulikult ka seda , kas Alice ikka talle sammul P<arv> õigust rääkis . Selleks arvutab ta nüüd ise kah Jacobi sümboli väärtuse , veendumaks , et tuleb õige märgiga suurus . P<arv> . Bob annab Alice'ile teada oma algselt valitud arvud p ja q . Alice arvutab ja kontrollib , et n = pq ja et nii p kui q annavad neljaga jagamisel jäägi <arv>. Uff ! See on parajalt pikk tegevusprotokoll , mis ometi on tüüpiline peaaegu kõigile tõsistele saladusi hoidvatele kommunikatsiooniprotsessidele . Nüüd peaks ka selge olema , kumb mängijatest saab auto omanikuks . On see õnn või õnnetus ? Keegi ei tea ! Meil tuleb aga selle protokolli uurimisel veel veidi vaeva näha . Nimelt on vaja klaarida mõned teoreetilised küsimused ja siis läbi arutada ka paar praktilist momenti . Kõigepealt on selge , et Bob ei tohi osata arvutada y väärtusest Jacobi sümboli väärtust . Selgub , et võrrandil x = a ( mod n ) on täpselt neli lahendit , millest kahe puhul on Jacobi sümboli ( x/n ) väärtus <arv> ja kahe puhul -<arv>. Nii et isegi kui Bobil õnnestuks leida kõik neli lahendit , ei ole tal teada , millisega nendest Alice alustas oma arvutusi . Seega on Bobil ikka vaid <arv> % tõenäosust ära arvata Jacobi sümboli väärtus . Siit tuleb aga kohe uus probleem . Kui Bob näiteks arvab õigesti ära , et Jacobi sümboli väärtus oli +<arv> , siis kas Alice ei saa pettust üritada , asendades oma algse arvu a mõne teise selle kongruentsi lahendiga , mille Jacobi sümboli väärtus oleks -<arv> ? Ta võiks siis Bobile ütelda , et see kaotas , ja anda Bobile uue lahendi , väites , et see oli tema a väärtus . Paraku ( õigemini õnneks ) selgub , et see on võimatu . Alice saab võrrandi teisi lahendeid teada vaid siis , kui ta oskab leida arvu n teguriteks lahutuse . Nii Jacobi sümboli väärtuse arvutamist kui muid lahendeid arutame järgmises punktis . Selle punkti lõpus tuleme aga veel ühe vägagi olulise praktilise teema juurde . Nimelt teab Alice pärast neljandat protokollilist sammu , kas Bob võitis või kaotas , aga Bob ei tea seda ! Kiusliku ( endise ) naisena võib Alice hoida Bobi teadmatuses just nii kaua , kui ta seda soovib . Muidugi on ka sellele trikile vasturohi olemas . Auto on algselt Bobi käes ja kui Alice ei suuda korrektselt , vastavalt protokollile tõestada , et Bob kaotas , siis sõidab Bob rahulikult autoga edasi . Ta lihtsalt loeb mittevastamist või telefonitoru hargile viskamist Alice'i alistumise märgiks . JACOBI SÜMBOL Kui n on paaritu arv ja x suvaline arv , millel ei ole ühistegurit arvuga n , siis Jacobi sümbol ( x/n ) on defineeritud järgmiselt : ( x/n ) = ( x/p<arv> ) ( x/p<arv> ) ... ( x/pn ) , kus n = p<arv>p<arv>...pn on arvu n lahutus algarvude korrutiseks ( algarvud võivad korduda ) . Meil on praegu tegemist lihtsama erijuhtumiga , kus n = pq ning p ja q annavad neljaga jagamisel jäägi <arv>. Aga ikkagi , kuidas leida Jacobi sümboli väärtust , kui arvu n tegurid pole teada ? Selgub , et seda saab teha samm-sammulise taandamisprotsessiga , nii et lõpuks selgub , kas tulemuseks on pluss või miinus üks . Järgnevas skeemis eeldatakse , et n , n<arv> ja n<arv> on naturaalarvud ja kui esineb sümbol ( x/n ) , siis nende arvude suurim ühistegur on üks . S<arv> . ( x<arv> x<arv>/n ) = ( x<arv>/n ) ( x<arv>/n ) S<arv> . ( x<arv>/n ) = ( x<arv>/n ) , kui x<arv> x<arv> ( mod n ) S<arv> . ( -<arv>/n ) = <arv> , kui n <arv> ( mod <arv> ) ning - <arv> , kui n <arv> ( mod <arv> ) S<arv> . ( <arv>/n ) = <arv> , kui n <arv> või n <arv> ( mod <arv> ) - <arv> , kui n <arv> või n <arv> ( mod <arv> ) S<arv> . ( n<arv>/n<arv> ) = ( n<arv>/n<arv> ) , kui n<arv> <arv> või n<arv> <arv> ( mod <arv> ) - ( n<arv>/n<arv> ) , kui n<arv> , n<arv> <arv> ( mod <arv> ) S<arv> . ( -<arv>/n ) = ( <arv>/n ) Nende reeglite tuletamine nõuab küllalt keerukaid arvuteoreetilisi teadmisi , seepärast piirdume vaid demonstratsiooniga , kuidas skeemi viie reegliga saab samm-sammult Jacobi sümbolis olevaid arve vähendada ja jõuda välja lõppvastuseni . Selle samm-sammulise protsessi programmeerimine kas mingi programmeerimiskeele või isegi Exceli abil on päris huvitav tegevus . Esmalt tuleb muidugi toodava näite eeskujul üritada selgeks saada taandamissskeem . See on päris mõnus nuputamisharjutus . Näide . Oletame , et Bob valis n = <arv> = <arv> <arv>. Alice valis juhuslikult arvu a = <arv> ja arvutab a <arv> ( mod <arv> ) . ( Praegu oli ruut väiksem moodulist , nii et jääki ei olnud vaja võttagi . ) Nüüd peab Alice arvutama Jacobi sümboli ( a/n ) = ( <arv>/<arv> ) väärtuse.Esimese sammuna rakendame reeglit S<arv> . Leiame lugeja ja nimetaja jäägid neljaga jagamisel . Need on vastavalt <arv> ja <arv>. Vastavalt reeglile S<arv> võime sümboli lugeja ja nimetaja vahetada : ( <arv>/<arv> ) = ( <arv>/<arv> ) . Edasi kasutame reeglit S<arv> ja leiame <arv> jäägi <arv>-ga jagamisel ( <arv> ) . Seega ( <arv>/<arv> ) = ( <arv>/<arv> ) . Reegel S<arv> põhjal ( <arv>/<arv> ) = ( <arv>/<arv> ) ( <arv>/<arv> ) . Esimese teguri jaoks kasutame reeglit S<arv> , mis ütleb , et ( <arv>/<arv> ) = -<arv>. Teisel teguril tuleb S<arv> põhjal jälle “ sussid püsti ” pöörata : ( <arv>/<arv> ) = - ( <arv>/<arv> ) . Reegel S<arv> annab - ( <arv>/<arv> ) = - ( <arv>/<arv> ) ja reegel S<arv> ütleb , et - ( <arv>/<arv> ) = - ( -<arv>/<arv> ) . Nüüd aga reegli S<arv> põhjal saame lõplikult ( <arv>/<arv> ) = <arv>. Soo-ohh . Läbi sai see teisenduste ahel . Ega siin midagi hirmsat ei olnud . Tuli ainult õige teisendusreegel valida , et Jacobi sümboli sees olevaid arve sobilikul viisil samm-sammult vähendada , kuni reegel S<arv> annab lõpliku vastuse , kas tulemus on pluss või miinus üks . Loomulikult oli meil praegu tegemist tõesti mängunäitega . Alice oleks võinud selle arvu <arv> kerge vaevaga teguriteks lahutada . Edasi oleks ta kongruentsi x = <arv> ( mod <arv> ) neli lahendit leidnud ja toiminud Bobi poolt ennustatud tulemusele vastu . Ta oleks Bobile teatanud , et selle ennustus oli väär ja andnud oma lähtearvuks teist märki andva lahendi . Siit on muidugi vaid üks järeldus : Bob peab tegurid nii suured valima , et Alice ei suudaks seda arvu n kuidagi mõistliku ajaga teguriteks lahutada . PROBLEEME JA TÄIENDUSI Probleem <arv> . Leidke meetod ruutkongruentsi x a ( mod n ) nelja naturaalarvulise lahendi leidmiseks . ( Seda võib vaja minna nii Alice'il kui ka Alice'i rehkendamise tulemust ootaval Bobil . Bob võib ajaviiteks kõik neli lahendit leida ja Alice'i telefonivastuse saamisel kohe öelda , kas Alice räägib tõtt või kipub valetama . ) Probleem <arv> . Kui on tegemist vähegi suuremate arvudega , siis on vaja arvutada arvuti täpsust kaugelt ületavate arvudega . Mõtelge välja meetod , mis võimaldab selle suhteliselt lihtsa ( arvud ei ületa oluliselt arvu n n ) erijuhtumi korral ka väikese täpsusega töötaval arvutil teha ära kogu vajalik töö . ( Näpunäide : tuletage meelde positsioonilise arvusüsteemi definitsioon ja tehke ise pisiprogramm , mis korrutab suvalise pikkusega arve ning leiab meie probleemis nii vajalikke jagamisel tekkivaid jääke . ) Probleem <arv> . Koostage algoritm ja programm , mis realiseeriks nii Alice'ile kui ka Bobile õiglust garanteeriva dialoogi . Eriti oluline on muidugi koostada mõnus (alam)programm Alice'ile vajaliku Jacobi sümboli väärtuse leidmiseks . Probleem <arv> . Üritage uurida , kui oluline see Blumi algtingimus , et p ja q annavad neljaga jagamisel jäägi <arv> , üldse on . Võtke näiteks arvud <arv> ja <arv> , so n = <arv> , tehke algoritmiga töö läbi ja vaadake - uurige , mis juhtus . Kas või miks on see oluline tingimus ? ( See ei ole just kerge probleem ! ) Probleem <arv> . Veenduge , kas tegelikus elus tulevad need pluss ja miinus ühed ikka enam-vähem võrdse sagedusega välja . Kas meil ikka on tegemist juhusliku valikuga ? Andke üks Bobi arvukombinatsioon ette ja laske arvutil veidi tööd teha . Valige Alice'i poolt valitud arvuna sada juhuarvu , leidke kõigi nende jaoks vastused ( pluss-miinus üks ) ja võrrelge tekkinud pilti . Te peate muidugi teadma , kuidas hinnata võrdtõenäosuslikus kulli-kirjamängus juhuslikult <arv>,<arv> -st tekkida võiva hälbe ulatust . Kui te veel stabiilsemat hinnangut soovite , siis tehke neid mänge sada korda . Siis on juba selgelt näha , kas plussidel või miinustel on stabiilset eelist või ei . Probleem <arv> . See probleem on sisult tõsisem . Sageli on vaja kahel teineteisest kaugel asuval inimesel kokku leppida üks juhuslikult genereeritud kood , nii et mõlemad pooled kindlasti teaksid , et see kood on tõesti juhuslik . Probleemi lahendamiseks tuleb protokolli samme P<arv> kuni P<arv> korrata m korda , enne kui Bob avaldab oma arvu n teguriteks lahutuse p x q . Iga kord , kui Bob mõistatab õigesti , kirjutatakse paberile <arv> , valesti ennustamise korral <arv>. Kui selliselt m korda on tehtud , siis on paberil m-kohaline kahendarv . Seda arvu tavalisse kümnendkoodi üle viies saabki ühe juhuarvu vahemikust [ <arv> , <arv> m - <arv> ] . See Blumi protokolli hea omadus võimaldab lahendada terve rea ülesandeid , mida varem peeti võimatuks ilma sohki tegemata käsitleda . Loodame , et see kirjatükk aitab vähendada internetiga seotud kõhklusi ja kahtlusi . Andmekaitse on umbes analoogilisel viisil päris hästi teostatav . Boris Tamm Müügimees It is only when you undertake to use what you have learned that you discover whether you can transform knowledge into performance . Rex Stout Müügimees - see sõna pole just tundmatu , kuid siiski märksa vähem populaarne kui salesman inglise keelt kõnelevates maades . Veel selle kümnendi algulgi , kui sotsialismist tulnud turul oli kaupade defitsiit ja kõik vähegi korralik müüs end ise , polnud niisugust meest ( naist ) vaja . Nüüd , kus oleme sukeldunud avatud turumajandusse , enam ilma läbi ei saa . Rohkemgi veel , tihti sõltub müügimehest see , kas kaup üldse turule pääseb , aga kui ta sinna ei pääse , siis pole niisugust kaupa ka vaja . Milleks selline jutt ? Aga seepärast , et meie , infotehnoloogid või üldse täppiserialade asjatundjad , peame palju enesekriitilisemalt kui seni hoolitsema selle eest , et meie poolt tehtavad kaubad ja teenused oleksid konkurentsivõimelised ja jõuaksid turule . Niisugune mõttelaad tuleb teha omaseks ka üliõpilastele . Ning selle jätkuks peame hoolitsema ka müügimeeste olemasolu eest , kes meie kauba turule viiks . Käesoleva aasta kevadel pidin läbi vaatama ligi viiekümne tehnikaalase teadustöö aruanded ja retsensioonid , enamik neist oli seotud Tallinna Tehnikaülikooliga . Rohkem kui kümme tööd lõppes niisuguse tulemusega , mis tehniliselt võib olla aktsepteeritav , kuid mida mitte keegi mitte kunagi ei hakka kasutama , kui innovatsiooniprotsess sealt edasi ei lähe , st teaduslikku tulemust ei arendata kaubaks ega viida turule . Jätame siinkohal innovaatilise vahelüli ja tootearenduse kõrvale ja oletame , et meil on kauba pilooteksemplar valmis . Näiteks meil on valmis uus programmipakett , mis teenindab senisest paremini mõnda tootmis- või halduskompleksi , sobib mõne olemasoleva platvormiga ning seda võiks rakendada kümnetel objektidel . Kas ta nüüd jõuab turule ? Vaevalt küll . Potentsiaalne tarbija ju seda ei tunne , keegi pole nõus seda tiražeerima , sest see nõuab investeeringuid . Turul ringleb rida tooteid , mis kuidagi või enam-vähem teevad sedasama asja ja mille taga on tuntud firmade pakkujad , see tähendab müügimehed . Kui oleme veendunud , et meie kaup on parem , siis pole ju muud vaja , kui võtame ka müügimehe . Õige , aga kust ? Neid pole kusagilt võtta , sest me pole neid kunagi süstemaatiliselt ette valmistanud . Vanast ajast on säilinud arvamus , et kui teadustulemus on viidud demoseadmeni , siis on ülesanne lahendatud . Tegelikult see sealt alles algab , sest turumajanduslik ühiskond on nõus maksma üksnes nende tulemuste eest , mis ühiskonnale reaalset kasu toovad . Tõsi , vähesel määral annab ka riik toetust . Kuid üksi nendel rahadel ei püsi teadus , nagu põllumajanduski ei püsi väljaklanitud subsiidiumidel . Niisiis on vaja müügimehi . Tallinna Tehnikaülikoolil on majandusteaduskond , kus õpetatakse ärijuhtimist , haldusjuhtimist ja mida kõike veel , kuid püüdke rääkida nende lõpetajatega , et tarvis oleks turule viia uus ja originaalne keemiline protsess või programmipakett või kaval jahvatusseade , ja te saate kõikidelt oma vestluskaaslastelt ( mõned neist on lõpetanud cum laude ) kindla korvi . Saate õigustatult . Need lõpetajad pole valmis teie ülesannet täitma , sest nad pole õppinud kaugeltki kõike seda , mida teie oma ülesandega neilt nõuate , eelkõige ei tunne nad neid fundamentaalteaduslikke printsiipe , millel teie kaup põhineb , ja seetõttu pole neil ka aimu majanduse selle osa struktuurist ja faktidest , kuhu te oma tootega minna tahate . Aga sellest tulenevalt ei tunne nad ka turgu ega oska sellele läheneda . Isegi asjalikuks suhtlemiseks õigete müügiinimestega pole selleks spetsiaalselt treenimata tegelane valmis . Õige müügimehe teadmistepagas peab sisaldama terve finantsjuriidiliste , majandus-psühholoogiliste , loodusteaduslike ja suhtekorralduslike teadmiste konglomeraadi . Ma ei tea , kuivõrd mu “ targad ” sõnaühendid õnnestusid , kuid nende mõte on rõhutada , et müügimehelt nõutakse palju rohkem kui bakalaureusetasemel lõpetajalt , neilt nõutakse vähemalt magistri taset , kui mitte rohkemat . Olen aastaid jälginud ajakirja “ Business Week ” , kust on näha , et enamik maailma saja edukama kompanii CEO-sid ( CEO = chief executive officer , tegevdirektor ) , kes on oma firma nii kõrgele viinud , on enne tippjuhiks saamist olnud tippmüügimehed . Nende baasharidus on kas täppis- või majandusteaduslik ja muu on pärast ülikoolikursust juurde õpitud . Sageli on see protsess vaheldunud tööperioodidega . Mulle meenutab see kangesti normaalset doktorantuuri . Viimastel aastatel oleme suurt rõhku pannud doktoriõppe sisseseadmisele , saanud lõpuks abi ka meie vaeselt riigieelarvelt ja kuidagi on asi hakanud liikuma paremuse poole . See on hea . Päris õigustamatult on aga kahe silma vahele jäänud selle noorte kontingendi õpetamine , kes peaksid meie innovaatikale pürgiva majanduse käivitama ja käigus hoidma . Mingil määral püüab loodus parandada kõiki inimese tehtud vigu . Nii ka siin . Häda sunnil on mitmed meie teadlased hakanud ise müügimeesteks , minnes mööda proovide ja vigade okkalist teed , raisates aega ja tühijooksuenergiat . Kuid see on nende ainus võimalus ja seda väärtuslikumad on saadud kogemused . Sedasama teevad mõned tootearendajad tööstuses . Et tuua kasvõi ükski näide infotehnoloogia vallast , võin öelda , et tean hästi , missugust titaanlikku kommertstööd on teinud noored ja vaprad infoturbe osakonna töötajad Küberneetika ASist , kes töötasid välja tulemüüri Privador ning sellest johtuvad vahendid intranettide koostamiseks suures avatud võrgus . Nad tungisid turule ja on end nüüd juba kindlustanud Eesti jõustruktuurides ja loodetavasti vallutavad varsti vähemalt kogu Baltikumi , aga selleks on muuseas vaja ei rohkem ega vähem kui ameeriklaste avalikku tunnustust . See on suur edu . Õnneks on mõni sedalaadi näide veel , kuid neid on vähe . Püüdkem siis ometi seda olukorda muuta ja hakakem müügimehi teadlikult ette valmistama . Käesoleva artikliga tahangi mõjutada Tallinna Tehnikaülikooli juhtkonda , professuuri , õppejõude , teadureid ja üliõpilasi võtma eeloleval õppeaastal see probleem asjalikult käsile . Rõhutan veel , et minu veendumuse järgi on müügimeeste ettevalmistamise protseduur niisama tõsine kui teaduste doktori oma ja praegusel arenguetapil on Eestil müügimehi vaja mitte vähem kui teaduste doktoreid . Arvan , et A &amp; A on õige koht sellest kirjutamiseks , sest müügimehel peab olema igal juhul kõrge infotehnoloogiliste teadmiste tase ja selle ala baasharidusega asjatundjal on suur šanss lüüa müügimehena läbi ning jõuda oma professionaalsuse redelil väga kõrgele . Aga selle eest premeerib ühiskond heldelt . Projekti koostas Vello Hanson EVS-ISO/IEC <arv> projekti lõppjärk ( II ) Tänane elektronposti käsitlev <arv>. osa lõpetab võrgundusteema . Visandina on ISO-l küll veel olemas ISDN-termineid sisaldav väike <arv>. osa , kuid sellest on otsustatud loobuda ja Eestisse pole see toorik veel saabunud . Õpetlik oleks ta ikkagi . Lisaks uute osade avaldamisele tuleb meil aeg-ajalt tagasi pöörduda ka juba avaldatu juurde . Mitmed varem ilmunud või veel ebaküpses järgus olnud standardiosad on jõudnud tugevasti muutuda , seetõttu tasub nendega uuesti tutvuda . Ühe sellisena on tänasesse rubriiki võetud võrgunduse seisukohalt oluline <arv>. osa . Ka hiljuti avaldatud võrgundusosa ise ( <arv>. ) on saanud uue näo ; muu hulgas on pärisnimi Internet kolinud lisast standardi põhiteksti . Täiesti uus , tunduvalt mahukam ja märksa nüüdisaegsem on <arv>. osa ( “ Programmeerimine ” ) . Elektronposti terminite selgituseks Standardi <arv>. osa mõisted on lihtsad ja võivad tekitada kiusatust leida mugavamaid terminilahendusi . Paraku tuleb arvestada kitsendusi , mida siin on üsna rohkesti . <arv>. Elektronposti kontseptuaalmudeli piires ( selle tuuma esitab standardiosa joonis <arv> ) ei tohi terminid kattuda ega olla vastuolus . <arv>. Rakenduskihi terminid ei tohiks kattuda ka madalamate kihtide terminitega . Seetõttu tuleb vältida nt termineid saatja , vastuvõtja jne. Täiesti järjekindlalt see ei õnnestu : originaaliski on nt receipt ( vastuvõtt ) , eesti keeles tuli delivery tõlkida väljastuseks muude võimalike vastete kohmakuse või kunstlikkuse tõttu . <arv>. Osa <arv> peab ühilduma teiste osadega , eriti <arv>. osaga , mille mõistestik on kogu võrgunduse põhialus . Muu hulgas on sealt pärit edastus ( <arv>.<arv>.<arv> ) ja teisaldus ( <arv>.<arv>.<arv> ) . Soovitav oleks ka ühildumine <arv>. osaga , mis aga on juba moraalselt vananenud ja mille artikleid <arv>. osa mitmes kohas ümber sõnastab . <arv>. Tuleb arvestada sagedaid kontekste , mis muu hulgas dikteerivad mõnikord liitsõna eelistamist sõnaühendile . Nt kasutajaagendi kokkukirjutuse tingib sage ühend lähetaja kasut ajaagent ( vrd lähetaja teisaldusagent ) . Lisaks ülalöeldule on silmas peetud veel mõningaid praktilisi kaalutlusi . Kontseptuaalmudeli pinnakiht on nähtav igale e-posti lihtkasutajale , seetõttu on püütud siin kasutada tavalisemaid , lihtsamaid ja lühemaid termineid ( lähetaja , saaja , väljastus jne ) . Haruldasemaid , tehislikumaid ja pikemaid ( sööde , sõnumiteisaldussüsteem , nimeresolvimine , individuaalsõnumiside jms ) on kasutatud tehnilisemas sisestruktuuris . Tihtigi ei ole otstarbeks jäljendada inglise terminit , kasulikum on võtta eeskujuks prantsuse termin ( ka mitmete määratluste sõnastus on prantsuskeelses algtekstis selgem ja lihtsam ! ) või lähtuda mõiste sisust ( nt ebamäärane message handling on sisult lihtsalt sõnumipost , sõnumite käitlusest on mõtet rääkida ainult konkreetse protsessi tähenduses ) . Niisiis , iga alternatiivi pakkumisel tuleks kohe kontrollida , kas terminisüsteem tervikuna säilitab teovõime ja ratsionaalsuse . Ja lõpuks , valdkonna nimetusena olen ajakirjanduses kohanud vähemalt üheksat eri varianti . Siintoodud kolmest peaks ehk piisama : on täisnimetus , on rekvisiitidesse sobiv lühinimetus ja on tehnilisemateks otstarveteks kõlblik , liitsõnu ja tuletisi võimaldav laensõna . “ Iimeil ” jäägu võhikute sõnaks . Milleks see “ ii ” , kui tigupost on ju lihtsalt post , mitte mail ? Üks originaalitsev koolkond kasutab sõna “ mail ” ; meilereid on siiski tulus eristada maileritest ja veerandmaileritest , selgust on rohkem .  Sõnumipostikeskkonna infovoo dünaamika illustratsioon  Kalle Tammemäe , tehnikadoktor , TTÜ arvutitehnika instituut Teadusseminar FPL'<arv> Glasgow's <arv>. augustist kuni <arv>. septembrini toimus šotimaa suurimas linnas Glasgow's üheksas väliprogrammeeritava loogika alane teadusseminar FPL'<arv> - Field Programmable Logic and Applications . Tegemist on Euroopa-keskse seminariga , mis on oma osavõtjate ja avaldatavate teadusartiklite arvult tagasihoidlik - k.a. <arv> artiklit ja <arv> osavõtjat , kusjuures neist umbes <arv> on antud alaga haakuvast tööstusest . Siiski ületab FPL nende numbritega USAs läbiviidavat sümpoosioni FPGA , arvatavasti ka kvaliteedis . Teadusseminari läbiviimise eest hoolitses seekord Glasgow' Strathclyde'i Ülikool ( möödunud aastal toimus üritus Tallinnas ) , mis on šotimaal suuruselt kolmas . Üldse oli linnas sedavõrd palju ülikooliga seotud ehitisi , et tekkis mingi assotsiatsioon meie oma ülikoolilinna Tartuga . Glasgow' Ülikooli asutas John Anderson <arv>. aastal , tööstusrevolutsiooni esimese laine ajal kui “ kasuliku õppimise koha ” ( a place of useful learning ) . Väliprogrammeeritav loogika , millest on A &amp; A lehekülgedel varem kirjutatud , on kiibitehnoloogia , mis võimaldab programmeeritava funktsiooniga integraalskeeme . Selline lülitus seisab riist- ja tarkvara vahelisel eristusalal - kiip on vaieldamatult riistvara objekt , aga teisalt on selle poolt täidetav funktsioon dünaamiliselt muudetav või vahetatav , mis teeb ta tarkvaraobjektiks . Teadusseminaril juhitigi tähelepanu riist- ja tarkvara vahelise piiri sedavõrd suurele hägustumisele , et neid paradigmasid tuleks vaadelda vabalt üksteiseks konverteeritavatena . Teadusseminari avakõne pidas Wim Roelandt Xilinx'ist . Professionaalse kommertsesinejana maalis ta väliprogrammeeritava loogika tulevikust vägagi roosa pildi , mida siin ka refereerime , aga lõppjärelduste osas soovitaksime olla ettevaatlik . Esimene optimistlik ennustus puudutas väliprogrammeeritava loogika osa kiiret kasvu kogu pooljuhttööstuses . Kui kogu elektroonikatööstuse käive suureneb nelja aastaga <arv>.<arv> miljardilt ( Ameerika biljon = <arv> ) dollarilt <arv>,<arv> miljardini , siis programmeeritava loogika osa selles <arv>,<arv> miljardilt dollarilt <arv>,<arv> miljardini ehk kaks korda ! Ka hinnad lähevad alla , kuigi head hinnad soosivad vaid hulgiostjat , kes ei pea paljuks <arv> <arv> kiibi suurusi seeriaid . Selliste jaoks maksab <arv> <arv> loogikalüli kiibil vaid ühe dollari ehk siis miljon loogikalüli vaid <arv> dollarit . Naeruväärne hind pantripaindlikkusega jõudluse eest ! Võrdlusena piisab <arv>-bitise RISC-protsessori jaoks umbes <arv> <arv> loogikalülist . Väliprogrammeeritavus tähendab aga funktsiooni ülikiiret vahetatavust - justkui puudutus võlukepikesega , ja RISC protsessori asemel on krüptofunktsioonide kiirendi , siis protokolliprotsessor , siis videodekooder jne. Teiseks , kui miljon ümberprogrammeeritavat loogikalüli muutus tehnoloogiliselt võimalikuks <arv>.aastal ( Xilinx Virtex V<arv> , <arv> miljonit transistori ) , siis praegu prognoositakse selle näitaja kahekordistumist Moore'i seadusele vastavalt poolteise aasta jooksul või isegi kiiremini . Wim Roelandti optimistlik väide , et aastal <arv> on disaineri laual kiip <arv> miljoni superpaindliku loogikalüliga , tõi nii mõnelegi kahtleva muige näole - aga kes teab , julge hundi rind on rasvane ... Muutused disainerite tavades on juba toimunud - ühe näitena aktsepteeritakse , et PCI-kontroller võib olla kõige ratsionaalsemalt ja hinnasoodsalt realiseeritav väliprogrammeeritavas loogikas . Kuigi vastav intellektuaalne omand ( sisuliselt binaarfail loogika programmeerimiseks ) maksab <arv> dollarit , on see tühine hind , mis masstootmises hajub ühe toote kohta olematuks lisakuluks . PCI-kontroller erikomponentidel tuleb umbes kolm korda kallim . Teadusseminari sisuline pool oli täpselt välja peetud - kõik keerles ikkagi väliprogrammeeritava loogika ümber , aga kattis nii uute tehnoloogiliste ja arhitektuuriliste lahendite uuringuid , projekteerimisvahendite väljatöötamist kui ka rakendusi . Silmatorkav oli Xilinx-tehnoloogia kesksus , sest tegelikult valdavad samalaadset tehnoloogiat ka teised tegijad , esmajoones Altera . Põhjuseks võib olla Xilinxi esindajate traditsiooniline osavõtt , sest kaks nii suurt firmat ühele väikesele teadusseminarile lihtsalt ei mahu . Sama olulised on nüansid tehnoloogias ja sisendkirjelduste võimalikus suuremas abstraktsuses , mis teevad Xilinx-kiibid atraktiivsemaks teadus- ja akadeemilistele ringkondadele . Huvipakkuv oli ettekanne Pennsylvania Ülikoolist , mille teemaks olid viirused väliprogrammeeritavas tehnoloogias . Vastavate kiipide levik , projekteerimis- ja programmeerimisvahendite internetilembus ning kõrge võimalik funktsionaalsus on kokku jõudnud uuele kvaliteeditasemele , mis tähendab ka uusi mängureegleid . Kui tarkvaraviirus ei hävita riistvara , siis viirus väliprogrammeeritavas loogikas võib tekitada elektrilisi konflike ( saates siinile eri ahelaid mööda samaaegselt signaali vastandväärtusi ) . Lühiseefekti tulemusena suureneb tarbevool , pooljuhtkristallis eralduv soojusenergia kasvab ning see võib vabalt viia fataalsete tulemusteni . Viirusskeem võib tekitada siinidel või muudel olulistel ahelatel signaalihäireid , mis efektiivselt blokeerivad arvuti ( süsteemi ) töö . Õnneks on riistvaraviiruse levimise teed ühised programmiviiruse omaga ja seepärast võib loota abi juba olemasolevatelt viirustõrje meetoditelt . Mõneti haakus sellega posteriettekanne Braunschweigi Tehnikaülikoolist , mis rääkis evolutsiooni modelleerimisest väliprogrammeeritava loogika abil . Virtuaalsed olendid võitlevad mäluressursside pärast , mutatsioonid ja ristamised teevad võimalikuks uute , paremini kohastunud liikide tekke . Antud klassi ülesannet osutus võimalikuks realiseerida alles käesoleval aastal , kui Xilinx Virtex seeria kiibid muutusid kättesaadavaks . “ Elukaid ” lubati laboris kindla luku taga hoida . FPL'<arv> parima artikli preemia - <arv> USD - läks Karam Chathale ( pärit Indiast ) Cincinnati Ülikoolist ( “ Riist- ja tarkvara koosdisain dünaamiliselt rekonfigureeritavatele arhitektuuridele ” ) . Jääb vaid lisada , et järgmine , milleeniumiseminar FPL <arv> , toimub Austrias , Carinthia Tehnikainstituudis . Muide , TTÜ arvutitehnika instituudis on olemas projekteerimispaketid ja prototüüpimisvahendid nii Xilinx-tehnoloogia tundmaõppimiseks kui ka teaduslikuks eksperimenteerimiseks . Viiteid Xilinx , Inc. : <hyperlink> FPL'<arv> : <hyperlink> Glasgow Strathclyde Ülikool : <hyperlink> FPL'<arv> : <hyperlink> TTÜ arvutitehnika instituut : <hyperlink> Uudised valis ja pani kokku Uuno Vallner , Riigikantselei riigi infosüsteemide osakonna nõunik Uudiseid RIIGIKANTSELEI KORRALDAS <arv>. AASTA SEMINARI Riigikantselei korraldas koostöös Eesti Infotehnoloogia Seltsiga <arv>. septembril Tallinnas <arv>. aasta vea probleemi käsitleva rahvusvahelise konverentsi . Riigikantselei riigi infosüsteemide osakonna juhataja Arvo Oti sõnul oli riigi poolt korraldatud konverents lisaks avalikule sektorile suunatud ka eraettevõtete infotehnoloogia juhtidele ja spetsialistidele . Konverentsil esinesid Eesti , Läti , Leedu , Venemaa ja Soome infotehnoloogiaspetsialistid . Eesti riigiasutuste ja eraettevõtete kõrval esinesid konverentsil ka Venemaa energeetika- ja kütuseministeeriumi infotehnoloogiaosakonna juhataja , Läti <arv>. aasta projekti koordinaator , Leedu avaliku halduse ja kohalike omavalitsuste ministeeriumi aseminister informaatika ja informatsiooni alal ning mitmed eksperdid Soomest ja Rootsist . Ürituse korraldust toetasid Eesti Telefon , Microlink , Hansapank ja Hansa Business Solutions . Riigikantseleis tegeleb koordineerimisega ühelt poolt riigi infosüsteemide osakond ja teiselt poolt ka koordinatsioonibüroo , mis teenindab valitsuse kriisikomisjoni . KALLIS WINDOWS <arv> Firmad , kes soovivad kärpida oma suurenevaid IT-kulusid Microsoft Windows <arv> abil , peaksid veel kord järele mõtlema . Windows <arv> “ migratsioon ” võib väga palju maksma minna ( kogukulusid hinnatakse $<arv> ühe PC kohta ) , teatab IT konsultatsioonifirma Gartner Groupi poolt tehtud uurimus . TELEKOMMUNIKATSIOONI- JA INFOTEHNOLOOGIAFOORUM “ VISIOONIST LAHENDUSTENI ” Foorum on seni toimunuist suurim info- ja telekommunikatsiooni spetsialistide kokkutulek . Esinesid Nokia asepresident Stefan Widomski ja firma interneti alajaotuse peadirektor Nils Lagerström.Omapoolseid visioone uue aastatuhande arengutendentsidest esitasid maailma suuruselt teise tarkvaratootja Oracle Corporation asepresident Pier Carlo Falotti ja Rootsi suurima telekommunikatsioonifirma Telia rahvusvaheliste operatsioonide president Hans E. Golteus . Põhiteemad olid : kolmanda põlvkonna mobiilside lahendustest , dokumentide haldussüsteemist ning kaasaegsetest andmesidelahendustest . EESTIS ON ARVUTI OSKUSTUNNISTUSE OMANDANUD <arv> INIMEST Eestis on üle-euroopaliselt tunnustatava arvutikasutaja oskustunnistuse ( AO ) aasta jooksul omandanud <arv> inimest , kellest <arv> on läbi teinud kõik tasemeeksamid . AO tõendab elementaarset arvuti kasutamise oskust ja on põhimõtteliselt eluaegne , nagu ka näiteks autojuhiluba . Arvutikasutaja oskustunnistus hõlmab seitset kasutusala ja igaühe kohta võib sooritada eraldi eksami . Kasutusaladeks on infotehnoloogia ja ühiskond , arvuti kasutamine ja failihaldussüsteem , tekstitöötlus , tabeltöötlus , andmebaasid , arvutigraafika ja interneti kasutamine . Eestis väljaantud arvutikasutaja oskustunnistust tunnustab hetkel <arv> Euroopa riiki , aga ka näiteks Austraalia , Kanada , Lõuna-Aafrika Vabariik ning USA . Eesti Infotehnoloogia Selts sõlmis lepingu üle-euroopaliselt tunnustatud põhimõtete alusel väljaantava arvutikasutaja oskustunnistuse kasutuselevõtmiseks Eestis mullu <arv>. septembril . EESTI TELEFON RAKENDAB TÖÖLE INTERNETI OTSEÜHENDUSE ROOTSI Eesti Telefon rakendab koostöös Rootsi firmaga Telia veel septembris tööle interneti otseühenduse Rootsi . Uus otseühendus kulgeb mööda ligi <arv> kilomeetri pikkust merealust valguskaablit Hiiumaalt Tahkuna poolsaarelt Rootsi Stavsnäsi linna ning kasutab andmeedastamiseks uudset ATM-tehnoloogiat . Esialgu on interneti-ühenduse kiiruseks kuni neli megabitti sekundis , kuid nõudluse kasvu korral on võimalik tõsta andmeedastuskiirust kuni <arv> megabitini sekundis . Eesti Telefonil on Atlase klientide jaoks lisaks Rootsi otseühendusele interneti otseühendused ka Soome ja Kanadasse . TELE<arv> PAKUB KAABELVÕRGU KAUDU INTERNETI PÜSIÜHENDUST Kaabelvõrgu kaudu pakutav interneti-ühendus on mitukümmend korda kiirem kui tavalise modemi kaudu pakutav ühendus . Interneti kasutamine ei hoia kinni telefoni- ega faksiliine , samal ajal saab vaadata ka kaabeltelevisiooni . Kliendil tuleb maksta vaid fikseeritud kuutasu , millele ei lisandu mingeid täiendavaid minutimakse nagu modemi kaudu sissehelistamise korral . Lisaks on võimalik TELE<arv> teenuse raames tagatisraha eest kasutada ka püsiühenduseks vajalikke kaabelmodemeid . TELE<arv> kaubamärgi all pakutakse Eestis praegu <arv> linnas kaabeltelevisiooniteenust ja tasuta sissehelistamisteenust . TELE<arv> kaubamärgi all osutatakse telefoni- , andmeside- ja interneti-teenuseid enamikus Skandinaavia ja Lääne-Euroopa riikides . UNINET PAIGALDAB EESTI JA SOOME VAHELE VALGUSKAABLI Unineti Andmeside AS alustas <arv>. septembril uue Tallinna ja Helsingi vahelise merealuse valguskaabli paigaldamist , mis parandab tulevikus tunduvalt Unineti pakutavate rahvusvaheliste andmesideühenduste kvaliteeti . Lõplikult loodetakse uus valguskaabel ühenduse pidamiseks kasutusele võtta veel selle aasta sees . Uus valguskaabliühendus parandab oluliselt Unineti Andmeside ASi pakutavate rahvusvaheliste andmesideühenduste kvaliteeti . ESTONIAN AIR KINKIS MEREMÄE VALLALE ARVUTEID AS Estonian Air kinkis Meremäe vallale kümme arvutit , mis antakse koolidele . Idee kinkida arvutid just mõnda Eesti kaugemasse piirkonda , kus neid hakkaksid kasutama kooliõpilased , tekkis Estonian Airi juhtidel arvutipargi väljavahetamise käigus . Viis arvutikomplekti anti üle Paistu raamatukogule , Järva-Jaani Keskkoolile ning Kärstna Põhikoolile . BALTIC COMPUTER SYSTEMS TOETAB MAANOORTE HARIDUST Arvutifirma Baltic Computer Systems kinkis Viljandi- ja Järvamaa valdadele viis arvutikomplekti , millega püütakse toetada maanoorte haridust ning maakultuuri edendamist . BALTIC COMPUTER SYSTEMS TÄHISTAS <arv>. AASTAPÄEVA Eesti suurim lõpptarbijale orienteeritud infotehnoloogiaettevõte Baltic Computer Systems ( BCS ) tähistas <arv>. septembril oma <arv>. aastapäeva . BCSile on tema kümneaastase tegevusaja jooksul omistatud muuhulgas tiitlid IBM Business Partner , Microsoft Certified Solution Provider ( MCSP ) , Microsoft Qualified Dealer ( MS QD ) , Data Fellows Anti-Virus Center , Microsoft Certified Technical Education Center ( MS CTEC ) , European Computer Driving Licence ( ECDL ) ning Virtual University Enterprises ( VUE ) . Arvutustehnika tootjate poolt on BCSile omistatud Compaq System Reseller ja sertifitseeritud hoolduskeskuse Powerware Certified Support Center nimetus . BCSi tegevusaladeks on infosüsteemide arendus ja teenindus , arvutikoolitus ja arvutustehnika müük .