kirjak	aja_pm_1997_03_31.tasak.ela	JUHAN KIVIRÄHK , valitsuse pressibüroo direktor Eestis on palju väga olulisi probleeme , millest on esikohal peaministri Ühispangast võetud laen , ja on ka väheolulisi probleeme , nagu näiteks eelmisel valitsuse istungil arutatud Eesti metsapoliitika . Nii selgub <arv>. märtsi “ Postimehes ” peatoimetaja repliigist . Samast saame ka teada , et valitsuses istuvad ministrid jagunevad tähtsateks ja vähetähtsateks . Viimaste hulka kuulub Vahur Kalmre arvates keskkonnaminister , kelle hooleks on seesama metsapoliitika . Kui kõik ajakirjanikud sellist mõtteviisi jagaksid , oleks ilmselt mõttetu pärast valitsuse istungit ajakirjanikele teavet jagada . Valitsuse istungid on sageli surmavalt igavad , seal langetatakse suurel hulgal rutiinseid , kuid riigi normaalseks toimimiseks vajalikke otsuseid . Ja mida enam asjad Eestimaal korda saavad , mida paremini hakkab toimima riik , seda igavamaks valitsuse istungitel läheb . Seetõttu on mõistetav , et ajakirjanikud kasutasid istungijärgset võimalust vahetuks suhtlemiseks peaministriga seni ära ajakirjanduslikult köitvamate materjalide hankimiseks , kui istungi päevakord seda pakkuda suudab . Samal ajal külastavad pressikonverentsi ka need ajakirjanikud , kes soovivad saada ülevaadet valitsuse istungil otsustatust . Nende huvi rahuldamine on valitsuse pressibüroole väga oluline , sest kuidas muidu jõuaks valitsuses otsustatu rahvani . Tihti on need ajakirjanikud tundnud ennast häirituna , kui infotund on kujunenud mõne ajakirjaniku soolodialoogiks peaministriga ja istungist endast ei räägita sõnagi . Et need kaks seltskonda - istungil otsustatu vastu huvi tundjad ning need , kes soovivad kuulda peaministri hinnanguid aktuaalsetele küsimustele - lahku viia , kavandatigi muudatused valitsuse pressikonverentside korras . Teisipäevane show ei kao : küsimusi vabal teemal saab esitada peaministrile pressikonverentsidel , mida valitsuse pressibüroo hakkab korraldama kolmapäeviti . Vahetult pärast valitsuse istungit aga toimub infotund , kus valitsuse pressiesindaja annab ülevaate istungil otsustatust ja lisaks sellele toetab mõni ministritest teda istungil arutatud põhimõttelise tähtsusega küsimuste valgustamisel . On väga kahju , et ajakirjanikud meie taotlusi ajakirjandusega suhtlemist parandada vääriti tõlgendasid . Valitsuse pressibürool pole nüüd ega edaspidi mingit kavatsust piirata ajakirjanduse võimalusi valitsuse tegevuse kriitiliseks käsitlemiseks . Samas peaksid ajakirjanikud aru saama , et valitsuse pressibürool lasub vastutus edastada avalikkusele ainult absoluutselt õiget , igati kontrollitud informatsiooni . Ei maksaks solvuda , kui ametiisikul pole ette hoiatamata talle helistavale ajakirjanikule momentaanselt vajalikku informatsiooni anda või peab ta vajalikuks andmeid eelnevalt kontrollida . Uudistejahil ajakirjanikel on kogu aeg kiire , nad ei malda enam ära oodata valitsuse ametlikke otsuseidki , vaid vehivad poole tee pealt sisse istungitele esitatavad projektid , asudes neid kommenteerima . Ajalehtede omavaheline võidujooks , kes uudise esimesena kätte saab , on mõistetav , kuid valitsuse pressiteenistus ei pea võimalikuks ega vajalikuks sellele võidujooksule kaasa aidata , veelgi vähem selles osaleda . Vastasel korral ei saa pärast enam keegi aru , milles seisnes tegelik otsus ja mis oli kirjas vahepealses tööversioonis . JÜRI EHASALU , jurist Tallinn Suurt reedet , vaikset laupäeva ja ülestõusmispühi teatakse , tuntakse ja tähistatakse kogu kristlikus maailmas . Need kirikupühad on näiteks kõikides Skandinaaviamaades ka riigipühad . Suur reede ja esimene ülestõusmispüha on Riigikogu otsusega riigipühad ka Eestis . Üllatab , et riigitelevisioonis seda seni ei teata ja AK diktor loeb suure reede ehk Kristuse surmapäeva õhtul teksti , milles vaatajale soovitakse häid kevadpühi . Kel vähegi viitsimist , saab seadusetähest või näiteks ka EE <arv>. köitest ( lk.<arv> ) teada , et kevadpüha on hoopis <arv>. mai , mida lähiminevikus töörahva rahvusvaheliseks solidaarsuspäevaks tituleeriti . Selline asjatundmatu hämamine usupüha ümber võinuks vahest rõõmustada EKP Keskkomitee ateismisektorit , televaatajana ja maksumaksjana ootaksin avalik-õigusliku televisiooni uudistetoimetajatelt oma töökohustuste täpsemat täitmist . JANNO TALU , Tartu <arv>. märtsil tänaval kõndides võisid end kangelasena tunda . Tuttavad soovisid jaksu kirjandiks , osa tundis kaasa , et meid oli katsejäneste rolli pandud . Koolimajas oli lauanurgale pandud neli saiakest ja morsiklaas . Pettumusega tuli tõdeda , et saiakesed olid seal ilmselt terve nädalavahetuse seisnud . Pärast eksamikorra tutvustamist kõlasid raadiost täistunni piiksud . Nüüd see algas ! Ainult kümme teemat ! Ühestainsast etteantud lausest tuli eeskirjade kohaselt vähemalt <arv>-<arv> lehekülge mõtteid välja pressida ( lühemate vaimusünnitiste korral rakendatakse karmimat kirjavigade hindamise skaalat ) . Raskeks läks neil , kes on harjunud end konkreetselt väljendama . Kahtlasena tundus normi täitmine nähes , kuidas oli joonitud eksamivihik . Ise joont hoides oleks servad natukenegi laiemad jätnud , kuid spetsiaalsetes vihikutes oli see võimatu . Päris lootusetuks läks kirjutamine , kui kolme ja poole leheküljeline mustand kuivas puhtandi kirjutamisel kolmeleheküljeliseks . Enimvalitud teemad olid “ Ajakirjandus ühiskonna mõjutajana ” ning “ Aukartus elu ees ” . Vaid kolm õpilast valis kirjandusliku teema . Spordist huvitatud vihastasid sporditeema puudumise pärast . Üldiselt möödus eksam vahejuhtumiteta . Suuremad skandaalid tekivad arvatavasti siis , kui hinded teatatakse ning apellatsiooni aeg kätte jõuab . ANDRES TARAND Ekspeaminister Andres Tarand on Riigikogu Mõõdukate fraktsiooni esimees . Maaelu ülepolitiseeritud käsitlemine Eestis on kestnud aastaid . Näib , nagu usuksid sel teemal sõnavõtjad tõemeeli , et loosungite püstitamine toob jõukuse majja ning realiseerib kunagise Hrushtshovi unistuse oluliste erinevuste kaotamisest linna ja maa vahel . Seda muidugi linna arvelt , sest kogu maaparteide käsitlus arenenud linnast ja mahajäänud maast keskendub mitte maa järeleaitamisele , vaid linna tagasikiskumisele , kuna vaene võrdsus tähendab nende leksikas õiglust . Vastandamisele üles ehitatud poliitilise propaganda mõju kujuneb juba statistiliselt mõõdetavaks . Kurvastuseks näitab Eesti kõrvutamine konkureerivate naabritega , Läti ja Leeduga , et viimase paari aasta jooksul on oluline osa edust maha mängitud . Selle põhjuseks on poliitiline kihutustöö poliitiliste otsuste langetamise asemel ja vastandamisideoloogia tarvilike pragmaatiliste sammude asemel . On viimane aeg maaelu küsimustes selguse ja konkreetsuseni jõuda . Ka neil , kes oma kutsetöö - otsuste langetamise parlamendis - on asendanud rändpropagandisti või künnivoliniku ametiga . Olgu veel kord rõhutatud , et maaelu ei saa käsitleda kitsas põllumajandusliku tootmise kontekstis , mis kahjuks on tunnuslik kõigile maarahva ühisüritustele , kaasa arvatud kongressile . Mille poolest erinevad näiteks metsanduse , kalanduse või teraviljakasvatusega tegelevate inimeste probleemid maal ? Mille poolest erineb töötatööline maal oma saatusekaaslasest suurlinnas ? Küsimusi jätkub . Analüüsides propagandat , mis on omane neile , kes pretendeerivad maarahva esindamise monopolile , tuleb täheldada , et propageeritakse saamatuse eeliseid isikliku aktiivsuse ees , abivajaja ja sotsiaalse sõltlase mentaliteeti . Tulemuseks ongi inimeste elatustaseme langus , milles süüdlased on maaparteidel kohe ka kätte näidata . Eks Laari valitsus tapnud ju rahva lehmad ja sead , eks just kolhoosikorra vaenlased imenud salakavalalt maa seest välja viimase rammu ! Faktid , mida maarahva eest kiivalt varjatakse , kõnelevad teist keelt . <arv>.-<arv>. aastani oli langustrend põllumajanduse põhiharudes nii Eestis , Lätis kui Leedus enamvähem ühesugune , nagu ka selle peapõhjus - Venemaa odava energia tarned lõppesid . Eesti saavutas olulist edu järgmisel kahel aastal . Kui võrdleme eestlaste ostujõudu naabrite omaga , siis sai Eestis <arv>-<arv> keskmise palga eest nii loomaliha , mune kui piimasaadusi peaaegu poolteist korda rohkem . Ka ostujõu kasv oli kiirem ( Eestis <arv> , Lätis <arv> ja Leedus <arv> protsenti ) . <arv>. aastal aga vahe oluliselt vähenes . Ainus , mis meie kasuks pööras , oli leivahinna suhe Leeduga võrreldes , mille põhjustas leiva doteerimise lõpp seal . Seega on Eesti suhtelist edu kaotanud just ajal , mil maarahva valitud mehed on saanud Toompeal võimu teostada . Seda ei saa enam õigustada juttudega tootmise inertsist , mille tõttu valede otsuste mõju ilmneb alles aastaid hiljem . Kui veel lisada väited , et põllumajanduse laostumise on põhjustanud linnakoolis käinud otsustajad , jõuab absurdini . Kuid võibolla just siin on ka üks praeguste probleemide lahenduse võtmeid . Vastandamise ideoloogia jutlustab põllumajanduse spetsiifikat , mistõttu tuleb selle majandusharu juhtimiseks ja reguleerimiseks ülal pidada eraldiseisvaid avalikke struktuure . Justkui põllumajandus oleks mingi imenähtus , mida filosoofia ja loodusseadustega kirjeldada-käsitleda ei saagi . Ei saa inimesed väljastpoolt ehk linnast , kusjuures piir jookseb veel ka parteilisi kupitsaid pidi . Kahe viimase aasta vältel on seetõttu säilitatud ja laiendatud riigi spetsiifilisi põllumajandusasutusi ning neid isegi juurde asutatud . Nii on suurenenud põllumajanduse administreerijate hulk ning nende ülalpidamiskulu , tulu aga pole kuskilt märgata . Põllumajandusjuhtide nõudmisel on lõhutud mitu tervikut , alustades haridusest ja lõpetades kaubandusega . Põllumajanduslikud õppeasutused ei kuulu haridus- , vaid põllumajandusministeeriumi valitsemise alla , ehkki viimase haridusalane pädevus on küsitav . Ühtlasi on sellega kaotatud võimalus rakendada Eesti haridussüsteemis ühtset mõõtmisalust , haridusstandardit . Majandustegevuse riiklik kureerimine elab vanast traditsioonist samamoodi lahus ( majandus- ja põllumajandusministeerium ) , nagu möödunud aastast ka toodangu realiseerimine maailmas . Põllumajanduskaubanduskoja asutamisse uputati valitsuse reservist enam kui miljon , pärast seda pole asutusest enam midagi kuulda . Eriti kummaline on olukord aga valdkonnas , mille abil kohalikku toiduainetootjat kõige hõlpsamalt toetada saaks - see on standardite ja kvaliteedikontrolli alal . Ka siin veavad vägikaigast kaks riigiasutust - tervisekaitse- ja veterinaartalitused - , kusjuures kummalgi ei jätku ressurssi tegeliku kasu tootmiseks . Ainuüksi säästuga maamajanduse administreerimise arvelt , dubleerimise kaotamisest tekkivate vabade vahenditega saaks palju korda saata , algatuseks rajades paremini funktsioneeriva nõustamissüsteemi , millega aidataks maaelu üle seni propageeritavast mõtteinertsist ja ülalpeetava mentaliteedist . Paralleelselt sellega on täiesti reaalne käivitada efektiivne tootmine maal , kasvõi jõuvõtetega sundides venitajaid maareform <arv> aasta asemel maksimaalselt viiega läbi viima . See omakorda annab kindluse , mille baasilt saab iga maal elav inimene hakata mõtlema , kuidas ennast ühiskonnale kasulikuks ja vajalikuks teha . Ühe näitena võimaluste mitmekesisuse ilmestamiseks võib võtta sellesama energia , mis maaelu allakäigus määravat rolli etendas . Energiat vajab inimkond ka tulevikus ning aina rohkem ja rohkem . Ilma selleta ei pääse liikuma energiamahukas põllumajanduslik tootmine ega ka toiduaineid töötlev tööstus . Mida lähemal tarbijale energiat toodetakse , seda väiksemad on transpordikulud . Ja tarbijad ei ole tulevikus maal vaid toidutootjad , üha rohkem inimesi elatub muust , alustades turismist ja lõpetades juukselõikusega . Elektri ja soojata ei pääse nemadki . Nii tuleb toota endale ja kui üle jääb , siis see linnamehele maha müüa . Tal ju koduõuel küttepuud ei kasva . IVAR KOSTABI , Postimees SAMAL TEEMAL : Maarahva kongressile mõeldes . “ Postimees ” , <arv>. , <arv>. , <arv>. , <arv>. , <arv>. , <arv>. , <arv>. , <arv>. , <arv>. , <arv>. , <arv>. , ja <arv>. märts . Ei saa öelda , et olukorrast maal poleks Eestis üldse räägitud . Vastupidi , kui Riigikogus <arv>. aastal korraldatud kahe istungipäeva pikkune ülddiskussioon kaasa arvata , on täna Tartus peetav maarahva kongress nelja aasta jooksul juba viies üleriigiline maaelu- ja põllumajandusteemaline suurarutelu . Seega südant on puistatud piisavalt , kuid sellega on kõik enamasti ka lõppenud , kui mitte arvestada maarahva kongressist võrsunud ja Riigikogu <arv>. aasta valimistel Koonderakonna ja Maarahva Ühendusele suure hulga hääli toonud Arnold Rüütli Eesti Maarahva Erakonda . Ent erakondadest hiljem . Hetkel on elu maal äraootavas seisus . Kes vähegi saab , püüab seal ikka vastu pidada , sest ära minna ei ole ausalt öeldes samuti kuhugi , eriti üle keskea inimestel . Maal ei jää vähemalt nälga , sest talvekartuli jõuab igaüks endale isegi labidaga kaevates kasvatada . Aga see pole muidugi see , kuhu maarahvas <arv>. aastal muudatustest rääkima hakates lootis jõuda . Teistpidi on paljudel meeles , et praegune madalseis ei ole Eesti maaelus isegi sellel sajandil esimene , rääkimata eelmistest , võibolla veel raskematest sajanditest . Kõikvõimalikest tagasilöökidest hoolimata ei ole põllupidamine ja loomakasvatus siin kunagi välja surnud . Ju see annabki lootust , et ei sure ka nüüd , sest meil on karm , kuid helde loodus , mis ei kasvata mitte ainult mastimände , vaid ka hernest ja porgandit , rääkimata rukkist või kartulist . Pane ainult õigel ajal õige seeme õigesti hooldatud mulda . Häda muudatuste pärast Igasuguste suuremate muudatustega on paratamatult see häda , et kõik ei suhtu neisse ühtemoodi . Põllumajandusreform jagas maatöötajad ja -poliitikud samuti kahte lehte . Ühed pooldavad talundust , teised endiste suurmajandite järglaste elushoidmist . Nende vahel aitavad vett segada rahvusvahelised finantsorganisatsioonid , kelle täpsematest kavatsustest ei tea laiem üldsus midagi , kuid keda mõlemad pooled kahtlustavad plaanis kohapeal toodetu Eesti toiduaineturult üldse välja suruda . Kahe leeri pusklemine on kestnud juba aastaid . Talud ei olnud jõudnud veel õieti tekkimagi hakata , kui agrotööstuskompleksi ideoloogid alustasid vastupropagandat , korraldades seda ausalt öeldes küllaltki nutikalt . Selleks juhiti jutt igal võimalusel talude ja suurmajandite poliitiliselt vastasseisult tehnoloogilisele , hakates rääkima , et talus on inimene muidugi omanik , aga efektiivne tootmine on mõeldav ikkagi ainult suures majandis . Kuidas kellelegi kasulik Kes praegu tõhusamalt toodab , ei oska isegi põllumajandusministeerium täpselt öelda , sest andmed maal toimuvast on vastukäivad . Endised ATK spetsialistid kaebavad , et lõviosa nendeaegsest põllumaast on juba söötis , edukamad talunikud jälle , et nendel on harimiskõlblik maa juba otsas . Ilmselt serveerib ja tõlgendab kumbki pool andmeid nii , nagu talle kasulikum . Ülevaate saamist raskendab kindlasti see , et paljud väiketootjad , olgu ametlikud või mitteametlikud talunikud , müüvad oma toodangut käest kätte , turgudel või tuttavate kaudu . Kes teab , mismoodi see asi paljudes ühistuteski on . Igaüks võitleb oma olemasolu eest nagu oskab . Valitsuse ja eriti maksuameti silmis on see kõik varimajandus , mille hõlma ei ole hakatud ilmselt ainult sellepärast , et võrreldes naftaäriga on tänaval piima või munade müümine siiski vaid sentide mäng . Kes kardab kodus tapetud looma liha ? Eraloomakasvatajate käed on siiski juba kammitsais , sest kodus tapetud loomade lihaga enam turule ei lasta . Selle määruse algatajaid tuleb ilmselt otsida tapamajade tsunftist , kellele tõenäoliselt tundus , et ilma eraloomapidajatele kohustusliku teenuse pealesundimiseta ähvardab nende äri kängumine . Eestis on aastatuhandeid nii kodus kui ka metsas tapetud loomade liha söödud , ilma et rahvas oleks sellest väljasuremisohtu sattunud . Pigem tuleks praegu karta seda , kas kogu sisseveetav liha on korralikult kontrollitud . See meie valitsust ei häiri , või kui , siis ainult suusoojaks . Sama teed edasi minnes võib riik Eestis müügikeelu alla panna isegi kodus kasvatatud teravilja , rääkimata kodustest kanamunadest , ehkki paljud kodused kasvatajad teevad oma tööd palju kvalifitseeritumalt ja puhtamalt kui üheski palgatööjõuga ühistus või aktsiaseltsis suudetakse . Erapooletu mugavus Millise hoiaku on võtnud talude ja ühistute vastasseisus Eesti maaerakonnad ? Suuremad neist on valinud mugava erapooletuse või erapooletu mugavuse tee ning kinnitavad , et toetavad loomulikult mõlemaid . Selline hoiak tagas nii Maarahva Erakonnale kui ka temaga enamvähem sarnasel kogu maarahva kaitsja platvormil olevale Maaliidule <arv>. aastal Riigikogus kahe peale kokku tervelt viisteist kohta . Pikapeale hakkab selline erapooletus paljusid siiski tüütama . Seda kinnitavad ka praegu valitsuskoalitsiooni maaerakondade suunas üha tihedamini lendavad kriitikanooled . Samas ei saa jätta tunnistamata , et nende konkurentide maine ei ole parem , olgu jutt Põllumeeste Kogust või Talurahva Erakonnast . Pigem vastupidi . Tänasel maarahva kongressil on võimalus mõndagi muuta , kui mitte just maaelu- ja põllumajanduspoliitikas , siis vähemalt üldsuse suhtumises mõlemasse . Kuidas see korda läheb , sõltub juba kongressile kogunejatest . “ Postimees ” <arv>-<arv> märts POOLT VASTU “ Kahjuks pole taasiseseisvunud Eesti talukultuuri taastamisel märkimisväärset edu saavutanud . Suures osas just seetõttu , et nõukoguliku suurtootmise ideoloogia elab jõudsasti edasi . ” ANDRES JAEGER , arvutispetsialist “ Arvan , et on aeg lõpetada arutlused väiketalude majanduslikust efektiivsusest . Seda ei ole ega tule . Oleks aeg tunnistada suurtootmise eeliseid väiketalunduse ees . Arutlus võiks aga jätkuda hoopis mõnest teisest eesmärgist lähtudes . ” KAAREL KILVITS , majandusteadlane “ Rüütel tahab <arv> aastat pärast Eesti esimese kolhoosi loomist hakata taas ühismajandeid asutama . ” VOOTELE HANSEN , poliitik “ Salum kritiseerib üllatava enesekindlusega põllumajanduslikku suurtootmist ja püüab tõestada , et see on üle <arv> korra väiksema kasuteguriga kui tootmine väiketaludes . Sõjaeelses Eestis oli lugu küll teisiti . ” ANTS RUUSMANN , ajaloolane “ Hajutatud majapidamised ei vaja nii palju toetusi , sest saavad toiduained oma majapidamisest ning kasutavad kütteks kohalikku halupuitu . ” VALDEK ALLIK , talunik “ Suuremas talus või muu nimetusega põllumajandusettevõttes on võimalik tehnikat täielikumalt koormata . Niisiis , mida rohkem on maad , seda suhteliselt vähem on vaja raha põllutöömasinate ostmiseks ... ” VALDEKO HUSSAR , põllumajandustehnikateadlane “ Võibolla oleks vaja kokku kutsuda eraldi põllumeeste kongress , et võtta vastu otsus Eesti põllumajanduse kohta . Praegune maarahva kongress pole suutnud midagi korda saata juba oma sisemiste vastuolude tõttu - talupidajad ja suurtootmine . ” ELDUR PARDER , poliitik “ Väide , et maal moodustatud majandusühingud ei ole õiged , kuna nende omanikud ei ole sinna raha paigutanud ja on vara omanikuks saanud mingite fiktiivsete tööosakute kaudu , on niivõrd absurdne , et ei tahagi midagi vastuseks lisada . ” TIIT TAMMSAAR , poliitik “ Mõõdukaid teeb valvsaks , et viimasel ajal avaldavad võimulolevate maaerakondade esindajad üha tugevamalt kahtlust talumajanduse taastamise vajalikkuse suhtes . ” VAMBO KAAL , poliitik “ Mitmed erakonnad on maaelu küsimustes tegelikult üsnagi üksmeelel , kuid ei suuda koostööd teha võimu jagamise ja veel mõnes muuski küsimuses . ” JAAN LEETSAR , ekspõllumajandusminister “ Uut tarkust näidatakse üles sellega , kui soovitatakse luua suurmaaüksuste süsteem ( näiteks enam kui <arv> hektariga mõisad ) , kus omanike ring oleks väike ja arvuka palgatööjõuga . ” RAINIS RUUSAMÄE , poliitik Valitsuse pressibüroo direktor Juhan Kivirähk väidab siinsamas küljel kirjaveerus , et valitsuse istungid on igavad ja järjest igavamaks lähevad . Seepärast peaksid justkui sama igavad olema ka istungile järgnevad valitsusliikmete pressikonverentsid . Sellega püüab Kivirähk õigustada pressikonverentside muutmist infotunniks , kus enam ei tule ajakirjanike ette mitmed ministrid eesotsas peaministriga , vaid ainult pressibüroo direktor . Pressikonverentside uus kord viib Eesti sammu tagasi võimu suhtlemisel ajakirjandusega ning selle kaudu avalikkusega . “ Postimees ” ei tahaks kuidagi uskuda , et see ongi peaminister Mart Siimanni eesmärk . Toimiv riik , seda enam Eesti riik , ei ole veel niipea igav , et ajakirjanikel poleks ministritelt midagi pärida . Kui aga ajakirjanikud enam otse ministritele küsimusi esitada ei saa ning peavad leppima valitsusistungi kiretu kirjeldamisega , jääb avalikkus olulisest infost lihtsalt ilma . Jääb ilma ka autoriteetide - aga seda ministrid oma alal kindlasti on - arvamusest . Uue korra järgi võib juhtuda , et osa ministreid ei tule pikka aega ajakirjanike ette . See õigus ja kohustus on nüüd vaid peaministril oma pressikonverentsi andes ja pressibüroo direktoril , kes räägib infotunnis ning võtab sinna heal juhul kaasa ka ühe ministri . Vägisi jääb mulje , et “ uuenduse ” varjus püütakse suurendada kontrolli valitsusest väljuva info ja arvamuste suhtes . Ootamatute teemade ja küsimuste esiletõus pressikonverentsil on nüüd viidud miinimumini , sest pole ju kelleltki küsida . Uue peaministri osavalt küsimustest mööda libisevad vastused tüütavad ajakirjanikud üsna varsti ära , pressibüroo direktor ei valda lihtsalt teemasid , konkreetseid vastuseid andvaid justiits- , kaitse- , välis- , sise- või majandusministrit aga enam ajakirjanike ette nii tihti ei lasta . Ei tahaks uskuda , et Siimann ei usalda neid . Infokontrollile viitab ka Kivirähki soov , et ajakirjanikud rahulduksid vaid valitsuse edastatud absoluutselt õige infoga ning ei tunneks huvi tööprojektide ja valitsusesiseste vaidluste vastu . Eesti ajakirjandus võiks oma pillid kotti panna ning demokraatiaga koos emigreeruda , kui ta lepiks Kivirähki sooviga vahendada vaid valitsusest tulevat absoluutset tõde . ei lepi sellega kindlasti . AIVAR JARNE Eelmisel nädalal tegi president Lennart Meri oma viimase aja parima kokkuvõtte välisvisiidilt naastes . Tallinna lennujaama tualetis pressikonverentsi korraldades näitas ta sõnadetagi , kuhu ta Jaapanist tulles sattus . Tundub , et pealinna lennujaam ongi presidendile kui härjale punane rätik . Poolteist aastat tagasi Soomest saabudes lubas ta lennujaamas , et hakkame oblastiks . Võib ennustada , et järgmine kord korraldab Meri mõnelt edukalt välisvisiidilt tulles lennujaama tualetis lausa istumisstreigi . Paraku on ta juhuslikult president sellessamas riigis , mille õhuväravate WC meenutab veel nii vastavaid nõukogude-aegseid asutusi . Rääkides ise pidevalt Eesti tahtest ja headest võimalustest ühineda Euroopa Liiduga , koges president nüüd ning näitas selle ka välja , mismoodi Eestist ja teistest Balti riikidest arenenud tööstusmaades sageli veel arvatakse . Kui ka pärast riigipea etendust peldikus seal remonti ei tehta , siis on tegemist juba Tallinna lennujaama kiusuga . On ju sellele probleemile juba niigi palju kordi tähelepanu juhitud . Kui seal aga midagi muutub , siis on president oodatud ka teistesse sarnastesse kohtadesse raudtee- ja bussijaamades . Ka neisse võib mõni jaapanlane sisse astuda . ÜLO TONTS “ Kured läinud , kurjad ilmad ” - etendus eestlase armastusest ja seksuaalsusest . Autor-lavastaja Merle Karusoo . Kunstnik Tiina Tammetalu . Muusikaline kujundaja Urmas Lattikas . Mängivad Mait Malmsten , Kersti Kreismann , Maria Avdjushko , Jüri Aarma , Andrus Vaarik , Katrin Saukas , Merle Palmiste . Esietendus Eesti Draamateatri väikeses saalis <arv>. märtsil <arv> , sealt ka järgnevad muljed . Elulugu ja ajalugu , inimene ja rahvas Kui mitu tänast eestlast peaksid oma eluloo kirja panema ning teistele eestlastele edasi jutustama , et tulemuseks oleks üleüldise tähendusega Eesti ajaloo ning iseenese tundmaõppimise tund ? Pärast etendust , aga varjatult juba ka etenduse ajal niisugune küsimus tekkis . Varjatult ka seepärast , et kui etendusega kord juba kontakt tekib , läheb see edasi pingeliselt ja kaasavõtvalt . Teadagi dokumentaalsuse salavõim ja vägi , aga mitte ainult . Mitte üksnes mida ja millest kõneldakse , vaid muidugi ka esitamise vorm ja viis . Kuuskümmend eestlast , sünniaastad vahemikus <arv>-<arv> , on hiljuti oma eluloo üles kirjutanud . Et algatus seejuures ühest rahvusvahelisest algupära programmist tuli , on antud juhul just seeläbi oluline , et ette antud oli ka kirjapaneku vaatenurk : armastus ja seksuaalsus . Hoopis tähtsam on , et need tekstid Merle Karusoo vaatevälja sattusid . Elulood või ütleme siis autentne elu-aines on lavastaja Karusoo kirg olnud ja on siis ikka veel ( “ Olen <arv>-aastane ” <arv> ; “ Meie elulood ” ja “ Kui ruumid on täis ... ” <arv> ; Pirgu mälukeskuses <arv>. aastast peale valminud lavastused ) . Karusoo valis kirjutatud elulugude hulgast välja neliteistkümmend , tihendas nende tekstid etendusse mahtuvateks monoloogideks , jaotas saadud tekstid jutustajate ea järgi , tulemuseks kolmeosaline dokumentaalnäidend . Esietenduse ajal käibel olnud improviseeritud kavaleht ütleb Karusoo kohta : autor-lavastaja . Kohmakas küll , aga tolle salapäraseks-umbmääraseks jääva autori roll on olnud suur , kuigi me sellele ehk vähe mõtleme . Autor valis tekstid ning tegi siis neid tihendades veelkordse valiku . Kui oluliselt lõpptulemus valimisest sõltub , mõistsin õieti alles <arv>. märtsi õhtul ETV korralist kultuurisaadet vaadates . Seal näidatud katkendites - veel üks valik ! - oli rõhk üliselgesti asetatud “ armastusele ja seksuaalsusele ” . Mulje etendusest sai atraktiivne , aga kindlasti ka ühekülgsem kui on etendus ise . Lavastuse autorikommentaaris ( intervjuu “ Postimehes ” <arv>. märtsil ) tõusevad esile viited selle üldistavale mõõtmele : meie endi elulood , meie eneste lugu . Nii see muidugi eitamata on , aga kuivõrd üldistuse tasandil ? Esimene vaatus annab tõesti kujutuse ajajärgust ( Teine maailmasõda , okupatsioon ) , eriti muidugi eakamate vaatajate puhul . Sealt edasi laguneb etendus sisuliselt siiski rohkem üksikuteks lugudeks . Mingi tihenemine toimub ilmselt ka etenduse lõpul , kus minevik on muutunud olevikuks ja vaataja tahes-tahtmata täiendab etendust oma kujutlusega ajast , milles parajasti elame . Nii ranges käsituses seab dokumendi-materjal tegijatele piirid , millest lihtsalt ei saa üle . Omaette küsimus samast rubriigist on kasutatud materjali nö spetsiifiline väärtus : mida see pakub , kui esindav on lavastuses valitud aspekti vaatekohast ( armastus ja seksuaalsus ) . Küsin seda jällegi võimalikku ja soovitavat üldistust silmas pidades . Materjaliaususe printsiip Tegemist on niisiis dokumentaalnäidendiga , mille autor on oma sekkumisele hästi range piiri seadnud . Karusoo on lavastajana sedasama joont mööda edasi läinud . Kõiges , mis näha ja kuulda , valitseb minimalism , soov võimalikult nappide vahenditega toime tulla . Niisugune lähenemine annab endast ühtviisi märku lavapildis , muusikas ja näitlejate esinemisviisis . Materjaliaususe printsiip , tuleb meelde sõnapaar , mida ammu kasutanud ei ole . Muusikat on tõesti vähe , aga neis on väga täpsed tsitaadid , mis pöörduvad ennekõike eakamate vaatajate poole . Lavapilt on algusest lõpuni vaatajate ees , aga ei tüüta ega ammendu , vaid saab etenduse kulgedes nagu tähendust juurde . Nende murdunud tüvedega jõuab harjuda , aga asi ei ole ilmselt selles , toimub etendusega ühtekasvamine , seda salapärasem , et inimeste suhted nende puudega jäävad kõige lihtsamaks . Lavastuslik vorm monoloogide ümber on siis teadlikult napiks jäetud ning küllap nii oligi vaja . Näitlemisviisi minimalismi paneb etendusel ehk kõige vähem tähele . Etenduse esimeses ja teises osas ollakse küll mitmekesi korraga vaatajate ees , aga omavahel ei suhelda ( on harvu hetki , kus keegi kedagi märkab ja jälgib ) . Vaatajate-kuulajate kohalolu tunnistatakse , seina etenduse ja saali vahel ei ole , kuid häält , miimikat ja zhesti kasutatakse kokkuhoidlikult . Küll peetakse oluliseks jutustaja kuju loomist , isegi väga . Selles tehakse panus ennekõike sisemisele intensiivsusele ja täpsusele . Partnereid ja suhteid laval ei ole . Kui juba nimetatud minimalism hetkeks kõrvale jätta , ei näe kujuloomises ühtegi piiravat malli . Esteetiline skaala on väga avar , kuni selleni , et ta tõsistest asjadest võib humoristlikult kõnelda . Detaili ja nüansi tähtsus kasvab niiviisi suureks , vaataja tähelepanu teravneb - aga väljalangemisi ei olnud . Etendusel vaevalt jõuab mõelda sellele , kui erinevad võivad paariti olla ühe näitleja loodud tegelased . Tagasivaates on seegi üks lavastuse ja etenduse rikkusi . Kindlasti on oluline olnud lavastaja tolerantsus suhetes kujutatavatega . Kostüümikunstnikku ei nimetata , aga olemas see nagu oleks . Kui juba nii lakooniline laad , ei tohi muidugi lubada ülearuste , inertsete seikade luksust . Tahtmata Andrus Vaarikut ansamblist kuidagi välja või esile tõsta , osutan näitena tema Josephile etenduse esimeses osas : kui palju võimalusi juurdemõtlemiseks , olgu või inimese ja aja suhteid mööda . Missugune eeskujulik kohaneja , ilma et sellest üldse juttu oleks . Minu muljes pakub see etendus väga palju just näitlejakunsti sõpradele . Ansamblit ega ansamblimängu tavalises tähenduses ei ole . On inimesed oma lugudega , kes üksteisest midagi ei tea . On aga stiil , häälestus , tervik - kui sobib nii ütelda , siis võistkond , kus keegi ei väärata ega vea alt . Taustast ja kontekstist Etenduse esimeses osas on vaatajate ees kahekümnendatel aastatel sündinud - inimesed , kelle elu ja saatust rängalt muutsid Teine maailmasõda ja okupatsioon . Kuidas on nooremate vaatajatega , ei tea . Enda ja veel mitme kolmekümnendatel sündinu jaoks hakkasid sõda ja ajaloo vägivaldsus siin tugevasti kaasa kõnelema . Küllap on ajalugu , ka nii nagu see konkreetse inimese saatuses peegeldub , dokumentaalse esituse jaoks tänuväärsem aine kui inimese armu- ja intiimelu ? Edasi muutub pilt hajusaks , inimesed jäävad sellel omaette , alapealkirjas nimetatud aspektid tõusevad esile . Kolmandas osas rõhutab hajusust seegi , et vaatajate ees ollakse üksi , ühel korral koguni päeviku vahendusel , mida ette loetakse . Seksuaalkäitumine muutub , kätte on jõudnud väline seksuaalvabadus , nagu Merle Karusoo tänast seisu “ Postimehe ” intervjuus on nimetanud . Ei oskagi arvata , kuidas sattus elulookirjutajate hulka Helena ( sünniaasta <arv> ) , kelle monoloogiga Maria Avdjushko etenduse lõpetab . Aga siin ta on ja küllap otse elust . Esitus on väga mõjus , meeleheide on vaatajate ees , karjest jääb õige natuke puudu , ilma et oleks põhjust kõnelda sentimentaalsusest . Merle Karusoo ei oleks tema ise , kui ta ei sekkuks , kui ta ei oleks poleemiline . Lavastus lahendab väga huvitavaid kunsti-probleeme ( näitlejakunst eelkõige ) , selle tegemise tõelised motiivid on selgesti elulised , sotsiaalsed , inimesest lähtuvad . Vabadusest kõneldes oleme ohtlikult kiiresti liikunud massiühiskonna suunas , kus vabadus on sageli väline , kujuteldav , fiktiivne . Meile surutakse peale ( noorematele põlvkondadele ) uut ja teistsugust seksuaalteadust ( reklaam , meelelahutusajakirjandus jne ) , mis armastusele järjest vähem ruumi jätab , kui üldse jätab . Just etenduse lõpuosa muutub niiviisi poleemiliseks ja sõnumiliseks . TAMBETH Kindlasti olete märganud , kuidas mõned kaua aega väikeste lastega kodus olnud naisterahvad hakkavad ka täiskasvanutega kõneldes pudistama ning kohtlevad oma vestluspartnereid , nagu oleksid need alaealised . Et mitte öelda imikud . See on mööduv nähtus , mis läheb mööda siis , kui lapsed on pisut juba sirgunud ja ema jälle suurte inimeste sekka lastakse . Emadusega võib aga kaasas käia ka teine harjumus , millest tavaliselt ei vabaneta . Rahvalaulude seas on eraldi sort neid laule , mida lauldi just hälli veeres istudes , ning ära tuleb märkida nende improvisatsioonilist iseloomu . Kui laps ikka kisendas , ega emal olnud aega kramplikult laulu sõnu meelde tuletada . Laulis niisama maast ja ilmast kokku , mis tal aga silma ette sattus . Loed ja imestad , et kuidas ikka see fantaasia lendab ja lendab ja lendab ... Laulja ise rahvalaule kirja ei viitsinud panna , selleks kutsuti linnast rahvaluulekoguja . Oli enamalt selline kiitsakas ning paksude prillidega noorsand , kes kännul istudes kõik laulud kiiresti üles kribas . Nüüd aga on uued ajad ja muidugi ka uued kombed , hälli veeres kõõrutajad on juba mõnda aega ise oma laulud raamatuisse raiunud . Hea ports lasteraamatuid on valmis tehtud , neist mõned väga head - ilmselt kirjutamissituatsioon on olnud selleks sobilik , et tulevane lugeja-kuulaja neid omaks võtaks . Emaks saamine ning olemine lisab ilmselt ka portsu südamlikkust , mis on lasteraamatute puhul kahtlemata üks tähtsamaid tingimusi . Kuid kaugeltki kõik ei katseta lapse kõrvalt lasteraamatutega , võetakse palju uljamaid sihte , mis moel täiskasvanutele väärilist mõtlemiskastet serveerida . Näiteid pole tarvis sugugi minna seitsme maa ja mere tagant otsima , võtame või enam-vähem ühel ajal ülikoolis ajakirjandust õppinud Kati Murutari ja Inga Raitari . Neist esimene on praegu juba päris mitme raamatuga maha saanud , millest viimane , kingsepp Johannese Õnne-tänava lood nägi raamatu kujul ilmavalgust eelmisel nädalal ( siinkirjutaja on kahjuks lugenud vaid seda kõige esimest , “ Naisena sündinut ” - huvist kasutatud prototüüpide vastu ) , aga äsja Eesti esimese action-raamatuga debüteerinud Inga Raitaril on kindlasti veel palju raamatuesitlusi ees . Mis on selle loo moraal ? Eks ikka see , et mida paremaks lähevad olud ja mida rohkem sünnib Eestis lapsi , seda suurem on võimalus , et tuleb uusi kirjanikke juurde . Mis kena roosiline perspektiiv , mõlemad meeldivad ja eesti rahva edasikestmiseks hädatarvilikud sündmused . URMAS TOOMING AS Kunda-Nordic Tsement ekspordib praegu <arv>% toodangust . Põlevkivi ja elektri kallinemisel ei saa tiheda konkurentsi tingimustes tsemendi hinda oluliselt tõsta . Möödunud aastal tootis Kunda-Nordic Tsement <arv> <arv> tonni tsementi , millest Eestis müüs vaid <arv> <arv> tonni . Ülejäänud <arv> <arv> tonni eksportis ettevõte Saksamaale , Lääne-Aafrikasse , Balti riikidesse , Belgiasse , Poola ja Venemaale . Kunda-Nordic Tsemendi juhatuse liikme Aadu Kana väitel on ebanormaalne , et firma peab nii suure osa oma toodangust eksportima . Tsement on toode , mida tuleks müüa eelkõige kohalikul turul . “ Eestis hakkas ehitamine madalseisust väljuma alles mullu teisel poolaastal , mistõttu tsemendivajadus ei ole suur : umbes <arv> kilo inimese kohta on Saksamaa <arv> kiloga võrreldes väga vähe , ” rääkis Kana . Põlevkivi hinna tõus ei rõõmusta Põhjamaade turg on Kana sõnul kirjutamata seaduste järgi jaotatud nii , et eestlastel ei ole sinna eriti asja . “ Soome on oma turu kaitsnud sel moel , et seal ei saa müüa põlevkivituhka sisaldavat tsementi , kuigi Euroopa Liidu standardid niisugust kitsendust ette ei näe . Balti riikides ületab tsemendi toodang nõudmise umbes kolm korda . Venemaa turg on samuti piirangutega kaitstud . ” Kana ütles , et Leedu rakendab tsemendi impordile piirhinda <arv> USA dollarit tonnilt , millelt tuleb tasuda impordimakse . Selline nõue on vastuolus Balti vabakaubanduslepinguga . Samas on Leedu odav tsement Eesti turul Kunda toodangu suurim konkurent , sest Eesti ei rakenda tollipiiranguid . Eestis aastas müüdavast umbes <arv> <arv> tonnist tsemendist on kuni <arv>% Kunda toodang . “ Nagu Baltikumis , nii on ka kogu Euroopas praegu tsemendi ületootmine ning kõik otsivad endale turunishshe , ” ütles Kana . Kunda-Nordic Tsemendi tegevdirektor Jan Owren ütles , et firma sõlmib ekspordilepingud tavaliselt aasta peale . Kui elektri ja põlevkivi hind nüüd <arv>. maist tõuseb , tuleb tõsiselt kaaluda , kui palju võib tsement kallineda . Lähtuvalt maailmaturu hindadest ning konkurentsivõime säilimise vajadusest ei saa hinnad aastas kasvada rohkem kui <arv>-<arv>% . Praegu ostab Kunda-Nordic Tsement Aidu karjäärist põlevkivi tonnihinnaga <arv> krooni , lattu jõuab põlevkivi hinnaga <arv> krooni tonnist ( lisandunud on veokulud ) . Ettevõte kasutab põlevkivi nii toorme kui kütusena . Tsemendi tootmise kuludes moodustavad elekter ja põlevkivi kokku ligi <arv>% , koos suruõhuga on energia osa aga <arv>% . Kana mainis , et põlevkivi ja elektrienergia hinnakomisjoni esimehe akadeemik Ilmar Öpiku hinnangul võib põlevkivitonni hind tõusta veel <arv>-<arv>% , et tsemenditootmine Kundas end ära tasuks . Hinnakomisjoni sekretäri Märt Mõtuse sõnul jääb Kiviterile müüdava põlevkivitonni hind ka pärast <arv>. maid <arv> krooni tasemele . Et Kiviter ekspordib <arv>% , Kunda-Nordic Tsement aga <arv>% toodangust , on Kana sõnul täiesti loogiline , et ka Kunda peab saama hinnasoodustusi . Tänavu on loota nullkasumit Kunda-Nordic Tsemendi <arv>. aasta tootmiskasum oli <arv> miljoni krooni suuruse käibe juures küll <arv> miljonit , kuid pärast kõigi maksude ja finantskohustuste mahaarvamist jäi järele umbes <arv> miljoni krooni suurune kahjum . Owreni sõnul loodab tehas tänavu siiski nullkasumisse jõuda , kuigi lihtne see ei ole . Ettevõtte <arv>.-<arv>. aasta investeerimisprogrammi maht on <arv> miljonit krooni . <arv>. aasta lõpuks oli investeeringutest kasutatud <arv>% . Kana väitel peab Kunda-Nordic Tsement tänavu hakkama tagasi maksma <arv> miljoni krooni suurust pikaajalist laenu , mille ettevõte on saanud rahvusvahelisest finantskorporatsioonist IFC , Põhjamaade Investeerimispangast , Finnfundist , Eesti Investeerimispangast ja Soome Postipankkist . “ Tänavu peame laenu koos intressidega tagasi maksma <arv> miljonit krooni , ” ütles Kana . Kunda-Nordic Tsemendis tootmise arendamiseks , eelkõige kolmanda pöördahju renoveerimiseks on Kana sõnul vaja mõelda juba järgmisele investeerimisprogrammile . Uusi pikaajalisi laene pangad praegu ilmselt ei anna . Kunda sadam toob investeeringuid “ Üks võtmeküsimus lisainvesteeringute saamisel on Kunda sadama oskuslik kasutamine , ” ütles Kana . <arv>. aastal valminud Kunda sadama käive oli mullu <arv> <arv> tonni , millest <arv>% moodustas Kunda-Nordic Tsemendi toodang . Sadam on praegu ettevõtte struktuuri osa . Ühe variandina võiks Kana sõnul tulla kõne alla sadamast omaette aktsiaseltsi loomine ning teatava osaluse müümine sadamas tööle hakkavatele operaatorfirmadele . Saadud raha saaks kasutada tehase renoveerimiseks . Kunda sadama kasutamisest oma toodangu importimisel on Owreni sõnul huvitatud Kohtla-Järve keemiatehas Nitrofert , mis praegu veab väetisi , ammoniaaki ja muid tooteid välja Muuga ning Ventspilsi sadama kaudu . Peale kõige muu kavandab ettevõte suuremahulist metanoolitootmist . Kunda sadam asub aga Kohtla-Järvest vaid <arv> kilomeetri kaugusel . “ Praegu on Kunda kuivkaubasadam , edaspidi tahame siia ka vedelkaubad tuua , ” märkis Owren . “ See eeldab suuri investeeringuid , näiteks raudteeharu ehitamist sadamani . ” Mullu käis Kunda sadamas <arv> laeva , mis peale tsemendi ja klinkri vedasid välja turvast , metsamaterjali , Püssi kombinaadi puitplaate ja muud ümberkaudsete ettevõtete toodangut . Sadamakapteni Aadu Nurmsalu väitel on teenindusleping sõlmitud <arv>-<arv> firmaga . <arv>. aastal asutatud ühisettevõtte Kunda-Nordic Tsement aktsiakapital on <arv> miljonit krooni . Ettevõtte omanikud on <arv>,<arv>% ga RAS Kunda Tehased , <arv>,<arv>% ga Atlas-Nordic Cement Ltd , <arv>,<arv>% ga Maailmapanga tütarfirma IFC , <arv>,<arv>% ga NEFCO ( Nordic Environment Finance Corporation ) ning <arv>%ga Finnfund . Praegu on riik oma aktsiad pikaajalise laenu tagatisena pantinud IFCle , mistõttu ei ole võimalik riigiaktsiaseltsi Kunda Tehased erastada . Kui Kunda-Nordic Tsement saaks osta ettevõtte teenindusmaa , oleks võimalik see laenu tagatisena panti panna ning võiks alustada riigile kuuluvate aktsiate erastamist . Kana väitel ei tule see kõne alla enne <arv>. aastat . ALO KULLAMAA Lihavõttepühade tõttu päeva võrra lühemaks jäänud nädalal kaubeldi Tallinna börsil taas üsnagi aktiivselt . Jätkuvalt domineeris kauplemine põhinimekirja pangaaktsiatega , millega sooritatud tehingud moodustasid ligi <arv>% börsisüsteemi eelmise , <arv>-päevase nädala <arv>,<arv> miljoni krooni suurusest kogukäibest . Vaatamata pidevale kasumivõtmisele tõusid tugevalt atraktiivsemate aktsiate hinnad , sest nõudlus blue chips ide järele oli veelgi suurem kui investorite müügihuvi . Pangaaktsiate hindu kruvivad endiselt üles investorite ootused aasta kasumiprognooside suurendamise ning lähiajale kavandatud fondiemissioonide suhtes . Põhinimekirjas oli nädala kokkuvõttes suurim tõus <arv>,<arv>% ga Hoiupanga aktsia , ainsana langes Tallinna Panga aktsia , sedagi vaid <arv>,<arv>% . TALSE-indeks lõi rekordid kõigil päevadel ning tõusis nädalaga <arv>,<arv>% , olles neljapäeval <arv>,<arv> punkti . Vabaturul tegi suurima tõusu Norma aktsia , mis oli ühtlasi vabaturul enim kaubeldud väärtpaber . Norma aktsia tõusu toetavad aasta esimeste kuude väga head majandustulemused . Pikemas perspektiivis on firmale kindlasti hea uudis Saksa autotootja Opeli plaan hakata Venemaal , Norma suurima tarnija VAZi autotehases , tootma täiesti uut Opel Astra mudelit . Kogu börsisüsteemi enimkaubeldud aktsiaks oli läinud nädalal Ühispanga aktsia , millega tehti ülekaalukalt kõige rohkem tehinguid - <arv> - ning käive oli <arv>,<arv> miljonit krooni . Ka hind kerkis märkimisväärselt , murdes neljapäeval läbi <arv> krooni piiri . Ühispanga aktsiat on viimasel ajal mõjutanud kauplemine Helsingis , kus hind on pidevalt olnud kõrgem kui Tallinnas . Teiste juhtivate pankade seas pisut tagaplaanile jäänud aktsiale on kindlasti aidanud juhtida investorite tähelepanu Tallinna linna kontsernikonto teenindajaks saamine . Ilmselt jätkab aktsia tõusu seni kõigi aegade kõrgeima - <arv> krooni suunas . Hansapanga aktsia saavutatud ligi <arv>-kroonist hinnataset toetab tugevalt neljapäeval avaldatud Hansapanga grupi esimese kahe kuu konsolideeritud puhaskasum , mille suurus oli <arv>,<arv> miljonit krooni . Sellest moodustas Hansapanga kahe kuu kasum <arv> miljonit , Hansa Liisingu puhaskasum <arv>,<arv> miljonit ja Hansabank-Latvija puhaskasum <arv>,<arv> miljonit krooni . Hansapanga grupi tänavusest <arv> miljoni krooni suurusest kasumiprognoosist täitis kontsern seega kahe kuuga ligi <arv>% , mis lubab loota kasumiprognoosi märkimisväärset suurendamist . Ka Hansapanga aktsiaga on viimasel ajal Helsingis kaubeldud märksa kõrgemalt kui Tallinnas . Järjest rohkem Eesti firmasid on aru saanud avaliku ettevõttena tegutsemise eelistest ning peab seetõttu plaani börsile minna . Nii kavandavad lähiajal või juba viivad läbi avalikku aktsiaemissiooni toitlustus- ja majutusettevõte AS Soots Turism , Eesti suurim valmisrõivaste tootja Baltika , Tartu õlletehas , kindlustusfirma Leks ning turvafirma ESS . Vähem konkreetsed on börsilejõudmise plaanid praegu paarikümnel ettevõttel . Ligitõmbavate ettevõtete lisandumine börsile kahandaks ilmselt mingil määral investorite huvi pankade aktsiate vastu . RAIMO PEIKER , VALERI MAKSIMOV Eesti Meeste Korvpalliliiga põhiturniiril edukalt mänginud BC Tallinn oli poolfinaalkohtumistes KK Tartu meeskonnaga finaalseeriast väljajäämise äärel . Ekstartlase Tair Tenno täpsed vabavisked viis sekundit enne viienda kohtumise lõpuvilet aga kurvastasid hoopis tuhandeid tartlasi . Tartlased näitasid , mida nad oskavad Pingelise poolfinaalduelli neljas kohtumine oli KK Tartu poolt vaadates üks hooaja paremaid ja lõppes tartlaste <arv> : <arv> võiduga . Meeskond oli võiduks häälestunud ja mängueelset treeneri poolt visandatud plaani viidi ellu väga täpselt . BC Tallinna meeskonna kaptenit ja mängujuhti Rauno Pehkat katsid vaheldumisi Jaanus Liivak , Valmo Kriisa ja Toomas Liivak . Ja Pehka neutraliseeriti nii oskuslikult , et BC Tallinna suurim korvikütt suutis kokku visata vaid kaheksa punkti . Kuid avapoolaeg ja teise mängupoole algusminutid arenesid väga kaasakiskuvalt ning põnevalt . Võideldi iga palli pärast . KK Tartu mängijad suutsid selles kohtumises näidata kõike , mida nad oskavad : ennastsalgavalt tegutseti kaitses , realiseeriti kõik kuus kiirrünnakut ja kasutati pressingut . Täiel määral kasutati ära oma pikka pinki . Ka need , kes kohe algviisikus väljakule ei pääsenud , tegutsesid väga kindlalt ja kasvatasid punktiarvet võrdväärselt alustanutega . Mäng algas KK Tartule soodsalt : mindi juhtima <arv> : <arv> , <arv> : <arv> ja <arv> : <arv>. Peagi aga mäng võrdsustus ja Margus Metstak viis omakorda juhtima BC Tallinna <arv> : <arv>. Poolaja lõpuni arenes punk-punkti mäng ja Toomas Liivaku kolmene võimaldas tartlastel esimese mängupoole järel ühe punktiga juhtima minna - <arv> : <arv>. Teise poolaja algul viskas Kriisa lühikese ajaga viis punkti . Järjest viskasid punkte ka Vallo Reinkort , Toomas Kandimaa , Toomas Liivak ja Marek Noormets . Ühe hooga mindi ette <arv> : <arv> ja BC Tallinna vastupanu oli selleks korraks murtud . Võit tuli numbritega <arv> : <arv>. Arvamused KK Tartu meeskonna treener Jüri Neissaar : “ Teise poolaja algul pani meie hea kaitsemäng kõik paika . BC Tallinn sai kümne minuti jooksul vaid seitse punkti . Ja kui kaitse peab , siis tuleb rünnakulaviin otsekui iseenesest . Teise mängupoole kümne minutiga oli mäng tehtud . Ma pidin midagi muutma ja panin algviisikusse eelmise mänguga võrreldes kolm uut meest . Kandimaa ja Reinkort tulid kolmandas kohtumises kehvalt sisse , nüüd panin nad algkoosseisu . Tein ja Kikerpill on harjunud pingilt mängu lülituma , neile pole see probleemiks . Mängujoonise panime paika juba üks päev varem . ” BC Tallinna meeskonna treener Üllar Kerde : “ Tartlastel oli see hooaja parim mäng . Nad väärisid seda võitu . Kohati läks kohtumine siiski liialt jõuliseks . Pehkat oli tublisti töödeldud , ka Noormetsa silmaalune sai kannatada . ” Laupäev oli Tair Tenno päev Saatus mängis Tartus korvpallikoolituse saanud Tair Tennole kätte närvesööva võimaluse rikkuda ära oma endiste kaaslinlaste sõidud finaalmängudele Tallinna . Ja ta tegi seda professionaalsel moel , kindlalt , eksimatult . Tenno oli lõpuminuteil ainuke , kelle vabavisked tabasid viis sekundit enne laupäevase mängu lõppu sajaprotsendiliselt . Mis juhtus enne , kaotas selleks hetkeks tähenduse . Pärast , täpsemalt viimasel mängusekundil , avanes suur shanss Tartu meeskonna tugisambal Marek Noormetsal . Aga pelgalt puudutusest pall korvi ei suundunud . Tartu meeskonnal läks aia taha mitte ainult mängu lõpp , vaid ka algus . Alustati valesöödu ja möödaviskega korvi alt , kolmekorviline kaotusseis oli ruttu käes . Palavikulisest pingest ülesaamiseks kulus kuus-seitse minutit . Sealtpeale mängiti rahulikumalt kuni teise poolaja neljanda minutini , kui tallinlaste ühepunktiline poolajaedu ( <arv> : <arv> ) üheksapunktiliseks kaotusseisuks ( <arv> : <arv> ) oli moondunud . Mäng kiskus jõulisemaks ja mehed sellega koos uuesti kergestiärrituvaks . Üllar Kerde nõupidamisaeg oli õigeaegne , kaheksa minuti möödudes läksid pealinlased Tenno vabavisetest juba ette ( <arv> : <arv> ) . Sumbuurselt ja heitlikult , just erutavale olukorrale iseloomulikult see mäng otsustavate hetkedeni kulgeski . Viis ja pool minutit enne lõppu , kui Valmo Kriisa oli KK Tartu viie punktiga ette visanud ja Pehka seejärel mõlemal vabaviskel vääratas , tundus vist paljudele , et kui Pehka ka enam palli korvi ei saa , siis kes veel ... Aga tema peale ei pahandatud . Nagu arvata oli , said selles mängus kõige karmima kohtlemise osaliseks kohtunikud - tallinlane Atso Matsalu ja tartlane Mati Proos . Nende kõigutamatu enesevalitsemine oli tähelepanuväärne , ohtrale keelepruukimisele ei reageeritud kordagi tehnilise veaga . Kolm minutit enne võitja selgumist oli Tartu seitsmepunktilises eduseisus ( <arv> : <arv> ) . Hoopis tähenduslikum aga oli , et eelmise viie ja poole minuti jooksul oli visatud ainult kaks korvi ja allesjäänud minutitega lisati vaid üks vabavise . Kaheksa ja poole minutiga viis punkti ! Liiga vara hakati eduseisu hoidmise nimel palliga koonerdama . Tallinlased , kel midagi enam kaotada polnud ( isegi nõupidamisajad olid lõpuminuteiks kasutatud ) , võitlesid end kompromissitult korvi alla ja teenisid üksteise järel vabaviskeid . Kuni Tenno külmavereline puant nad lõplikku võidujoovastusse viis . KK Tartu omapära - peaaegu kõik võiduseisud tasavägistel lõpuhetkil maha mängida - peaks selle huvitava ja Eesti korvpallile nii vajaliku meeskonna heaolu eest seisjad väga tõsisesse analüütilisse tegevusse rakendama . Pallimänguoskuse taga võidud küll kinni ei ole . Üllar Kerde : jumal karistas KK Tartut Jüri Neissaar otsustava mängu järel : “ Viimastel minutitel eksiti kaitses korduvalt . Toomas Liivak läks Tennolt palli lõikama . Vähesed sekundid enne mängu lõppu polnud tal mõtet viga teha . Kolm minutit enne mängu lõppu olime veel seitsme punktiga ees , kuid Rummal lasti visata väga valus kolmene . Kui me olime veel kahe punktiga ees , viskas Noormets korvi alt mööda . Aga peamine oli see , et viimasel neljal minutil kadus teravus täiesti ära . Vabalt oleks võinud üks-üks läbi minna , korvialune oli meestest tühi . ” Üllar Kerde kommentaar viimase mängu järel : “ Kohtunikud tahtsid mängu ära rikkuda , aga mängijad tulid raskest seisust auga välja . KK Tartu ründas mängu lõpus neli korda , kuid nende ettevõtmised luhtusid . Kõik kokkulepped väljaspool korvpalli tasuvad ennast kätte . Nagu BC Kalev ja KK Tartu leppisid kokku , keda nad endale poolfinaalis vastaseks tahavad . Jumal sellepärast karistas KK Tartut ... ” RAIMO PEIKER Eesti meeste korvpallimeistrivõistlustel leidsid poolfinaalid lahenduse - võitja selgitavad need kaks võistkonda , kes ka põhiturniiril konkurentidest üle olid . BC Tallinna asemel võinuksid vabalt KK Baltikaga finaalis mängida ka KK Tartu korvpallurid , sest reaalsed võiduvõimalused olid neil olemas neljas mängus viiest . Kahes kohtumises tuligi võit , kuid üks soodsalt kulgenud mäng kaotati <arv> : <arv> , teine <arv> : <arv>. Keskendume viimasele kaotatud mängule , mis ka korvpallikorüfee Joann Lõssovi sõnul oli tartlastele igati võidetav . Üks kaotuse peapõhjusi oli kindlasti see , et ei võideldud enam sellise innuga kui eelmisel päeval . BC Tallinna juhtkolmik - Rauno Pehka , Margus Metstak ja Indrek Rumma - sai avapoolajal võrdlemisi vabad käed oma viskeoskuse demonstreerimiseks . Tartlaste mängujuht Toomas Liivak hakkas lõpuminutitel liiga vara palli hoidma . Meeskonnal tuli hakata sooritama hädaviskeid , mis enam punktilisa ei toonud ja külvasid vaid segadust . Senine mängujoonis sai rikutud . Kui BC Tallinn näis vahepeal juba kaotusega leppivat , siis Indrek Rumma kolmene pani meeste silmad taas särama . KK Tartu kaitse muutus auklikuks ja endine tartlane Tenno kasutas selle osavalt ära , visates viimasest kuuest punktist viis . Üks kahest meeskonnast pidi võitma , kuid kaotas see , kes oli mitmes mängus võidule lähemal . Nappide kaotuste sündroom kollitas KK Tartu meeskonda läbi terve hooaja ja ei saadud nendeta läbi ka hooaja kõige tähtsamates mängudes . Meeskonnal on kogenud treener Jüri Neissaar , kuid temagi pole leidnud rohtu , kuidas vältida sisuliselt võidetud mängude kaotamist . Ka mängijad pole enam verinoored . Ükski kaotus ei ole õnneks parandamatu , kuid EMKLi meistrivõistlustel on tartlastel uus võimalus end paremas valguses näidata alles aasta pärast . Seniks õnnitleme võitjaid . TOIVO KIVIMETS Eesti ja Shotimaa palju kõneainet tekitanud jalgpallisaaga ( kolm mängu , millest kaks õnnestus ka maha pidada ) jõudis laupäeval lõpule . Shotlased võitsid põhjalikult uuendatud Kilmarnocki Rugby Parki nime kandval staadionil ( muide kohalik Kilmarnock FC on asutatud samal aastal kui Eestis peeti esimene laulupidu ) eestlasi <arv> : <arv> ( väravad Tommy Boydilt ja Janek Meedilt , oma väravasse ) ning pole endiselt kaotanud lootust sõita tuleval aastal Prantsusmaale , MM-võistluste finaalturniirile . shotlastel on vaja alistada Austria Unelmale tubli sammu lähemale viiks võit Austria üle kolmapäeval Glasgow' südames asuval Celticu staadionil . Kui Kilmarnockis oli pealtvaatajaid <arv> <arv> ( praktiliselt täismaja ) , siis eelseisev mäng toob tribüünid täis loomulikult ka Glasgow's . Vaid inimhulk on ligi kolm korda suurem . “ Boyd purustas jää ” , “ Browni ülestõusmineShotimaa rullis Eestist üle ” . Sellised olid shoti pühapäevalehtede spordilisade pealkirjad . “ See oli meie revansh nende revanshi eest , ja see oli magus , ” kirjutas “ Scotland on Sunday ” reporter Jonathan Northcroft oma loo sissejuhatuseks . Ometi ei ole ka Eesti koondise mängu edenemine jäänud tähelepanuta . Shotlaste juhendaja Craig Brown ütles , et ta oleks väga üllatunud , kui Austria ja Rootsi eestlaste vastu kuus punkti ( s.o kaks võitu ) koguksid . “ Postimees ” fännide keskel Ehkki Eesti Jalgpalli Liidu soosival kaasabil võis “ Postimehe ” esindaja arvestada ka pressipääsmega , otsustas siinkirjutaja sedakorda jalgpalli(m)elu koos üheksa kaasmaalasega vaadata reainimesena , paljutki lubavast kaelakaardist priina . Loomulikult oleks pilt jalgpallist kui siinse elustiili ühest kindlast osast olnud ebatäiuslik ilma meie võõrustajate , Heart of Midlothiani Glasgow' sektsiooni liikmete aktiivse kaasalöömiseta . Suhted “ Postimeheski ” siinsest jalgpallikultuurist kirjutanud John Buchanani eestvedamisel koos käiva seltskonnaga said alguse juba ligi viis aastat tagasi ja on kujunenud sügavaks sõprussidemeks . Shoti pool on Tallinna-reisi ette võtnud juba kolm korda ( John on käinud rohkemgi ) , Eesti Ennustusliiga nime alla koondunud jalgpallisõprade rühmitus sõitis AS Cliki toetusel läänesuunas esimest korda ( suure ja murdmatu N Liidu ajal on käidud Tbilisis , Kiievis , Vilniuses ) . Niisiis - üks laupäev shoti ( ja sel korral ka eesti ) jalgpallisõbra elus . Teekond mängule Uljast kauboikaabut kandev Brian tuli meile Maclay Halli võõrastemajja järele keskpäeval , kolm tundi enne mängu algust . Mõned peatusevahed sõitu mullu saja aastaseks saanud Glasgow' metroos , kus vagunid Euroopa ühe pikemakasvulise rahvuse poegadele veidi kitsakski jäid , ning olime Saint Enochi Centeris , kust lähtuvad igasse kanti rongid ja bussid ning kus asub suur kaubanduskeskus koos kõige sinna juurde kuuluvaga . Kohe keskuse lähedal on Times Square'i pub , kus Heartsi fännid igal pärastlõunal enne oma lemmikute mängule siirdumist kokku saavad . Õlleklaasi või -pudeli juures veeretatakse sõpradega juttu läinud nädala sündmustest ja visatakse nalja . Tavaliselt on selleks ajaks peetud ka omavahelised vutilahingud ( reeglina viis viie vastu ) . Tund aega mõnusat äraolemist ning siis ootas umbes <arv>-liikmelist seltskonda mõnus autobuss . Kilmarnockisse on Glasgow'st poolesaja kilomeetri ringis ning see teekond läbiti kaherealisel motorwayl ( loodetavasti tuleb samasugune ka Tallinna-Tartu tulevane ühendustee ) kiiresti . Läinud suvel Manchesteris ja selle ümbruses EMi mänge külastades liikusin otsekui mööda jalgpalliajaloolist kaarti . Ega Suur-Glasgow'gi selles mõttes palju vaesem ole , ehk vaid klubide nimed ei ütle Euroopa mastaabis nii palju kui inglise omad . Suunaviidad autoteedel juhatavad Clydebanki , Motherwelli , Dumbartonisse , Hamiltoni jne. Vaikne linnake Kilmarnock Umbes <arv> <arv> elanikuga Kilmarnockist jai mulje kui väikesest väiksest linnakesest , kus enam kui kahekordne maja on haruldus ning kus igas kvartalis on vähemalt kaks-kolm baari . Neist ühe ees jäi peatuma ka meie autobuss . Taas kihisev märjuke , kõvahäälne jutt ja ajuti ka järjekord tualeti ukse taga . Kogu meie seltskonda on siinmail hämmastanud ja hämmastab küllap veel järgnevatel päevadelgi shotlaste äärmine külalislahkus ja soe suhtumine eestlastesse . Ka anekdoodid ihnsast ja kokkuhoidlikust shotlasest on arvatavasti inglaste väljamõeldud . Ehkki palliplatsil ( veebruari alguses Monacos ) olid meie poisid shotlastelt kaks punkti röövinud , ei peetud Eestist saabunuid rivaalideks selle sõna halvemas tähenduses . Häälekale vihkamisele on shotlaste südames paik küll vist ainult ajaloolise Auld Enemy , inglase , jaoks . Umbes kilomeetri pikkune teekond staadionile läks küll kiiresti , kuid ometi oli mäng juba paar minutit vana , kui võõrustajate poolehoidjatele mõeldud kohtadel istet võtsime . Täis need ( EJLile oli eraldatud <arv> tasuta pääset ) küll polnud , kuid päris oma poolehoidjateta meie meeskonnal Kilmarnockis ka madistada ei tulnud ( Eesti lipp oli kahe estofiilist inglase käes ! ) . Ees-ti , Ees-ti Ees-ti , Ees-ti hüüdmisest kõrvalehoidmist ( hääl on praegugi veel ära ) ja sinimustvalge häbenemist meie reisiseltskonnale küll süüks panna ei saa , küll aga tegi nõutuks neljapäeval Stirlingis oma Shoti eakaaslastele <arv> : <arv> kaotanud kuni <arv>-aastaste koondise vaikiv olemine . Hämmastav , kuid päevitunud ja sportlikud noorhärrad ei teinud oma vanemate kaaslaste ergutamiseks mitte midagi . Isegi ilusate hetkede puhul ( ja neid ju oli - Kristen Viikmäe läbimurre , Martin Reimi karistuslöök , Mart Poomi meisterlikud tõrjed jne. ) jäi nende reaktsioon nägemata-kuulmata . Poisid , käed taskust välja ! Kui mitte teie , kes siis veel ! Staadionil , kus FC Kilmarnocki kodumänge käib tavaliselt kaemas alla kümne tuhande fänni , läks parajaks sebimiseks juba enne poolajavile kõlamist . Populaarseimad paigad olid puhvet ( sedakorda õlleta ) ja koht , kus kuningaski jala käib . Jalalt jalale tammus kehakergenduse ootuses kümneid , ehk isegi sadu mehepoegi . Aga ega keegi vahele trüginud ega küünarnukke kasutanud - selleski väljendub jalgpallikultuur . “ Lower of Scotland ” ( Shotimaa mitteametlik hümn ) kaasa lauldud ( sõnad trükiti nii mängu kavasse kui ka valgustabloole ) ning tablootervitusele ( “ Shoti Jalgpalliliit tervitab Eesti sõpru ! ” ) hurraa vastu hüütud , kulgesime inimtulvas oma bussi poole tagasi . Ärasõiduga oli kiire , sest tunni aja pärast algas ülekanne Wembleylt , kus Inglismaa võõrustas Mehhikot . Võiduõlled ( masendusse langemiseks polnud ju põhjust meilgi ) jõime Glasgow's , Horse Shoe nimelises , võõrustajate väitel Vana Maailma suurimas pubis . Õlletajate kurvastuseks ei suutnud mehhiklased vanadele vaenlastele kohta kätte näidata ( Inglismaa võitis <arv> : <arv> ) . Ülehomme tõstetakse taas klaasi Glasgow' baaride järgmine tuluõhtu on aga juba ülehomme . Kas klaasi tõstetakse rõõmsalt või kurvalt , oleneb juba laupäevase võiduga uut tuult tiibadesse saanud Shoti jalgpallikoondisest . “ Meie moraal oli pärast Monacot küll veidi muserdatud , kui vaim on meil alati korras , ” ütles Craig Brown . Võiduga Eesti üle on shotlased nüüd küllap ka selle esimese tagasi saanud . JAANUS PUTTING Tallinna Arstide Liit taunib viimasel ajal levinud ekslikke andmeid Tallinna haiglakohtade arvu kohta ning väidab samas , et Eesti keskmisega võrreldes on Tallinnas haiglavoodeid vähem . Tallinna Arstide Liidu esimehe Andres Ellamaa teatel on Tallinnas pealinlaste ja linna lähiregioonide elanike teenindamiseks <arv> voodikohta <arv> <arv> elaniku kohta . Eestis on sama näitaja <arv>. Üldkirurgiavoodeid on Tallinna <arv> <arv> elaniku kohta kuus , Eestis tervikuna aga <arv>,<arv> . Ellamaa sõnul on Tallinna abilinnapea Peeter Kreitzberg ja Viljandi maakonnaarst Henn Sepp oma viimastes avalikes esinemistes levitanud kontrollimata andmeid Tallinna haiglates olevate voodikohtade arvu kohta . Abilinnapea Peeter Kreitzberg on öelnud , et Tallinna tervishoiusüsteem on finantskriisis , samal ajal ei toimivat Tallinna tervishoiusüsteem eriti otstarbekalt . “ Meil on palju kalleid , spetsialiseeritud haiglakohti , samal ajal kui suund peaks olema odavamatele voodiravikohtadele . ” Abilinnapea on lubanud moodustada komisjoni , mis hakkaks tegelema linna meditsiiniküsimustega . Tänavu saavad Tallinna raviasutused haigekassalt <arv> miljonit krooni vähem kui mullu . Riigieelarvest ette nähtud summa haiglate kommunaalkulude katteks on vähenenud <arv>,<arv> miljonit krooni . Tallinna munitsipaalomanduses on <arv> raviasutust , millest <arv> on haiglad , kuus polikliinikud , diagnostikakeskus ja kiirabi . Tervishoiu käive oli Tallinnas läinud aastal <arv> miljonit krooni . JAANUS PUTTING Läinud neljapäeva pärastlõunal oli ligi poole tunni jooksul halvatud kogu südalinna trolli- ja trammiliiklus , sest keset Vabaduse platsi oli seisma jäänud tramm . Puna-valgekirju tramm jäi keset Vabaduse platsi seisma kella kahe ajal , takistades sedasi edasisõitu nii autodel , trollidel kui ka teistel trammidel . Trammipargi dispetsheriteenistusest öeldi , et seisaku põhjustas tehniline rike , mille kõrvaldamiseks kulus <arv> minutit . Millise rikkega täpselt tegemist oli , ei osanud dispetsher öelda . Mitmed autojuhid nägid parajalt vaeva , et linna ühe tihedaima liiklusega ristmikult läbi pääseda . Täiesti lootusetu oli aga trollide olukord , mis pidid kuni trammi kordasaamiseni ristmiku taga ootama . Mingeid liiklusõnnetusi seiskunud tramm siiski ei põhjustanud , küll aga pani rike proovile paljude auto- ja ühissõidukijuhtide närvid . Trammipargi dispetsheri sõnul möödusid pühad trammiliikluses häireteta , liinikatkestus seiskas aga reedel kogu trolliliikluse Sõpruse puiesteel . UUDISTETOIMETUS Pirita linnaosa valitsus on saanud kolm avaldust Tallinn-Aegna ja Tallinn-Pirita laevaliinidel opereerimiseks . Linnaosa vanema Monika Salu sõnul on kõik pakkumise esitanud firmad laevanduses tuntud . Tallinna linnavalitsus otsustas seni trammi- ja trollibussikoondise bilansis olnud laevad anda Pirita linnaosa bilanssi märtsi alguses . Laevad “ Koplirand ” ja “ Kloogarand ” hakkavad tegema lõbureise ka Tallinna lahel . Konkursikomisjon langetab otsuse tõenäoliselt aprilli teisel nädalal , siis jätkatakse võitjaga läbirääkimisi detailide täpsustamiseks , teatas Raepress . Komisjoni koosseisu kuuluvad linnaosa valitsuse ja halduskogu esindajad , töösse kaasatakse ka eksperte . Komisjon vaatab üle pakkumistes esitatud kalkulatsioonid , laevaliikluse graafiku , piletihinnad ja teised tingimused . Laevaliiklus Tallinna ja Aegna ning Tallinna ja Pirita vahel tahetakse laevadega “ Kloogarand ” ja käima panna <arv>. mail , kui ilmastikutingimused lubavad , ütles linnaosa vanem Monika Salu . Mõlemad laevad on suhteliselt heas korras , teatas Salu . Neile on tema sõnul tehtud kapitaalremont ja neid on hästi hoitud . Sellegipoolest kavatseb linnaosa enne navigatsioonihooaja algust teha mõlemal veel korralise remondi . Laevade remondile ja ületalvepidamisele saab linnaosa kulutada transpordiameti eelarvelisest <arv> <arv>-kroonisest dotatsioonist <arv> <arv> krooni . Salu sõnul doteeritakse ülejäänud <arv> <arv> krooniga jätkuvalt trammi- ja trollibussikoondist . Kumbki laev võtab pardale <arv> inimest . Salu märkis , et laevaliiklus Piritalt kesklinna on alternatiiviks bussi- ja autotranspordile . Tema kinnitusel peaks see aitama leevendada ka Pirita parkimisprobleeme . Pirita jõe paadisadama rendikonkursile laekus kaks pakkumist . Komisjon teeb linnaosa vanema sõnul otsuse lähtudes pakutavate teenuste taseme ning sõudepaatide-vesijalgrataste üürimise ja linnaosale makstava rendi suhte järgi . Oliver Stone'i “ JFK ” TIIT MERISALU Täna kell <arv> , Sat <arv> : “ JFK ” , USA <arv>. Rezhii : Oliver Stone . Oliver Stone ( s <arv> ) on oma filmidega “ Salvador ” , “ Rühm ” , “ Sündinud <arv>. juulil ” , “ Taevas ja maa ” , “ Tapjateks sündinud ” , “ JFK ” , “ Nixon ” jt tõenäoliselt kõige enam poleemikat tekitanud ameerika rezhissöör . Tema loomingule on olnud iseloomulik riigi ja rahva ajaloo kõige poleemilisemate sündmuste käsitlemine , nende toomine avalikkuse ette . Seetõttu on teda sageli nimetatud oma maa südametunnistuseks . John Fitzgerald Kennedy mõrvalugu käsitlev on Stone'i tipptöid . Stone esitab toimunu põneva ja samas ka sisuka mõrvamüsteeriumina . Sealjuures on dokumentaalsus ja fiktsioon esitatud sedavõrd mõjusalt , et ametlikust Warreni komisjoni teooriast ei jää filmi lõppedes kivi kivi peale . Filmi peategelane on ringkonnaprokurör Jim Garrison ( Kevin Costner ) , kes seab kahtluse alla Warreni komisjoni ametliku raporti ning asub omal käel otsima tõde . Talle saab Dallase tragöödia selgitamisest kinnisidee . Sealjuures esitab rezhissöör ( kes on ka stsenaariumi kaasautor ) fakte ja fiktsioone , vihjeid ja viiteid nii , et vaatajal ei jää kahtlustki toimuva tõepärasuses . Lugu on üles ehitatud nii loogiliselt , et andis Stone'ile alust väita - tema on loonud toimunust oma müüdi vastukaaluks Warreni komisjoni loodud müüdile . Selliseks tõlgenduseks annab alust maailma kuulsaim amatöörfilm , mille Abraham Zaprude filmis Dallases <arv>. novembril <arv> <arv> mm kaameraga . Sellel filmil on näha , kuidas kuul tabab president Kennedyt . Just tänu sellele filmile elavad edasi ka mitmeid salaliiduteooriad . Igatahes loob Stone mõjusa pildi ühest omal ajal võimalikuna tundunud Ameerika arengu suuna kokkuvarisemisest , <arv>ndatel aastatel suuri lootusi tekitanud uuenduste kokkuvarisemisest . Kõik need sündmused , põhjused ja tagajärjed sõlmuvad peategelases Jim Garrisonis , keda suurepäraselt esitab Kevin Costner . Stone'il on õnnestunud teha enam kui kolmetunniline mammutfilm tihedakoelise , põneva ja hästitasakaalustatuna . Lisaks peaosalisele on filmis teisigi häid rolle , nagu Tommy Lee Jones Clay Shaw'na , Kevin Bacon Willie O'Keefe'ina , Sissy Spacek Lee Garrisonina . Ka tõeline Jim Garrison vilksatab ekraanil - Earl Warreni rollis . Oscariga tunnustati operaatoritööd ( Robert Richardson ) ning montaazhi ( Joe Hutshing ja Pietro Scalia ) . RAIMU HANSON “ Kellaviietee ” , <arv>. ja <arv>. märts , Raadio Kuku . Peeter Ernits ajab oma asju raadios nagu siil sirelipuhma all - tasaselt , kuid järjekindlalt , mõnusalt , ent torkides . Ja kui ta sealjuures aevastab või köhatab , ei tee see tema asjaajamisi eemaletõukavaks . Üleeile oli ta stuudiosse kutsunud Talleggi peadirektori Ants Käsperi . Saatejuht Ernits ulatas päevakohasele külalisele alustuseks nahkse teemaotsa “ munapoliitika ” , kuid juhtis jutu varsti hämmastavate faktideni munejate ja munaõgijate elust . Silmipimestavalt , et mitte öelda kõrvulukustavalt iseloomulik on Ernitsale fauna ja floora esindajate inimesestamine . Kui vanalt saab kana emaks , küsis ta . Mida võiks üks selline daam emotsionaalselt tunda , kui ta on muudetud tehnoloogilise tsükli osaks , tahtis ta kanade kaitsjana teada . Et Talleggi peadirektorgi ei ole nokale kukkunud , sai kuulaja nauditava saate . Ja rahule peaksid jääma ka radikaalsed rohelised , sest saatejuht nimetas - tõsi , tingivas kõneviisis - oma vestluskaaslast muu hulgas Eesti suurima kontsentratsioonilaagri ülemaks . Nädal tagasi juhtis Ernits vihmametsateemalist juttu . Vähemalt üks kuulaja , kes alustas saate jälgimist kogemata selle viimasest veerandist , oli hämmingus . Nimelt meenutas stuudiokülalise hääletämber ja kõnemaneer Lennart Merit , õigemini tema parodeerijat Egon Nuterit . Viimaks tuli välja , et Amasooni ja Orinoku ürgmetsadest rääkinud mees oli Maailma Foorumi ja Ameerika Ühingu liige Harry Männil . Teadmisi avardav saade oli seegi . <arv> aastat tagasi Pensionärid hambaid ei saa Toimetusse helistas vanem härra ja kurtis , et linna stomatoloogiapolikliinikus ei tehta enam pensionäridele hambaproteese . Küsimise peale öeldakse lihtsalt , et pole raha . Miks raha pole ja kas vanad inimesed jäävadki abita ? Stomatoloogiapolikliiniku ortopeediaosakonna juhataja dr. Iive Koll on väga murelik . Ortopeediaosakond on isemajandav ja pool arstide palkadest tuli pensionäride teenindamisest . Neile on hambaproteesid alati tasuta tehtud , tööraha on tulnud riigi eelarvest . Märtsist elatakse haigekassade varal ja riigi eelarvest enam raha ei tule . Proteeside hinnad on aga sel aastal nii kõrgeks läinud ( viimane hinnatõus oli märtsis ) , et linna haigekassa pensionäride hammaste eest hoolitseda ei jaksa . Seepärast otsustati pensionäride teenindamine ajutiselt lõpetada . Kui kaua ajutine olukord kestab , pole veel teada . Praegu on pensionäridele antud ainult esmaabi . Loomulikult saavad uued hambad need , kes on nõus ise maksma . Nii ei pea paika haigekassa ilus arvamus , et pensionärid on oma tööga end juba ette kindlustanud . <arv> aastat tagasi Ülikooli valitsuse seletuse puhul Eelarve puhul peetud pikas kõnes seletas riigivanem meie ülikooli asju , mis kõrge kogu naerma panid . Ülikool olevat omavoliliselt uusi osakondi ja professuure asutanud , ilma et valitsus sellest midagi oleks teadnud ja arvesse võtmata jättes riigikassa rasket seisukorda . Juba tol ajal pidi arukamatel Riigikogu liigetel tunne olema , et riigivanem asjade tõelikku seisukorda ei tunne . Nüüd on riigivanema kõne puhul ülikooli valitsus pikema seletuskirja avaldanud , mis õige tagasihoidlikult valgustab seda suurt ja tõsist tööd , mis vaikides ära tehtud . Igaüks kodanik võib seletuskirjast näha , et riigivanem oma kõnes ülikoolile ülekohut teinud , sest ülikool ei ole mitte omavoliliselt talitanud , vaid on alalises ühenduses olnud haridusministeeriumiga . Arvud oma korda tõendavad , et kuludega õige kokkuhoidlik on olnud . Riigivanema ülesastumine ülikooli vastu tundub seda ülekohtusem , et nimetatud aruanne , mis nüüd ajalehtis ilmus riigi vanema soovil juba kuu aja eest haridusministeeriumile ära oli saadetud . AGO PÄRTELPOEG , linnavalitsuse pressiesindaja Linnavalitsus kiitis heaks ja suunas volikogusse vastuvõtmiseks Tartu linna põhimääruse uue redaktsiooni . Linnavalitsus arutas poolelioleva ehituse Kalevi <arv> edasist saatust ja linnavõimu ruumiprogrammi . Mitme lahendusvariandi hulgast valis linnavalitsus välja Kalevi <arv> rajatise võõrandamise . Vastav otsuse projekt esitati linnavolikogule . Linnavalitsus nimetas AS Anne Soojuse nõukogu liikmekandidaadiks Jaak Võsu . Linnavalitsus kinnitas Kalevi , Jõe ja Malmi tänava ning Kalevi <arv>a krundi lõunapiiriga piiritletud ala detailplaneeringu ning Ravila <arv> detailplaneeringu lähteülesanded . Turu tn <arv>/<arv>a detailplaneering otsustati avalikustamiseks välja panna linnaplaneerimise osakonna fuajeesse Raekoja plats <arv> , avalik väljapanek kestab <arv>. märtsist <arv>. aprillini , <arv> aprillil on samas planeeringu avalik arutelu . Linnavalitsus otsustas kehtestada Vene tn piirkonna ning Näituse , Veski , Baeri ja Liivi tn vahelise kvartali detailplaneeringu . Linnavalitsuse välissuhete ja ettevõtluse arengu osakonnale anti ülesanne korraldada riigihange riist- ja tarkvara soetamiseks linnavalitsusele . Linnavalitsus andis ME Tartu Veevärgi arendusdirektorile Toomas Kapile loa sõlmida leping AS EMVga Tartu tunnelkollektori Kesklinna-<arv> lõpuni ehitamiseks . Linnavalitsuse reservfondist otsustati eraldada <arv> <arv> krooni AS Tartu Raadi Lennujaamale rahvusvahelise seminari korraldamiseks Tartus , millel käsitletakse endiste sõjaväealade kasutuselevõttu . Abilinnapea Anto Ilile anti volitus kirjutada alla koostööleping AS Tartu Raadi Lennujaamaga . Tartu Raadi Konversioonikeskuse töörühma liikmeteks määras linnavalitsus abilinnapea Anto Ili , välissuhete ja ettevõtluse arengu osakonna juhataja Madis Lepajõe ja linnaplaneerimise osakonna peaspetsialisti Indrek Ranniku . Linnavalitsus otsustas anda AS Postimehele loa ajakirjanduskioski paigaldamiseks Riia ja Küüni tn nurgale ning Kaarsilla Vabaduse pst poolse otsa juurde . OÜ T-Stopp sai loa avada müügipaviljon Riia tn alguses asuvas bussiootevarjualuses . ASile Fitos anti luba paigaldada toidukaupade müügipaviljon Ropka tn <arv> krundile . Linnavalitsus kuulas ära Tartu Eluasemefondi <arv>. aasta majandustegevuse aruande ja suunas selle linnavolikogule . Õigusjärgsetele omanikele tagastati maavaldus Tervishoiu tn <arv>. Kinnitati ka mittetagastatavate maade maksumused ja määrati kompensatsioonid . Linnavalitsus andis nõusoleku <arv> maavalduse ostueesõigusega erastamiseks ning otsustas loobuda <arv> kinnistu ostu eesõigusest . AITA OTTAS Tartu linnavalitsus otsustas pärast mitmekuist arupidamist mitte jätkata Lille mäe haldushoone ehitamist . Linnavolikogule tehakse ettepanek müüa pooleliolev ehitis avalikul enampakkumisel . Varemete väärtuseks on hinnatud seitse miljonit krooni . Kalevi <arv> ehitamist alustati üle kümne aasta tagasi , algul oli see mõeldud parteimajaks , seejärel ülikooli keeltemajaks . Hiljem tegid linn ja ülikool vahetuse - linn sai Lille mäe ehitise , et rajada haldushoone , ülikool sai aga linnalt Nooruse <arv> ühiselamu . Eelmine linnavalitsus korraldas ehitise jätkamiseks konkursi , mille ta tunnistas aga ebaõnnestunuks . Lõplik otsus jäi teha uuele linnavalitsusele , kes ühe otsusena maksis kolmele ehituskonkursil osalenud firmale kompensatsiooni . “ Arutasime ka varianti , et ehitamist jätkata , aga see nõuaks palju raha , ” põhjendas ehitise müügi otsust linnapea Tõnis Lukas . “ Linnas on palju olulisemaid objekte , kuhu raha panna , näiteks koolimajad ja kavandatav veespordikeskus . ” Lukas arvas , et linnavalitsuse osakonnad peavad hakkama saama olemasolevate ruumidega , seejuures tehakse mõningaid ümberpaigutusi . “ Linnavalitsuse käsutuses olevaid ruume saab hakata tasapisi remontima , väljaminekud jaguneksid mitme aasta eelarve vahel , ” sõnas Lukas . “ Uue hoone ehitus vajaks raha kohe . ” Abilinnapea Toivo Jullinen rõhutas , et linnavõimu keskus peaks jääma Raekoja platsi piirkonda . “ Raekojata ei kujuta linna valitsemist ette , ” väitis abilinnapea Kalle Jürgenson . “ Raekoda tahab niikuinii remontimist . Ainuüksi hoone toestamiseks kulub <arv>,<arv> miljonit krooni . ” Linnavalitsuse otsust põhjendas abilinnapea Jüri Kõre omakorda sellega , et algselt pidi haldushoonele tegema kulutusi ka maavalitsus , kes nüüd on aga otsustanud jääda Riia <arv> vanasse tiiba . Ligemale <arv> miljonile hinnatud ehituskulust oleks osa katnud maavalitsus . Küsimusele , kui kõrgeks hinnatakse Lille mäe varemete väärtust , vastas Lukas , et eelmisel aastal hinnati müüride maksumuseks <arv> miljonit krooni . “ Me ei tee endale illusioone , et vanade ruumide remont tuleks odavam kui uue haldushoone ehitamine , ” tõdes Lukas . “ Aga linn ei suuda korraga leida ehitusraha . ” Varasema plaani pantida linnavalitsuse käsutuses olevad hooned ja kasutada seda raha haldushoone ehitamiseks on linnavalitsus kõrvale heitnud . ASSO LADVA , Tartu maavalitsuse pressisekretär Märtsikuu viimastel päevadel valmis Tartu maavalitsuse keskkonnaosakonnal raamat “ Tartumaa keskkond ” , mis kirjeldab Tartumaa loodust ja looduskaitset . Raamatu kirjastamise rahastas Kesk-Soome Keskkonnakeskus . Raamatu koostamisest võtsid osa kõik maavalitsuse keskkonnaosakonna töötajad , keskkonnakaitset käsitlevate artiklite kirjutamisel olid abiks mitmed spetsialistid erinevatest teadusasutustest . Raamatu kirjastamise eestvedaja maavalitsuse keskkonnaosakonna spetsialisti Maris Paju sõnul on raamatul kaks puudust - see on liiga väike ja seda on liiga vähe . Soomlased kui rahastajad määrasid raamatu mahuks <arv> lehekülge . See võimaldas Paju sõnul fikseerida maakonna looduse tänase seisu , kuid analüüside ja pildimaterjali avaldamiseks jäi <arv> leheküljest napiks . Raamatut on trükitud ainult <arv> eksemplari , nii et poodidesse seda ei jagu . See jagatakse Tartumaa omavalitsuste ja naabermaakondade vahel , samuti jagub seda mõne raamatukogu jaoks . Raamatu käsikirjaga käib töö edasi ning sinna on tehtud palju täiendusi . Keskkonnaosakonna fotoarhiivis leiduvate piltide abil saab raamatule hoopis teise jume anda . Maris Paju sõnul on maavalitsuse keskkonnaosakonnal plaanis veel selle aasta jooksul anda välja tunduvalt mahukam , põhjalikum ning pildirikkam raamat Tartumaa loodusest . PILLE RUNNEL Traditsioonilise üle-eestilise keskkooliõpilaste kirjandusolümpiaadi asemel korraldati sel aastal esimest korda olümpiaad rahvaluule valdkonnas . Vanemas vanuseastmes võitis olümpiaadi Jaak Tomberg Tartu Miina Härma Gümnaasiumist . Teine koht läks Jõgeva Gümnaasiumi õpilasele Ave Tupitsale , kolmandat jagasid viljandlased Kadri Kõiv ja Kiti Kaur . Nooremas vanuseastmes ( <arv>. ja <arv>. klass ) tuli võitjaks Elo-Hanna Seljamaa Tallinna Kadrioru keskkoolist . Tartu Ülikooli rahvaluule õppetooli õppejõud Ülo Valk rääkis “ Postimehele ” , et põhieesmärk oli olümpiaadi kaudu teadvustada , et folkloor ei ole surnud kultuurivaldkond , ta on alles praegugi . Traditsioonilise regilaulu asemele on nüüd tulnud teised vormid . “ Ma arvan , et see olümpiaad seda eesmärki ka täitis , et mingisugune äratundmine tekkis nii õpetajatel kui õpilastel . Paljudele on rahvaluule tähendanud väljasurnud , hääbunud regivärssi , mida on loetud lugemikust ja mis on üks raskestimõistetavamaid rahvaluule valdkondi . Kohati pole keegi suuteline seda adekvaatselt seletama , ” rääkis ta . “ Tegelikult elavad inimesed ise selle folkloori sees ja ise loovad ning kannavad seda endale teadvustamata , õpilased kaasa arvatud . ” Ülikoolis on sellel aastal esimest korda eraldi vastuvõtt eesti keele harusse ning kirjanduse ja rahvaluule harusse . Olümpiaadi vanema astme kolm esimest saavad Tartu Ülikooli eesti filoloogia erialale üldkonkursi väliselt . ERKKI BAHOVSKI Aprilli alguses alustab Tartu Noorte Tehnikamajas tööd TOP-stuudio . TOP-stuudio pakub huvilistele kitarrimängu õpetust , fotomodellidele poseerimise ja näoilmete kursust , liikumise , seismise ja istumise kursust tütarlastele ning tulevastele mannekeenidele . Samuti pakub stuudio kursust tulevastele missikandidaatidele . Peamiselt on oodatud noored alates <arv>.-<arv>. eluaastast . Lisaks korraldab stuudio konkursi näiteringi . Kursused peetakse nii eesti kui vene keeles . Esimene kohtumine TOP-stuudios leiab aset <arv>. aprillil . Eile Ropkal Käidi sees kaupluses . Eile Annelinnas Omavahel tülitsesid joodikud . Tülitsejad viidi kainestusmajja . Eile Ülejõel Murti sisse korterisse . Eile Statoili bensiinijaamas Väike autoavarii . Osapooled leppisid omavahel kokku ja detaile pole politseile selgunud . Üleeile Ülenurme vallas Ridaelamus põles sauna vahesein . See kustutati ühe ämbri vee ja ühe veejoaga . Eile Ülejõel Korteris kõrbes toit , mille peale kutsusid naabrid kohale tuletõrje . Eile Kallastel Piirivalve läks päästma Peipsi jääl olevaid kalureid . Hommikul tugev olnud jää oli hakanud sulama . Päästeti <arv> kalurit , nelja kohta ei olnud veel andmeid . UUDISTETOIMETUS USA pakub Balti riikidele julgeolekupakti , mis peaks leevendama Eesti , Läti ja Leedu muret , et nad jäävad pärast NATO laienemise esimesest ringist väljajäämist “ külma kätte ” , teatas reedel mõjukas päevaleht “ The Washington Post ” viitega USA ametiisikutele ja Balti diplomaatidele . Valge Maja esindaja Michael McCurry ütles ajakirjanikele , et koostamisel olev ühisdokument määratleb USA kohustused Balti riikide suveräänsuse , sõltumatuse ja julgeoleku suhtes . USA ametnike sõnul kirjutavad USA president Bill Clinton ja tema kolleegid kolmest Balti riigist sellele dokumendile alla tõenäoliselt pärast NATO Madridi tippkohtumist eeloleval suvel , edastab BNS . USA välisministeeriumi anonüümse ametniku sõnul ei sisalda loomisjärgus olev dokument Balti riikidele garantiisid , et USA või NATO aitab neid kaitsta välisagressiooni vastu , kuid selles määratletakse tee Balti riikide integreerimiseks peamistesse Euroopa ja rahvusvahelistesse organisatsioonidesse . McCurry ütles , et USA julgeolekukokkulepe Balti riikidega ei saa olema aseaineks või kompensatsiooniks tegelikule küsimusele , kas need riigid soovivad saada NATO liikmeiks . Valge Maja teatel on ettevalmistatav pakt osa möödunud aasta septembris välja kuulutatud “ Balti tegevusplaanist ” , millega Ühendriigid püüavad integreerida Balti riike Euroopasse , õhutada häid suhteid Balti riikide ja Venemaa vahel ning edendada Balti piirkonnas Ühendriikide poliitilisi ja majandushuve . Eesti ettepanekud Eesti välisminister Toomas Hendrik Ilves ütles raadiojaamale Vaba Euroopa Washingtonis , et praegu valmistavad ameeriklased omapoolseid ettepanekuid vastuseks Eesti ettepanekutele pakti kohta , mis edastati Ameerika poolele paar nädalat tagasi . “ USA hindab Eesti ettepanekuid väga kõrgelt , ” ütles Ilves , kuid ei soostunud nende sisu täpsemalt avama . “ Käivad alles läbirääkimised , ” ütles ta . Ilves kinnitas aga , et Eesti arusaama järgi on pakt rahupartnerlusprogrammi edasiarendus , mille sisuks on nii poliitilise koostöö kui sõjalise koostöö arendamine , jättes siiski välja NATO harta viienda artikli sisu , mis sätestab sõjalised kohustused agressiooni korral . Ilves leidis , et pakti võiks alla kirjutada juba eeloleval suvel . Toomas Hendrik Ilves kohtus neljapäeval USA välisministri Madeleine Albrightiga , kes kinnitas , et NATO uks on avatud kõikidele Euroopa demokraatiatele , sealhulgas Balti riikidele . “ USA välisministri sõnum oli väga selge ning sellest johtub , et mingit deali Venemaaga , et Balti riigid NATOsse ei saa , ei sõlmitud , ” ütles Ilves . Ta juhtis ka tähelepanu asjaolule , et “ erinevalt mõnest teisest Ida-Euroopa riigist hoidus Eesti Clintoni-Jeltsini Helsingi tippkohtumise eel karjumast Jalta-<arv> , Jalta-<arv> ” . Ilves tutvustas Albrightile Euroopa julgeolekupoliitilist süsteemi ja Eesti ettepanekuid , kuidas peaks NATO pärast Madridi tippkohtumist laienema , ütles BNSile Eesti ajutine asjur Washingtonis Lauri Lepik . Eesti ja USA välisminister arutasid ka Euroopa Liidu laienemise küsimusi , Eesti-Vene suhteid ja piirileppe sõlmimise probleeme . Vaba Euroopa teatel ütles Ilves kohtumisjärgsel pressikonverentsil Jeltsini pakutud julgeolekugarantiisid kommenteerides , et Eesti-Vene piirilepingule allakirjutamine oleks selleks hea algus . Väga head sõbrad USA välisminister tegi oma Eesti kolleegiga kohtumise puhul lühikese avalduse . Ameerika Hääl rõhutas Albrighti avalduse sõnastust , kus tavalise väljenduse “ lähedased sõbrad ” asemel oli öeldud , et Eesti on USA üks lähedasimaid sõpru . Ilvese sõnul oli kohtumine Albrightiga väga soe ja töine . “ Ta mõistab Eestit paremini kui ükski senine välisminister . Olles ise Ida-Euroopa põgenike laps , mõistab ta meie problemaatikat vaistlikult ja viisil , mida on väga meeldiv kogeda , ” sõnastas Ilves , kes on ka ise põgenike järeltulija . Möödunud kolmapäeval Ameerikasse sõitnud Eesti välisminister on seal teisipäevani , kohtudes kõrgete riigi ja äriringkondade esindajatega . Täna kohtub Eesti välisminister New Yorgis ÜRO peasekretäri Kofi Annani ja USA eksasevälisministri Richard Holbrooke'iga ning peab kõne Columbia ülikoolis Eesti osast Euroopa julgeolekuarhitektuuris . URMAS PAET Suurtel maanteedel võib lubatud maksimaalseks sõidukiiruseks suvel saada <arv> kilomeetrit tunnis . Neljapäevasel riigi liikluskomisjoni istungil otsustati , et suurematel maanteedel võiks suvel olla maksimaalne lubatud piirkiirus <arv> kilomeetrit tunnis . <arv>-kilomeetrise tunnikiirusega võiks sõita <arv>. maist <arv>. septembrini näiteks Tallinna-Tartu-Luhamaa , Tallinna-Narva ja Tallinna-Pärnu-Ikla maanteel . Ülejäänud ajal jääb kehtima senine lubatud maksimaalne kiirus <arv> kilomeetrit tunnis . Samas ei kehtiks uus lubatud maksimumkiirus kogu tee ulatuses , ohtlikumates teelõikudes oleks lubatud maksimaalkiirus väiksem . <arv>-kilomeetrise maksimaalse tunnikiiruse peab heaks kiitma valitsus ning sellekohane muudatus tuleb teha ka liikluseeskirja . Teede- ja sideministeeriumi maanteeliikluse osakonna nõunik Hellat Rumvolt ütles “ Postimehele ” , et lubatud kiiruse muutmine läheb küllalt kalliks , sest selleks tuleb välja vahetada hulgaliselt liiklusmärke . ENNO TAMMER , Foto PEETER LANGOVITS Kui Lepikson juhatuse liikmetele ütles , et tahaks linna juhtimisel lähtuda eelkõige spetsialiteedi kriteeriumist , siis /---/ toetasid Lepiksoni nii Tiit Vähi kui Jõgi kui teised juhatuse liikmed . Ma julgen väita , et erakonna esimehe Vähi , erakonna esimese aseesimehe peaminister Siimanni ja julgeks väita , et erakonna peasekretäri Jõgi vahel on koostöövalmidus ja väga head kontaktid . Koonderakonna peasekretär Neeme Jõgi eitas “ Postimehele ” erakonna tippude vahelist hõõrumist ning väitis , et Robert Lepikson pidas oma suuliselt tehtud avaldust erakondliku kuuluvuse peatamisest eksituseks . Lepikson teavitas juhatust sellest , et ta ei ole oma tegevust peatanud ja et vastavasisulist kirjalikku avaldust ta meile ei esita . Lepikson palus lugeda oma suusõnaline avaldus Kuku raadios ... , noh , ütleme , eksituseks . Koonderakonna peasekretär Neeme Jõgi Mis tuli või vägi sundis Koonderakonna juhatust keset pühasid kokku tulema ? See pidi ikka vist midagi väga erilist olema ? Arutasime erakonna siseprobleeme ja samas ka riigi ja suuremate kohalike omavalitsuste stabiilsuse küsimusi . Erakonna suurim siseprobleem on vististi Tallinna linnapea Lepikson . Kõik avalikkuse ette paisatud sõnumid näitavad , et erakonna juhatusel õnnestus teda kammitseda . Ma ei ütleks , et see oleks kellegi kammitsemine . Lepikson teavitas juhatust sellest , et ta ei ole oma tegevust peatanud ja et vastavasisulist kirjalikku avaldust ta meile ei esita . Lepikson palus lugeda oma suusõnaline avaldus Kuku raadios ... , noh , ütleme , eksituseks . Kuidas ta erakonna juhatusele põhjendas - miks selline eksitus ? Me ei diskuteerinud sel teemal pikemalt . Ja ma ei tahaks seda ka rohkem kommenteerida . Kaks nädalat tagasi , kui Lepikson “ eksis ” , oli ka erakonna juhatuse koosolek . On mõista antud , et siis tahtis juhatus ametisse sokutada Lepiksonile sobimatut kesklinna vanemat ning sellest tüli algaski . Ei , tüli kui sellist pole minu meelest üldse olnudki . Kuid oli nii , et juhatus pakkus Lepiksonile kesklinna vanemaks isikut , kes kuidagi ei klappinud linnapea seisukohaga ? Eitan kategooriliselt . Mis puudutab kesklinna vanema kohta , siis juhatuses me lihtsalt küsisime , kuidas sul plaanid on , Robert , kelle sa sinna paned . Lepikson teavitas tookord , et konkursile on tulnud <arv>-<arv> avaldust ja et ta ei ole jõudnud neid isegi vaadata . Meie poolt ei olnud konkreetset kandidaati ega mingit survet . Vastupidi , kui Lepikson juhatuse liikmetele ütles , et tahaks linna juhtimisel lähtuda eelkõige spetsialiteedi kriteeriumist , siis vastupidiselt mõningatele levinud arvamustele toetasid Lepiksoni nii Tiit Vähi kui Jõgi kui teised juhatuse liikmed . Ütlesime , et see on õige , et Tallinna juhtimine on liialt politiseeritud , kuid peaks algatama diskussiooni koalitsioonipartneritega , et ... Partnerid on seni küll lähtunud erakondlikkusest . Jaa , et nii ei saa , et meie ühtemoodi , aga Keskerakond peab tähtsamaks erakondlikku põhimõtet . Tallinnas on teil kohad erakondlikult ära jagatud . Et kesklinn jääb valitseda Koonderakonnale , Haabersti Keskerakonnale . Täpsustan : <arv>. novembril <arv> on alla kirjutatud protokoll , mis sisuliselt on koalitsioonilepe ja alla kirjutasid Keskerakonna liit , valimisliit Tallinn ning mõlemad vene erakonnad . Selles on tõepoolest jagatud kohad - kesklinna vanema koht on valimisliit Tallinna ja Haabersti vanema koht Keskerakonna oma . Kuid sama leppe üks punkt on näiteks selline , et kõik linnaosavanemad on linnavalitsuse liikmed . Seda ei ole teatavasti tegelikkuses rakendatud . Seepärast soovitasime Lepiksonile , et korrektsuse huvides oleks hea Keskerakonna ja vene erakondadega see protokoll ringi teha . Kuid ringi ei ole seda lepet tehtud ? Minu teada mitte . Kuivõrd Koonderakonna juhatus sel laupäeval käsitles teemat , kellega täita kesklinna ja Haabersti juhtide tühjad kohad ? Ei rääkinud sel teemal . Ometigi on liikvele läinud väljend , “ kuidas saaks Koonderakond suurendada poliitilist vastutust Tallinnas ” . Te tahate öelda , et see teema ei olnud üleval ? Meil ei olnud piisavalt informatsiooni , et sel teemal diskuteerida . Samas andsite meie jutuajamise algul mõista , et juhatus arutas suuremate kohalike omavalitsuste küsimusi . Jaa , muidugi . Oleme välja andnud oma ametliku seisukoha , et Koonderakonna juhatus toetab stabiilsust nii riigi kui kohalike omavalitsuste tasandil . Kuid me ei saa ju näiteks otsustada Tartu küsimusi , kus Koonderakonna esindajaid on minu teada volikogus ainult kolm ... Nii et me ei saa otsustada ühe või teise või kolmanda seltskonna või kodanike ühenduse eest . Kuid soovitame teha konstruktiivselt koostööd . Telepildi järgi otsustades käis erakonna juhatuses ka Tartu võimalik uus linnapea Jaak Viller . Miks ? Viller ei ole ju teie juhatuse liige . Ei , ta oli Tallinnas käimas ning astus korra läbi . Ta oli enne kohal , telepilt võeti lihtsalt enne juhatuse algust . Proovime sel juhul täpsustada soovitatavat stabiilsust Tartus . Valimisliit Tartu <arv> on teatanud valmisolekust kukutada praegune linnavalitsus . Ma ei saa ju kommenteerida valimisliidu Tartu <arv> plaane . Ma ei ole selleks volitatud , mul ei ole ka informatsiooni . Koonderakonna juhatuse seisukoht on välja öeldud . Me toetame eelkõige stabiilsust . Stabiilsus tähendab ka seda , et ei tehtaks mõtlematuid liigutusi , mõtlematuid vahetusi . Kuid me ei saa neid protsesse oluliselt mõjutada ... Võin ma teha järelduse , et Koonderakonna juhatus on seisukohal , et Tartus ei ole vaja linnavalitsust praegu välja vahetada ? Ma ei kommenteeriks seda . Kuid möönan , et meie ametlik seisukoht stabiilsusest kätkeb seda , et ei tehtaks mõtlematuid ja kahtlase väärtusega vahetusi . Erakonnasiseselt on teil huvitav seis : erakonna teine mees on riigi täitevvõimu juht ning erakonna esimene mees taandatud vaid Riigikogu liikme staatusse . Kuivõrd see segab juhatuses ? Teatavasti valib erakond endale esimehe , meil teeb seda kord aastas kongress . Kui konkreetne erakond osutub mõjuriks mingis riigi tasandil tekkivas liidus , siis on erakonna esimees loomulikult automaatselt peaministrikandidaat . Juhul kui ta ei saa peaministrina jätkata , siis võetakse erakonnast järgmine mees . Puudus vähimgi vajadus kutsuda kokku erakorraline kongress , et hakata Siimanni peaministriks saamise tõttu erakonna esimeest ümber vahetama . Et ei mingit hõõrumist sellel pinnal ? Absoluutselt mitte . Ma julgen väita , et erakonna esimehe Vähi , erakonna esimese aseesimehe peaminister Siimanni ja julgeks väita , et erakonna peasekretäri Jõgi vahel on koostöövalmidus ja väga head kontaktid . Mingeid sisepingeid ei ole ... Te rääkisite vajadusest Tallinna valitsemiseks täpsustada lepet partneritega . Tähendab see võimalust , et Koonderakond võtab endale ka Haabersti ? Täpsustan , et Koonderakond ei juhi Tallinnas ega kanna seetõttu ka poliitilist vastutust . Koonderakonna inimesi on linnavalitsuses ainult kaks : Lepikson ja abilinnapea Ants Leemets . Me ei kontrolli protsesse olulisel määral ja ei saa seetõttu kanda ka poliitilist vastutust . Niisiis tahate ikkagi suuremal määral võtta endale poliitilise vastutuse ? Küsimus ei ole selles , kas me seda tahame . Küsimus on aga selles , kas vastutust saab kanda või ei saa . Vastutust saab kanda tõepoolest siis , kui me protsesse oluliselt mõjutame ... Ega te ometi taha väita , et Koonderakond Tallinna protsesse ei mõjuta ? Koonderakonnal ei ole praegu sellist informatsiooni Tallinnas toimuvate protsesside üle , et saaksime kanda vastutust . Ei ole välistatud , et edaspidises koostöös informeerib Lepikson aseesimehena erakonna juhatust sellistest väga mastaapsetest ettevõtmisest , nagu on praegu näiteks infrastruktuuri privatiseerimine Tallinnas . Kuid toetusest saab rääkida siiski ainult konkreetses kontekstis , kas me kiidame ühe või teise sammu Tallinna juhtimises heaks või mitte . Selliseid konkreetseid ettepanekuid praegu ei ole ? Praegu veel ei ole . AITA OTTAS Valimisliit Tartu <arv> pidi eile õhtul otsustama , kas ühineda reformierakondlaste ja keskerakondlaste umbusaldusavaldusega Tartu praeguse linnapea Tõnis Lukase vastu , kuid õhtul kell <arv> ei olnud otsus veel teada . Isamaaliidu esindajad kogunesid eile kell kuus Tõnis Lukase juures . Nende nõupidamine lõppes kella veerand üheksaks õhtul . Selleks ajaks polnud volikogu esimehe Väino Kulli kabinetis peetud Tartu <arv> fraktsiooni arupidamine , kas toetada umbusaldust ja moodustada Reformierakonnaga uus koalitsioon , veel lõppenud . Mõõdukad kogunesid pärastlõunal oma Riia tänava kontoris . Mihkel Pärnoja osales ka Isamaaliidu koosolekul . Reformierakonna volikogu fraktsiooni aseesimees Hannes Astok vastas “ Postimehele ” , et nemad on omapoolsed seisukohad ja ettepanekud Tartu <arv>le edastanud ning ei pidanud vajalikuks eile eraldi koguneda . “ Kui saame teada Tartu <arv> otsuse , tegutseme edasi . ” Reformierakond on uueks linnapeakandidaadiks pakkunud Tartu <arv> fraktsiooni liiget , Vanemuise teatri direktorit Jaak Villerit . Omavahel on arutatud ka juba abilinnapea kandidaate , kuid Astoki sõnul on see rohkem uue linnapea teema , kellega meeskonda moodustada . Kui koos moodustatakse uus koalitsioon , olevat linnapea ja volikogu esimehe koha jätmine Tartu <arv>le “ üks usutavaid variante ” . Täna on Reformierakonna volikogu fraktsiooni koosolek ning kolmapäeval piirkonna regulaarne üldkoosolek . Keskerakonna fraktsioon ei olnud eilseks kavandanud kokkusaamist . Enne volikogu istungit koguneb aga erakonna Tartu piirkonna juhatus , kuhu volikogu fraktsioonist kuuluvad Tõnu Kauba ja Nikolai Vinogradov . Tõnu Kauba ütles eile , et nende arvamus võib volikogus suure tõenäosusega kalduda umbusalduse avaldamise poole . “ Aga kui umbusaldust avaldada , siis peab alati mõtlema , mis on alternatiiv , mis edasi saab , ja see pool pole veel praegu selge , ” lisas Kauba . “ Loodame , et Tartus ei vaadata niivõrd aritmeetikat , hääl siia või sinna , vaid kui tekib uus koalitsioon , oleks neil soov teha koostööd paremini kui seni on tehtud . ” Eile oli Tartus ka Keskerakonna liider Edgar Savisaar . Ka veel neli tundi pärast Tartu <arv> otsustava nõupidamise algust oli raekoja tagune täis ametiautosid - otsus , mis üldsusele saab teatavaks täna , ei tulnud kergelt . Eile “ Postimehe ” valmimise ajaks polnud Tartu <arv> oma otsust veel teatavaks teinud . UUDISTETOIMETUS Siseministeeriumi kantsler Jaan Toots on kasutanud liikluspolitsei büroo ühte autot ja vaneminspektorit oma perekonna sõidutamiseks ning siseministeerium laseb politsei napist eelarvest endale sõiduautosid osta . Ajakiri “ Luup ” kirjutab , kuidas siseministeeriumi kantsler Jaan Toots on kasutanud liikluspolitsei vaneminspektorit enda ja oma perekonna autojuhina . Ka Toots ise kinnitas “ Luubi ” usutluses , et liikluspolitsei büroo Peugeot <arv> numbriga <arv> VVV ja sellega sõitev vaneminspektor “ on olnud ” kantsleri “ käsutuses ” . Kui “ Luup ” küsis , mille alusel on liikluspolitsei büroo auto koos juhiga siseministeeriumi kantsleri käsutuses olnud , jäi Toots kidakeelseks . “ Ma ei kommenteeri seda siia , ” noogutas ta diktofoni suunas . “ Luubi ” arvates on liikluspolitsei büroo juhtkond alati väga hästi teadnud , mis tööd teevad üks nende ametlikult varustusküsimustega tegelev vaneminspektor ja auto numbriga <arv> VVV . “ See on avalik saladus , millest võõrastele rääkimine ei kuulu hea tooni juurde , ” väidab “ Luup ” ja tsiteerib üht politseiametnikku : “ Kui te näete seda vaneminspektorit sõitmas kas kantsleri Volvo <arv> AAAga või Peugeot <arv> VVVga või äsja politseist siseministeeriumile antud Nissani maasturit <arv> VVV puhastamas , siis peaks ju kõik selge olema . Milleks enam üle korrata , et tegemist ei ole liikluspolitseiliste ülesannete täitmisega ? ” Kantsler Jaan Tootsi ja tema perekonda sõidutanud politsei vaneminspektori kuupalk on <arv> krooni ringis , mis teeb kaks-kolm tavalise vaneminspektori palka . Nii suure töötasu taga on politsei peadirektori Ain Seppiku käskkiri , millega sellele vaneminspektorile määrati personaalne lisatasu <arv> krooni kuus . Seppik ütles “ Luubile ” , et “ kahtlemata ei ole see õige ” , kui politseiametnik koos politseiautoga teenindab mõne kõrge riigiametniku perekonda . Kuid riigi politseisheff keeldus kommenteerimast , kas toimuv näitab osa riigiametnike väga madalat eetilist piiri . Hiljuti kirjutas see vaneminspektor politseist lahkumisavalduse , mis kohe rahuldati . Homsest on ta siseministeeriumi kantsleri abi . “ Luubi ” andmeil on siseministeeriumi bilansis ametlikult kolm sõiduautot , tegelikult on viimastel aastatel endale soetatud lisaks veel <arv> autot . Need kõik on ostetud või liisitud politsei niigi napi eelarveraha eest . Siseministeerium võttis autod endale kasutada , makstes kilomeetri eest <arv>,<arv> krooni . “ Seda , mis toimub , saab nimetada riigieelarveseadusest osavaks möödahiilimiseks , et mitte öelda - riigieelarveseaduse rikkumiseks , ” kirjutab ja meenutab , et siseministeeriumi põhimääruse järgi vastutab eelarve täpse ja otstarbeka täitmise eest kantsler Toots . Just tema teadmisel ostis alafinantseeritud politsei siseministeeriumile ligi pool miljonit krooni maksnud maasturi Nissan Pathfinder , millel on nahksisu , konditsioneer , automaatkäigukast , nn kängururauad ja katuseluuk . ALO LÕHMUS Inimõiguste olukorda Eestis nii minevikus kui tänapäeval on siiani liiga vähe uuritud , nentis ülikooli rektor Peeter Tulviste , kommenteerides Jüri Kuke mälestuskonverentsi vastavasisulist pöördumist . Nõukogude rezhiimi tuntumaid meelsusvange Jüri Kukk hukkus Vologda vangilaagris <arv>. aasta <arv>. märtsil . Teisitimõtleja saatusele pühendatud neljapäevasel mälestuskonverentsil Tartu Ülikooli aulas vaeti Kuke tegevust ja surma põhjusi , samuti laiemalt eestlaste vastupanu Nõukogude okupatsioonile . Konverentsi hinnangul oleks Jüri Kuke hukkumine olnud tõenäoliselt välistatud , kui tema lähimad kolleegid ülikooli füüsika-keemiateaduskonnast poleks nii kergekäeliselt asunud koostööle repressiivorganitega , teatas “ Postimehele ” konverentsi korraldustoimkonna liige Rein Vanja . Seetõttu nõudis konverents oma pöördumises Tartu Ülikooli poole , et ülikooli nõukogu annaks Kuke juhtumile õigusliku ja eetilise hinnangu . Samuti kutsuvad konverentsist osavõtjad üles avalikule arutelule selle üle , kas Jüri Kuke tagakiusamises osalenud isikutel on moraalset õigust jätkata ülikooli õppejõududena seni , kuni nad pole oma tegevust <arv>.-<arv>. aastal avalikult üles tunnistanud ning Kuke omaste ja sõprade ees vabandanud . Pöördumises tehakse ka ettepanek aidata kaasa Kuke ja teiste repressiooniohvrite saatuse ning inimõiguste rikkumiste uurimisele , milleks võiks ülikool algatada vastava uurimisvõistluse . Tartu Ülikooli rektor Peeter Tulviste ütles , et inimõiguste olukorra uurimise soodustamine vastava auhinna või stipendiumi kaudu on hea idee . Samas märkis ta , et inimõiguste rikkumistega seotud ülikooli töötajate vabandamine on nende endi südametunnistuse küsimus . “ Sest mina ei julge enda peale võtta seda vastutust , et ilma pikemata ütelda , et üks või teine nendest on Jüri Kukele midagi halba teinud . See on asi , mis tingimata vajab uurimist ja kõikide osapoolte ärakuulamist , ” rääkis Tulviste . Rektori sõnul on Eestis siiani liiga vähe uuritud viimast viitkümmet aastat . “ Selge on see , et kunagi peavad kõik need luukered kappidest välja saama ja neid seal paraku on , ” nentis Peeter Tulviste . Jüri Kuke mälestuskonverentsil osalenute pöördumises rahva , Riigikogu ja valitsuse poole nõutakse ametlikku õiguslikku hinnangut Eestimaa Kommunistliku Partei tegevusele , juurdlust repressioonides osalenute ja kohut inimsusevastaseid kuritegusid sooritanute üle ning langenud vabadusvõitlejate mälestuse jäädvustamist . TOOMAS SILDAM Täna peaks politsei peadirektor otsustama , kas üleastumised Narva politseis on nii tõsised , et prefektuuri juhtkond tuleks vabastada ametist . Keskkriminaalpolitsei , riigiprokuratuur ja politseiameti distsiplinaarosakond jõudsid märtsi alguseks järeldusele , et Narva politseis on varjatud kuritegusid ja moonutatud statistikat ning prefektuuri juhtkonnal puudub kontroll alluvate tegevuse üle . Politseiameti distsiplinaarosakond tegi peadirektor Ain Seppikule ettepanku vallandada Narva abiprefekt Juri Tolmatshov ja kriminaalpolitsei komissar Aleksandr Kompanijets ( kaitsepolitsei võttis ta vahi alla süüdistatuna vägivallatsemises , Narva politsei püüdis teda kautsjoni vastu vabastada , kuid kohus ei nõustunud ) . Abiprefekt Anatoli Malõshevi ja kriminaalpolitsei abikomissari Sergei Maljutini tahtsid distsiplinaarametnikud viia madalamale ametikohale . Samuti soovitati Seppikul teha siseministrile ettepanek vabastada ametist prefekt Rein Laid , kelle puhul veel hiljuti oletati , et ta võib soosijate toel saada siseministeeriumi asekantsleriks . Riigi politseisheff lükkas oma distsiplinaarosakonna arvamused tagasi ning andis korralduse teha märtsi lõpuks uus ametkondlik juurdlus . “ Postimehe ” andmeil on juurdlus lõppenud ning ettepanekud samad - ametist tuleks vabastada kogu Narva politsei juhtkond eesotsas prefekt Rein Laidiga . Mullu avastas Narva prokuratuur <arv> sealses politseis varjatud kuritegu : <arv> üliraske ja <arv> raske kehavigastuse tahtlikku tekitamist , ühe kuritahtliku huligaansuse ja ühe vägivaldse avaliku varguse . Keskkriminaalpolitsei leidis Narva politseid kontrollides <arv> röövimist , mille puhul oli eeluurimine algatatud “ kergemate ” paragrahvide järgi , ning see avastus pilbastas ametliku statistika , nagu oleksid rasked kuriteod Narvas viiendiku võrra vähenenud . “ Narva politseiprefekt Rein Laid on kaotanud kontrolli prefektuuri tegevuse üle , ” kirjutas riigiprokurör Indrek Meelak siseminister Riivo Sinijärvele ja palus samuti vabastada Laid ametist . Muuhulgas loetles Meelak oma väite tõestuseks <arv> juhtumit , kui Narva politseinikud on erinevates kuritegudes juba süüdi mõistetud või nende kuritegusid veel uuritakse . Politseiameti kuluaarides peetakse loogiliseks , et Narva politsei juhtkond vabastataksegi in corpore ametist ning taas võidakse hakata arutama võimalust muuta Narva prefektuur Ida-Viru politsei üheks jaoskonnaks . <arv>. aasta alguses oli Andres Tarandi valitsus seda juba peaaegu otsustanud , kuid siis tulid vahele uued Riigikogu valimised ja järgmine valitsus jättis Narva prefektuuri alles . RAIMU HANSON Zürii ei nimetanud Siiri Sisaskit ja Boris Björn Baggerit telekompanii Pro <arv> korraldatud üleeuroopalisel konkursil esimese kolme hulka . Sellest hoolimata peab loominguline ühendus ABS-Projekt ehk Akustiline Baggeri-Sisaski Projekt oma saavutust fantastiliseks võiduks . Sisask ütles eile “ Postimehele ” , et ei pea võistluse “ Uued hääled Euroopas ” zhürii otsust ülekohtuseks . “ Vastupidi - see on suur pai minu kümneaastase töö eest , ” rõõmustas ta . “ Meile öeldi , et jäime kolme parema hulgast napilt välja , sest eelistati tümpsuga lugusid . ” Sisask laulis eesti keeles oma laulu “ Ma ei maga , ma ei söö ” ja teda saatis Bagger akustilisel kitarril . Lõppvooru <arv> parima hulka valiti nende salvestis enam kui <arv> <arv> hulgast . Rahalist preemiat ABS-Projekt võistluselt küll ei saanud , kuid sai seevastu pakkumise telekompanii Pro <arv> ühte programmi . Lisaks sellele monteeritakse konkursist saade , mille eetrisoleku aega pole veel teada . Ja juba on Baggerile helistatud ühest New Yorgi plaadifirmast ning teatatud koostööhuvist . Siiri Sisask ( <arv> ) võitis <arv>. aastal ETV laulukonkursi “ Kaks takti ette ” . Ta on laulnud mitmes ansamblis , osalenud lavastustes “ Jeanne d' Arc ehk Jumal vikerkaarel ” ja “ Marlene Dietrich ” . Boris Björn Bagger ( <arv> ) on venelasest isa ja eestlannast ema järeltulija ning õpetab Karlsruhe Ülikoolis kitarrimängu . Ühtlasi on ta muusikafirma edition <arv> ärijuht ja üks omanikke . ERKKI BAHOVSKI Kolmapäeval saabus Vanemuise teatrisse Steinway kontsertklaver , mis toodi siia treileriga Klaipedast . Klaipedasse oli klaver saabunud Hamburgi klaveritehasest . Vanemuise teatri direktor Jaak Viller ütles “ Postimehele ” , et klaveri lahtipakkimisega tuleb paar päeva oodata ning vaadata läbi klaveri pass . Esimene avalik kontsert sellel klaveril leiab aset <arv>. aprillil , mil esinevad professor Peep Lassmann ja tema õpilased koos Vanemuise orkestriga . Viller on varem öelnud , et klaver on Tartus ainulaadne . Kokku maksab klaver <arv> <arv> krooni , millest Vanemuine ise tasus ERA panga laenuga <arv> <arv> krooni . Ülejäänud klaveriostuks vajamineva raha sai Vanemuine Tartu linnavalitsuselt , Vanemuise Seltsilt , Kultuurkapitalilt ja kultuuriministeeriumilt . Ilma pakendita klaver kaalub <arv> kilo . Vanemuisel on Hamburgis oma esindaja ja seetõttu valiti klaver välja just sealt . TIIU RITARI Pühade-eelsel Otepää linnavolikogu istungil otsustati teha Pühajärve vallavolikogule ettepanek alustada läbirääkimisi Otepää linna ja Pühajärve valla ühinemiseks . Otepää linnavolikogu kinnitas Pühajärve vallavolikoguga läbirääkimiste juhiks Otepää linnavolikogu esimehe Jaak Uudmäe . Jaak Uudmäe ja Otepää linnapea Aivar Nigol edastasid Otepää linnavolikogu otsuse Pühajärve vallavolikogu esimehele Jüri Korgile ja Pühajärve vallavanemale Riho Raavele . Seaduse kohaselt jääb Pühajärve vallale nüüd üks kuu vastamiseks . Otepää linnasekretäri Marina Lehismetsa sõnul on praegune Pühajärve vallavolikogu ja vallavalitsus koostööaltid ja Otepää linnajuhid loodavad kõige paremat . Otepää linna ja Pühajärve valla ühinemine on päevakorral olnud varemgi , selgitas Marina Lehismets , sest Otepää-Pühajärve piirkond on tervik . Nii asub enamik Otepää kuulsatest spordibaasidest Pühajärve vallas , neist räägitakse ja neid reklaamitakse Otepää spordibaasidena . Piir vallale ja linnale kuuluva vahel tekitab igapäevaelus ja asjaajamises segadust . Nii kuulub Pühajärve rannas asuv laululava linnale , maa selle ümber on valla oma . Küsimus on selles , kes peab pargi korras pidama , selgitas Marina Lehismets Otepää-Pühajärve suhteid . Uue haldusterritooriumi nimi jääb läbirääkimiste küsimuseks , ütles Otepää linnasekretär Marina Lehismets . Nii Otepääl kui Pühajärve vallas elab veidi alla kahe ja poole tuhande inimese . EPP ALATALU Kolmapäeval arutas Tallinna linnakohus eelistungil kohtunik Liili Lauri eesistumisel Maris S. Kaasiku ja Raul Kaasiku eraelu kaitseks esitatud hagi riigi täitevameti ja Pärnu vangla direktori Arvo Reediku vastu . Hagejad Maris S. Kaasik ja Raul Kaasik süüdistavad täitevametit ja vangla direktorit Arvo Reedikut kahe kirja avamises ja väidetavalt nende ettelugemises Pärnu Päikeseraadios , ütles “ Postimehele ” kohtunik Lauri sekretär . Eelistungil esitasid pooled , Maris S. Kaasik ja tema ning Raul Kaasiku esindaja Tartu advokaat Uno Lõhmus ning Arvo Reedik ja täitevametit esindanud Valeri Pabo kohtule menetluseks kõik nende arvates vajalikud dokumendid , kohtuistung toimub <arv>. juunil . Hagejad juhinduvad kohtule avalduse tegemisel kohtusekretäri sõnul Eesti Vabariigi põhiseaduse <arv>. paragrahvist ( üldkasutataval teel edastatavate sõnumite saladus ) ja tsiviilõiguse üldosa <arv>. paragrahvist ( eraelu kaitse ) . Maris S. Kaasiku abikaasat Raul Kaasikut peetakse kinni Ämari vanglas . Pärnu vangla direktor Arvo Reedik ütles pärast eelistungit , et tema ei tunne end milleski süüdi . Kehtiva seadustiku kohaselt on vanglaülemal õigus ilma eriloata kuulata pealt telefonikõnesid ja lugeda kirjavahetust . Eelmisel sügisel kontrollis Pärnu vangide kirja kadumist justiitsminister Paul Varuli korraldusel riigiprokuratuur ning leidis , et vangide väited ei vasta tõele ja ükski kiri pole kaduma läinud . Pärnu ajalehele on Maris Kaasik öelnud , et konfiskeeritud on Londonisse Amnesty Internationali peakorterisse ja USAsse inimõiguste kaitse advokaatidele saadetud kaebekirjad halva kohtlemise kohta vanglas . MARKO MIHKELSON , Postimees Kommunistidel puudub vähimgi austus õiguse , seaduse , kodaniku ja tema omandi suhtes . Seepärast on poliitilise kultuuri puudumine enam kui loogiline nähtus . Venemaa poliitiline kultuur on väga madal , kuid seda taset määravad kommunistid . Neid koos patriootide ja fashistidega on üle poole parlamendi . Riigiduuma on koht , kus väljub aur . Paljude saadikute , peamiselt siiski kommunistide tegevuses väljenduvad skisofreenia nähud . Nad pingestuvad , karjuvad , lärmavad ja siis on mitu päeva jälle kõik rahulikud . Ajakirjanike terve mõistuse filter ei lase massitribüünile rumalusi ja inimsööjalikkust . Riigiduumas neid piiranguid ei ole . Konstantin Borovoi ( <arv> ) valiti Venemaa Riigiduuma saadikuks <arv>. aasta detsembris Moskva ühest kõige esinduslikumast valimisringkonnast . Borovoi on tuntud oma sõltumatute vaadete poolest , mis tihti jätavad ta justkui üksikuks mohikaanlaseks Venemaa kireval poliitilisel näitelaval . Samas on just Borovoi see , kes võibolla oma sõltumatu pilguga suudab analüüsida ehk objektiivsemalt Riigiduuma sisemist olemust . Milline osa teie arvates on Riigiduumal Venemaa praeguses poliitilises süsteemis ? Tema osa on üldiselt väga väike , sest kõik otsused , mida võtab vastu Riigiduuma , lähevad läbi ülemkoja ja presidendi filtri . Kuid samas on see ka hea , sest mõnikord meenutab Vene Föderatsiooni Riigiduuma tõelist hullumaja suure hulga Napoleonidega , kes arvavad , et nad juhivad riiki . Näiteks täna ( <arv>. märts - M.M. ) püüdis duuma sekkuda valitsuse moodustamisse ja nõudis , et president kooskõlastaks selle temaga . See on põhiseadusevastane , seepärast ei ole duuma määrusel mingit mõtet . Nagu te teate , denonsseerides Belovezhje kokkuleppe , kuulutas duuma Venemaa olematuks . Lisaks sellele on võetud vastu veel hulk otsuseid ja määrusi , millel on tühine juriidiline taust . Teisest küljest ma arvan , et duuma on riigis väga tähtis instrument . Poliitiline võitlus ei välju tänavatele . See toimub parlamendi seinte vahel ja juba Zjuganov ( Gennadi Zjuganov , kommunistliku partei fraktsiooni liider - M.M. ) räägib , et on vaja rõhuda poliitilisele võitlusele duumas . Venemaa parlament koosneb kahest kojast , Riigiduumast , mis on alamkoda , ja Föderatsiooninõukogust , mis on ülemkoda . Kummal nendest on suurem osakaal ? Föderatsiooninõukogu on põhimõtteliselt palju vastutusrikkam organ , sest seal on esindatud kõigi regioonide juhid . Selles plaanis on duuma täielikult vastutustundetu . Meil võetakse vastu otsuseid , mis võiksid kaasa tuua suure kahju riigi majandusele , kui need jõustuksid . Suur osa Riigiduuma dokumentidest lihtsalt on vastuolus konstitutsiooniga ega ole isegi kooskõlas põhiseaduse üldise suunitlusega . Näiteks keelab maakoodeks sisuliselt maa eraomanduse . Duuma võtab küll selle vastu , kuid õnneks pole sellel mingit tähendust . Seda ei lase läbi ei Föderatsiooninõukogu ega president . Kas see , et duuma on paljudes küsimustes vastutustundetu , ei viita mitte poliitilise kultuuri madalseisule Venemaal ? Poliitiline kultuur on tõesti väga madal , kuid seda taset määravad kommunistid . Kommuniste koos patriootide ja fashistide , ma mõtlen zhirinovskilastega , on üle poole parlamendi . Kommunistidel puudub vähimgi austus õiguse , seaduse , kodaniku ja tema omandi suhtes . Seepärast on poliitilise kultuuri puudumine enam kui loogiline nähtus . Midagi muud oleks raske oodata sellise kommunistidest saadikute arvu juures . Kuid lisaks kõigele on see ka loomaaed . Paljudele vaatajatele ja ajakirjanikele on duuma justkui ajendiks meelt lahutada . Mõistate , inimestele on see tasuta teater . Paljud sellesse nii ka suhtuvad ning see on kahjuks seotud üleüldse madala poliitilise kultuuriga ühiskonnas . Riigiduuma istub koos <arv>. aasta jaanuarist . Kas selle aja jooksul on saadikud ka midagi õppinud ? Juriidiline professionaalsus ei avaldu üldises kultuuris . Poliitilised huvid lämmatavad terve mõistuse ja loogika . Näiteks esineb grupp kommunistidest saadikuid ettepanekuga võtta vastu otsus mitte jagada Musta mere laevastikku ning pretensioonidest Sevastoopolile . Mina esinen ja räägin , et teie arvates selline otsus lähendab rahvaid , kuid juba homme tuleb konflikt võõrale territooriumile pretensioonide esitamise pärast . Nemad põhjendavad seda väga naljakalt . Nad räägivad , et püüavad üle võimude pea pöörduda otse Ukraina rahva poole . Ma olen pikemat aega tegelenud psühholoogiaga . Siin on märgata kollektiivse , massilise käitumise efekti . See lollus ja idiotism avaldub karjas tunduvalt suuremal määral . Kommunistide hulgas on mitmeid arukaid inimesi . Kuid kui nad on karjas ning alluvad karja instinktidele , siis nad hakkavad vilistama , jalgadega trampima . Nad ei suuda iseendaga midagi teha . See on massiteadvuse efekt . Kas kommunistide , patriootide ja fashistide mõju säilimine ei tähenda mitte seda , et lähemal ajal pole oodata tervema ja poliitiliselt tsiviliseerituma õhkkonna tekkimist duumas ? Me oleme siiski väheke muutunud . Kui varem oli rumalate otsuste toetajaid <arv> või <arv> ( Riigiduumas on <arv> saadikut - M.M. ) , siis täna juba <arv>. Mingit tervenemistendentsi on märgata , kuid see on veel väga nõrk . Kommunistid ja zhirinovskilased mõistavad , et sellise käitumisega kaotavad nad elektoraadi toetust . Valijad ju mõistavad , et need ei ole tõsised inimesed ja parteid . Tegelikult käib väga kasulik ühiskonna õpetamise protsess . Kuid ikkagi , mis tähendab Venemaa poliitilisele eliidile olla Riigiduuma saadik ? See on eelkõige veel üks võimalus olla poliitilisel tribüünil . Paljud saadikud , eriti aga kommunistid , käsitlevad oma olekut duumas kui poliitilisel tribüünil olemist . Mõistate , inimsööjalikke ja fashistlikke vaateid ei saa näidata televisioonis . Ajakirjanike terve mõistuse filter siiski ei lase massilisele tribüünile rumalusi ja inimsööjalikkust . Siin aga ei ole neid piiranguid . Veelgi enam , kuna duuma esimees on kommunist ( Gennadi Seleznjov - M.M. ) , siis on tal võimalus lämmatada kõiki teisi . Nad satuvad siin teatavasse lõksu . Kommunistidel tekib tunne , et nad juhivad riiki . Seepärast on see kõik justkui hullumajas . Psüühiliselt ebaterve olek väljendub selles , et inimene elab ebareaalses , väljamõeldud maailmas . Neuroosid tekivad inimesel siis , kui nad põrkavad kokku reaalse maailmaga . Kõik see on näha ka siin . Kommunistid võtavad vastu otsuse saata erru Tshubais , sõdida NATOga , tallata puruks Tshetsheenia , alustada majandusblokaadi Eesti vastu . Aga samal ajal ei juhtu mitte midagi . Tekib väga huvitav vastuolu reaalsusega , mis omakorda tekitab neuroose . Võibolla just see , et nad tunnevad ennast selles hullumajas nagu kalad vees , hoiab neid minemast konflikti presidendiga ? Kas nad kardavad oma kohast ilma jääda ? Jah , nad ei taha duuma laialisaatmist , kuid ka president ei taha seda . See on koht , kus nad peavad olema . See on koht , kus väljub aur . Paljude saadikute , peamiselt siiski kommunistide tegevuses väljenduvad skisofreenianähud . Nad pingestuvad , karjuvad , lärmavad ja siis mitu päeva on jälle kõik rahulikud . Siis jälle plahvatus , emotsioonid . Ja nii vahetpidamata . Millised on duumasaadiku privileegid ? Saadiku palgast jätkub minul üksnes telefonikõnedeks . Palju seda siis on ? <arv> dollarit . Seda on väga vähe . Mis peale palga on saadikule ette nähtud ? Saadikul on õigus lennata oma valijate juurde tasuta ja kõik . Ja omada korterit Moskvas ? Mulle pole see ette nähtud . Ma olen moskvalane . Teistel on justkui ette nähtud korter teenistuse ajaks . Kuid seda ei saa nimetada privileegiks . Veel on ette nähtud auto sõitudeks mööda Moskvat . Kuid need on kõik mikroskoopilised privileegid . Võibolla just see , et saadikud saavad sedavõrd vähe palka , on nad altid vastu võtma kingitusi ja raha , et aga ühte või teist seadust lobeerida . Vene ajakirjanduses on ses osas eriti suureks kangelaseks tehtud Zhirinovski . Kas see vastab tõele ? Zhirinovski realiseeris ühe väga huvitava idee . Ta muutis oma partei äriorganisatsiooniks , mis tõesti ei ole vastu mitte ühelegi lobeerimise vormile . Kas see puudutab ainult Zhirinovski fraktsiooni ? Hiljuti avastati Internetis kommunistide ettepanek saada raha eest saadiku abi staatus . Seega püüavad ka kommunistid kuidagi lisa teenida . Samas tuleb tähele panna , et kingitusi on valmis tegema ka valitsus . Te teate , et Zhirinovskile kingiti Moskvas terve loss . On selge , et eelarve vastuvõtmise ajal maksti kinni teatud saadikute teenused . Eelarve kinnitamise ajal oli vaatluse all arengueelarve , mille kogumaht on <arv> miljardit dollarit . See raha pidi minema investeerimisfondidesse , mille eesotsas olid kommunistid . Seega pisut peenem ülesostmine . Nad on müüdavad . Kahjuks ainult sõnades on nad väga ausad . Olukord terves Riigiduumas on väga pragmaatiline . Kes on ikkagi suurimad arvamuste kujundajad ? Liberaaldemokraadid lobeerivad peaaegu avalikult poliitilisi küsimusi ja küsimusi , mis on seotud konkreetsete äriringkondadega . Mõnikord lobeerivad nad eriteenistuste huve . Sõnaga kõike , mille eest makstakse raha . Kas Venemaal on üldse olemas lobeerimisseadus ? Lobeerimisseadust ei ole . Mingeid piiranguid lobeerimistegevusele Venemaal pole seatud ja see on väga halb . Näiteks eelarve vastuvõtmise ajal valmistas mulle muret meie Põhjala regioonide varustamine toiduainetega . Selle käigus läheb kaduma umbes <arv> protsenti eelarvekuludest . Küll aga lobeeriti seda väga aktiivselt ja avalikult duumas . Need ei olnud küll zhirinovskilased , vaid ühemandaadilistest ringkondadest valitud saadikud . Minu teada pakuti ka neile raha . Kui me juba rääkisime lobeerimisest , kes siis lobeerib majandussanktsioone Eesti vastu ? Seda lobeerivad Primakov ( välisminister Jevgeni Primakov - M.M. ) ja eriteenistused . See on ka Zhirinovski , kes ässitab duumat üles . Seda tehakse radikaalsemate kommunistide kaudu . Kui meie eriteenistused ja välisministeerium tõepoolest tahavad sanktsioonide kehtestamist , siis selle räpase töö teeb duuma . Seega võib öelda , et eriteenistused veel nii väga ei taha majandussanktsioonide kehtestamist Eesti vastu ? Jah . Kui nad oleksid tahtnud , oleks see otsus ammu vastu võetud . Praegu kasutatakse seda Eesti vastu kui üht võimalikku ohutegurit .