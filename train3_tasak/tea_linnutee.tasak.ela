kirjak	tea_linnutee.tasak.ela	Urmas Haud Juba iidseimaist aegadest on igaüks , kes pilgu selge öise taeva poole tõstnud , võinud seal lisaks vilkuvaile tähepunktidele näha ka silmapiirist silmapiirini ulatumas kahvatut udust helendust , mida meie kutsume Linnuteeks . Selle “ udu ” uurimine algas aga alles <arv>. aastal , kui Galileo Galilei suunas sinna oma pikksilma ja avastas , et juba selle algelise teleskoobi vaateväljas lagunes helendus arvutuks hulgaks nõrkadeks tähepunktideks , näidates , et Linnutee on miljardite kaugete tähtede ühtesulav valgus , st. Linnutee on tähesüsteem . PILDIL : See taeva panoraamvaade kujutab endast tegelikult <arv>'ndal aastal kahe eestlase , Martin ja Tatjana Keskküla poolt Lundi Observatooriumis Knut Lundmarki juhendamisel koostatut joonist . Joonisele on käsitsi kantud kõigile kuni <arv>-nda tähesuuruse tähtedele vastavad punktid , milliste suurused on valitud võrdelistena vastava tähe näiva heledusega . Tulemuseks on praktiliselt foto kvaliteediga pilt meie Linnuteest , kus Galaktika tasand kulgeb horisontaalselt keskel , Galaktika põhjapoolus on ülal ja lõunapoolus all . Galaktika kese on joonise keskel , Linnutee kaks kääbuskaaslast , Suur- ja Väike Magalhãesi Pilv on nähtavad joonise alumises parempoolses osas ja näiteks Orioni tähtkuju asub pildi parempoolse serva lähedal just Linnutee tasandi all . ( <arv>,<arv> Stars And The Milky Way - Copyright : Lund Observatory )  Siit algasid ka katsed mõista Linnutee ehitust . Nagu ikka , jäid esimesed pakutud mudelid vaid oletuste tasemele . Nii arvas Inglise antikvaar William Stukeley <arv>-nda sajandi algul , et meie tähesüsteem sarnaneb Saturnile - keskel on suur heledate tähtede parv , millesse kuulub ka Päike , seda parve ümbritseb aga mõningasel kaugusel nõrkade tähtede lame rõngas . Keerulisema mudeli pakkus <arv>. aastal välja teine inglane Thomas Wright . Tema arvas , et maailma keskel on Paradiis - Jumala ja õndsate elupaik . Keskmest igas suunas maailma äärealadel valitseb Väline Pimedus . Nende kahe vahele aga mahub Aja Hoovus ehk Surelikkuse Piirkond . See viimane kujutas endast õhukest kera kihti milles kõikvõimalikes suundades ümber Paradiisi tiirlevad tähed , sh. Päikene . See Surelikkuse Piirkond on nii õhuke , et vaadates nii maailma tsentri suunas , kui ka väljapoole , haarab meie pilk vaid üksikuid tähti , vaadates aga selle kihi enda suunas ( mööda sfääri puutujat ) , näeme me lugematut arvu kaugeid tähti , mis meie pilgu ees kokku sulades moodustavad Linnutee vöö . Linnutee ehituse tõsisem uurimine sai alguse William Hercheli <arv>. ja <arv>. aastal avaldatud töödest . Ta üritas kindlaks määrata Linnutee ruumilist kuju meetodiga , mida ta nimetas “ tähtede mõõtmiseks ” . Kasutades oma <arv>. aastal valminud <arv> tollise peegliga teleskoopi , luges ta kokku erinevatesse näiva heleduse vahemikesse langevate tähtede arvud <arv>-s erinevas taevapiirkonnas . Oletades , et tegelikult on kõik tähed sama heledusega , et tähed on Linnutee ruumalas jaotunud ühtlaselt , et tähtede näiv heledus kahaneb võrdeliselt nende kauguse ruuduga ja et ta suudab näha kõiki tähti kuni Linnutee servani , sai ta oma loenditest tuletada tähesüsteemi ulatuse eri suundades . Ta järeldas , et Päike asub lameda , ligikaudu elliptilise , tähesüsteemi tsentri lähedal ja et see tähesüsteem ulatub Linnutee tasandis umbes <arv> korda kaugemale , kui tasandiga ristuvas suunas . Vaatamata astronoomia kiirele arengule <arv>. sajandil , püsis Hercheli ettekujutus Linnutee ehitusest elujõulisena käesoleva sajandi alguseni . Oluline muutus tuli alles <arv>. aastal kui Harlow Shapley märkas , et samal ajal kui suurte , korrapärase kujuga täheparvede ( kerasparvede ) jaotus on küllaltki sümmeetriline mõlemal pool Linnutee tasandit , pole nad jaotunud ühtlaselt pikki seda tasandit , vaid tugevalt koondunud ümber suure täheparve Amburi tähtkujus . Väites , et massiivsed täheparved peaksid olema jaotunud sümmeetriliselt ümber Linnutee keskme , järeldas ta , et Päike peab asuma küllaltki kaugel sellest keskmest . Kasutades Henrietta Leavitti poolt <arv>. aastal avastatud seost ka kerasparvedes leiduvate tsefeiidide heleduse muutumise perioodi ja nende tähtede absoluutse heleduse vahel , jõudis Shapley <arv>-ndaks aastaks otsusele , et Päike peaks asuma Linnutee keskmest umbes <arv>\ kpc kaugusel . Hilisematel aastatel on tähtedevahelises keskkonnas valguse neeldumise avastamine ja muud täpsustused seda hinnangut ligi kahekordselt vähendanud , viies ta väärtuseni <arv>.<arv>\ kpc , kuid üldine arusaam Päikese asukohasd Linnutees on jäänud püsima . Jälgides taevast isegi mitmeid aastaid , võime me seal täheldada üpris vähe muutusi . Neist olulisemad on planeetide pidevad asukohamuutused , meteooride ja komeetide ilmumine , muutlikud tähed ja noovad . Tegelikult pole aga tähistaevas kaugeltki täiesti muutumatu ja kõigi tähtede asukohad üksteise suhtes on pidevas muutumises . See muutumine toimub aga äärmiselt aeglaselt ja saab märgatavaks vaid väga pikkade ajavahemike möödumisel . Sellist tähtede liikumist taevasfääril nimetatakse nende omaliikumiseks ja seda mõõdetakse võimalikult pika ajavahemiku tagant tehtud taevafotode võrdlemisel . Tänapäevaks on teada mõnesaja tuhande tähe omaliikumine . Neist vaid umbes <arv> tähe omaliikumine on suurem kui <arv>.<arv> kaaresekundit aastas ( omaliikumine <arv>.<arv> kaaresekundit aastas tähendab , et täht läbib taevasfääril täiskuu läbimõõduga võrdse tee umbes <arv> aasta jooksul ) . Tähe omaliikumine on põhjustatud tähe liikumisest meie vaatekiirega ristuvas suunas . Tähtede tegelik liikumine ruumis pole aga kaugeltki alati täpselt risti meie vaatesuunaga . Seega tuleb tähe tegeliku ruumliikumise määramiseks mõõta ka tema kiirust pikki vaatekiirt . See on võmalik kasutades tähe vaatesuunalisest kiirusest sõltuvat tähe spektrijoonte lainepikkuste muutusi ( Dopleri effekt ) . Spektrijoonte nihkumise hindamiseks on aga vajalik omada tähe spektrit . Need mõõtmised on küllaltki aeganõudvad ja seetõttu on seni mõõdetud vaid mõnekümne tuhande tähe radiaalkiirused . Enamik saadud tulemustest on langenud <arv> km/s piirkonda ning kõik mõõdetud kiirused asuvad vahemikus +<arv> kuni - <arv> km/s . Uurides , kuidas jaotuvad tähtede kiirused erinevates taevapiirkondades , võib märgata mõndagi huvitavat . Osutub , et keskmisest suurimat negatiivset radiaalkiirust omavad tähed asuvad Herkulese tähtkujus . Samas piirkonnas on aga tähtede keskmine omaliikumine väga väike . Keskmine omaliikumine on väikene ka taevapiirkonnas , mis asub taevasfääril otse Herkulese tähtkuju vastas . Siin omavad aga tähed keskmisest suuremaid positiivseid radiaalkiirusi . Neid kahte taevapiirkonda ühendava sirge risttasandis on tähtede radiaalkiirused nullilähedased , kuid omaliikumised suurimad . Seega jääb mulje , et kõik tähed nagu voolaks meist mööda , tulles Herkulese tähtkuju poolt ja minnes vastassuunas . See leiab lihtsa seletuse , kui eeldada , et tegelikult hoopiski meie koos Päikesega liigume kiirusega umbes <arv> km/s Herkulese tähtkuju poole . Punkti taevasfääril , mille suunas me liigume nimetatakse Päikese apeksiks ning seda liikumist ennast Päikese pekullaarkiiruseks ümbritsevate tähtede suhtes . Ka teised tähed omavad pekullaarkiirusi ja need peaksid olema ruumis juhuslikult jaotunud . Seega keskmistades tähtede kiirused küllalt suurte gruppide piires , peaksime saama tulemused , mis on nullilähedased . Osutub aga , et tegelikult see nii ei ole . Kui kanda joonisele tähtede keskmine radiaalkiirus sõltuvalt nurgast tähegrupi suuna ja Galaktika keskme vahel pikki Linnutee tasandit ( seda nurka nimetatakse tähegrupi galaktiliseks pikkuskoordinaadiks ) , siis saame me joonisel kahe harjaga laine . Sarnase tulemuseni jõuame ka omaliikumiste kasutamisel , kuid saadud tulemus on eelmise suhtes <arv> kraadi võrra nihkes . <arv>. aastal jõudis kuulus Hollandi astronoom Jan Oort järeldusele , et kiiruste selline käitumine on seletatav Galaktika diferentsiaalse pöörlemisega . See tähendab , et keskmiselt kõik tähed Galaktikas tiirlevad Linnutee tasandis ümber süsteemi tsentri , kusjuures tsentrist kaugenemisel pöörlemiskiirus langeb . Meie Galaktika pöörlemise uurimiseks vaadeldakse tänapäeval enamasti neutraalse vesinikgaasi kiirgust raadiosagedustel - lainepikkusel <arv> cm . Sellised , aga ka teistel lainepikkustel teostatavad raadiovaatlused on võimaldanud hinnata Galaktika pöörlemiskiirusi süsteemi keskmest kuni kaugete äärealadeni . Nende tööde tulemusena on leitud nn. pöörlemiskõver - Galaktika pöörlemiskiiruse sõltuvus kaugusest süsteemi tsentrist . Päikese kaugusel Galaktika keskmest osutub pöörlemiskiirus olevat <arv> km/s . See tähendab , et Päike teeb tiiru ümber Linnutee keskme umbes <arv> miljoni aastaga . Juba ammustel aegadel hakkasid inimesed taevasfääril lähestikku asetsevaid heledamaid tähti mõtteliselt ühendama tähtkujudeks . Sama ammustest aegadest olid tuntud ka märksa kompaktsemad tähekogumid - Plejaadide ja Hüaadide täheparved : udused plekid taevas , millest ka paljas silm suutis välja eristada üksikuid tähti . Lisaks sellistele täheparvedele teati aga ka mõningaid helendavaid udulaike ( näiteks Orioni , Andromeeda ja Herkulese tähtkujudes ) , kus silmaga polnud võimalik märgata mingit sisestruktuuri . Juba teisel aastasajal enne Kristust koostatud Hipparchose tähekataloog sisaldas vähemalt kaks sellist objekti , kuid neile ei pööratud mingit erilist tähelepanu . Taevased udulaigud sattusid terasema tähelepanu alla vaid pärast teleskoobi leiutamist , kui Galileil õnnestus lahutada tähtedeks Sõime täheparv . <arv>. aastal lahutas ta <arv>-neks nõrgaks täheks ka Plejaadide täheparve ning mitmed teised . Lähtudes nendest tulemustest , kuulutas ta uduste laikude probleemi lahendatuks ja luges kõik nad nõrkade tähtede kogumiteks . Samal aastal tulid aga ka esimesed ebaõnnestumised - Orioni udu ei lahutunud tähtedeks ka mitte teleskoobis . Järgnenud sajandi jooksul avastati taevas umbes kümmekond udust laiku , milledest osa osutusid teleskoobiga vaatamisel nõrkadeks tähekogumiteks , osa jäid aga udulaikudeks ka teleskoobis . Taevaste udude süstemaatilised otsingud algasid Prantsusmaal <arv>. aastal , kuid nende olemus jäi salapäraseks veel sajandiks . Alles <arv>. aastal tõi probleemi esimest selgust William Huggins , kasutades tollal alles lapsekingades olevat spektraalanalüüsi . Selleks ajaks oli juba teada , et tähtede spekter on pidev , st. seal on esindatud kõik värvid . Suunanud oma teleskoobi aga Draakoni tähtkujus olevale udule , nägi Huggins spektrit , mis koosnes vaid mõnest eredast rohelisest joontest . Tänapäevaks me teame , et selline valgus pärineb isehelenduvatest hõredatest gaasikogumitest ja seega peab Draakoni udu koosnema mitte tähtedest , vaid gaasist . Nüüdseks on Linnutees leitud ka udusid , mis kiirgavad küll valgust , mis igati sarnaneb tähevalgusele , kuid millised ei lahutu tähtedeks ka suurimates teleskoopides . Need udud koosnevad väikestest tahketest tolmuosakestest , millised vaid peegeldavad lähemate tähtede valgust . Kui selliste tolmukogumite läheduses ei juhtu aga heledaid tähti olema , siis on nad avastatavad vaid seetõttu , et varjavad meie pilkude eest neist kaugemal olevatelt tähtedelt lähtuva valguse . Kuna kogu tähtedevaheline ruum sisaldab - kus vähemal , kus rohkemal määral - sellist tolmu , siis selles peitubki esimeste Linnutee uuriate eksituste saladus - tänu kaugemate tähtede valguse neeldumisele tolmus , said nad uurida vaid väga väikest ruumiosa Päikese ümbruses ja neile näha olevate tähtede jaotusel taevasfääril polnud mingit seost Galaktika tegelike mõõtmetega . PILDIL : Taeva üks ilusamaid gaasi- ja tolmupilvede kogumeid Orioni Tähtkujus . Tume Hobusepea udu on selgelt nähtav tema taga punakalt särava gaasudu IC<arv> taustal . Samas kõrval peegeldab lähedaste kuumade tähtede valgust ka keerukam NGC <arv>. ( Copyright : Anglo-Austraalia Observatoorium . Foto kasutamisõiguse küsimustes pöörduda Coral Cooksley poole . )  Mõndagi huvitavat on teada saadud ka täheparvedeks osutunud udulaikude kohta . Osutub , et ka täheparved jagunevad kaheks küllaltki erinevaks alaliigiks . Osa parvi ( sealhulgas Plejaadid ja Hüaadid ) on suhteliselt ebakorrapärase kujuga , sisaldavad mõnikümmend kuni mõnisada tähte ja nende läbimõõt langeb vahemikku <arv> kuni <arv> pc . Selliseid parvi kutsutakse hajusparvedeks . Tähtede ruumtihedus sellistes parvedes on tavaliselt mõned tähed kuupparsekis , mis on küllaltki suur number , kui võrrelda tähtede ruumtihedusega Päikese ümbruses - umbes <arv>.<arv> tähte kuupparsekis . Kuna tähed paljudes sellistes parvedes omavad sarnast ruumliikumist ja nende Hertzprung-Russelli diagrammid meenutavad korraga tekkinud eri suurusega tähtede paigutust sellel diagrammil kuni mõni miljard aastat pärast täheteket , siis on loogiline oletada , et tegu on samaaegselt ühest gaasipilvest tekkinud tähtede kogumiga . Nende parvede korrapäratu kuju , mitte väga suured vanused ja tähtede kiiruste jaotused tunnistavad , et aja jooksul need parved ilmselt lagunevad ja tähed hajuvad Galaktika üldises täheväljas . PILDIL : Plejaadide hajusparv on üks tuntumaid täheparvi taevas . Parve ümbritseva udu muudab nähtavaks tolmuosakestelt peegelduv noorte siniste tähtede valgus .  Parvede teise tüübi moodustavad korrapärased , peaaegu täpselt sfäärilised kerasparved , millised sisaldavad <arv> tuhat kuni <arv> miljonit tähte . Tähtede ruumtihedus selliste parvede keskmes võib ulatuda kuni tuhande täheni kuupparseki kohta . Ka nende parvede puhul näitavad Hertzprung-Russelli diagrammid , et tegu on ligikaudu samaaegselt tekkinud tähtede kogumitega , kuid siin osutuvad nende vanused <arv>-<arv> miljardi aasta suurusjärgus olevaiks . Sellega on tegu ilmselt Galaktika vanimate ja massiivseimate tähekogumitega üldse . PILDIL : Kerasparv Kentauri tähtkujus .  Linnutee - II Tänapäevaks on Galaktikas teada üle tuhande hajusparve ja paarisaja kerasparve ringis . Kui võib arvata , et oluline osa kerasparvedest on juba üles leitud , siis hajusparvede koguarvu arvatakse olevat vahemikus <arv> kuni <arv>. Selline erinevus meie teadmistes on otseselt seotud nende kahe parvetüübi erineva jaotumisega Galaktikas . Juba <arv>. aastal märkas Rootsi astronoom Karl Bohlin , et kerasparvi võib leida nii väikestel , kui suurtel kaugustel Linnutee tasandist , kuid pikki Linnutee suunda on nad valdavalt koondunud ühele taevapoolkerale . Hajusparved , vastupidi , on jaotunud küllaltki ühtlaselt pikki Linnuteed , kuid tugevalt koondunud just sellesse vöösse ning suurematel kaugustel Linnutee tasandist neid peaaegu ei kohta . Hajusparvedega sarnast jaotust taevasfääril omavad ka gaasudud ja tolmupilved . Viimased varjavadki meie pilkude eest suurema osa Galaktika tasandis asuvatest hajusparvedest , kuid ei suuda varjata tasandist kaugel asuvaid kerasparvi . Kirjeldatud objektide erinev jaotumine Galaktikas vihjab , et Galaktika ei ole mitte vormitu tähemass , vaid omab kindlat sisemist struktuuri - kui kerasparved on koondunud Galaktika tsentrit ümbritsevasse ligikaudu sfäärilisse süsteemi , siis hajusparved , gaas ja tolm moodustavad kerasparvede sfääri läbiva ketta . Ilmselt võib oletada kirjeldatutega sarnaste allsüsteemide eksisteerimist ka parvedesse mittekoondunud tähtede puhul , kuid kuna me ise asume Linnutee vöös keset valgust neelavaid tolmupilvi , siis osutub meie Galaktika tähtede jaotusest üldpildi saamine küllaltki raskeks ülesandeks , mistõttu sellesuunalised uuringud edenesid esmalt jõudsamalt meie lähimate naabergalaktikate , kui meie oma tähesüsteemi puhul . Juba <arv>. aastal märkas Sears , et paljude korrapärase kujuga taevaste udulaikude , mis hiljem osutusid Linnuteega sarnasteks tähesüsteemideks , välisosad on märgatavalt sinisema varjundiga , kui keskosad , mis tundusid punakad . <arv>. aastal õnnestus Edwin P. Hubblel , kasutades Mount Wilsoni observatooriumi <arv>.<arv> meetrise peegliga teleskoopi , lahutada kahe sellise udu ( M<arv> ja M<arv> ) välisosad tähtedeks , mis osutusid sarnasteks meie Galaktikas Päikese ümbruses leiduvate heledaimate tähtedega . Andromeeda udu ( M<arv> ) tsentraalosa õnnestus tähtedeks lahutada aga alles <arv>. aastal , mil Walter Baade leidis , et need piirkonnad koosnevad välisosadele iseloomulikest sinistest hiidudest nõrgematest punastest tähtedest . Toetudes oma avastusele , võttis Baade kasutusele tähepopulatsioonide mõiste , nimetades esimeseks populatsiooniks galaktikate ketastes leiduvaid heledaid sinakaid tähti ja teiseks populatsiooniks tähesüsteemide tsentraalosadesse koondunud , sfäärilisema jaotusega tähti . Tänapäeval ei lähtuta tähtede erinevatesse populatsioonidesse klassifitseerimisel enam ainult nende näivast värvusest , vaid võetakse arvesse kõik olemasolevad andmed tähtede keemilise koostise , vanuse ja ruumliikumise kohta . Vastavalt sellele on keerulisemaks muutunud ka meie arusaam Galaktika ehitusest . On selgunud , et erinevate omadustega tähed moodustavad Galaktikas erineva kuju ja omadustega allsüsteeme , mis on omavahel ruumiliselt läbi põimunud ja ka oma füüsikalistelt omadustelt lähevad üksteiseks üle rohkem või vähem pidevalt . Päikese ünbruses on kõige rohkearvulisemalt esindatud nn. ketta populatsiooni tähed . Nende keemiline koostis on üpris sarnane Päikese keemilise koostisega . Nende vanus ulatub peaaegu Linnutee vanustest kuni äsjatekkinuteni . Enamik selle allsüsteemi tähti liigub ümber Galaktika keskme peaaegu ringikujulistel orbiitidel . Nende tähtede arvukus kahaneb kaugenemisel nii Galaktika tsentrist kui ka Linnutee tasandist sujuvalt eksponentsiaalse seaduse järgi , kusjuures vertikaalsuunas umbes <arv> korda kiiremini , kui Linnutee tasandis . Halo populatsiooni tähed on koondunud ligikaudu sfäärilisse allsüsteemi ümber Galaktika keskme . Päikese ümbruses moodustavad nad vaid umbes <arv>.<arv>% siinsest tähtede üldarvust . Need tähed liiguvad kõikvõimalikes suundades pikki väga väljavenitatud orbiite , nii et allsüsteemi kui terviku pöörlemine on vaevumärgatav . Oma vanuselt on halo tähed vanimad Galaktikas . Nende atmosfäärides on tõenäoliselt säilinud mälestus aine koostisest Galaktikas meie tähesüsteemi tekkimise ajal - vesinikust ja heeliumist raskemaid keemilisi elemente leidub seal ligi <arv> korda vähem kui Päikese atmosfääris . Kuni <arv>% Päikese ümbruse tähtedest ei sobi hästi ei halo ega ketta allsüsteemi . Nende ruumjaotus meenutab samuti ketast , kuid see ketas on kuni <arv> korda paksem , kui tavalisel kettal , mille tähed Päikese ümbruses enamuses . Seetõttu nimetatakse seda allsüsteemi paksuks kettaks . Seni on selge , et paks ketas koosneb küllaltki vanadest tähtedest , kuid mitmete tema omaduste osas pole teadlastel veel täit selgust .  PILDIL : Linnutee tsentraalsed <arv> kiloparsekit fotografeerituna infrapunakiirguses DIRBE eksperimendi käigus COBE satelliidult . Kogu foto haarab taevas poolsfääri keskmega Linnutee tsentris . Ketta punakas värvus on tingitud seal leiduvast tolmust ning ketta keskosas olev valkjas paksend on mõhn . Galaktika tsentri ümbruses on ära tuntav veel nn. mõhn . See allsüsteem omab märgatavat keskmist pöörlemist , kuid tema pöörlemiskiirus jääb ketta omast siiski ligi kaks korda väiksemaks . Erinevalt teistest Galaktika komponentidest ei ole see allsüsteem tõenäoliselt pöördsümmeetriline , vaid on Linnutee tasandis ühes suunas välja venitatud , meenutades kurki . Allsüsteem koosneb küllaltki vanadest tähtedest , kuid nende tähtede vesinikust ja heeliumist raskemate elementide sisaldus varieerub suurtes piirides - küllaltki väikesest kuni Päikese puhul vaadeldut ületavateni . Lisaks kirjeldatud tähelistele allsüsteemidele , vaadeldakse eraldi galaktiliste allsüsteemidena veel ka tähtedevahelist gaasi ja tolmu ning nn. varjatud ainest krooni . Viimane neist on allsüsteem , mida senini pole kellegil õnnestunud vahetult vaadelda . Tema olemasolu vajadus tuleneb aga suurtest vastuoludest meie Galaktika nähtava aine jaotuse ja selle aine liikumise alusel hinnatavate gravitatsioonijõudude suuruse vahel . Et neid kahte kokku sobitada oletataksegi , et Galaktika nähtav osa asub omakorda mingi tumeda aine tihendis , mis tingib olulise lisa gravitatsiooniväljale . <arv>. aastal lõpetas William Parsons oma suurima , <arv> tollise peegliga teleskoobi ehituse . Juba esimesel vaatluskuul tõi teleskoop kaasa ka oma tähtsaima avastuse . Selgus , et tähist M<arv> omav udu näib meenutavat veekeerist - ta koosnes reast tsentrisse koonduvatest spiraalsetest ribadest . Järgnevate aastate jooksul märgati samasugust iseärasust veel mitmete udude puhul ning sajandi lõpuks näitasid Lick'i Observatooriumis tehtud fotod , et selliseid spiraaludusid eksisteerib loendamatul arvul .  PILDIL : Kui meil õnnestuks vaadata Linnuteed väljaspoolt võiks ta meenutada näiteks galaktikat NGC <arv>. Lähtudes sellest avastusest oletasid mitmed astronoomid , et ka meie Galaktika võib omada spiraalstruktuuri , kuid meie asukoht Linnutee kettas on raskendanud selle uurimist kuni tänase päevani . Kõigile raskustele vaatamata on selgunud , et vähemalt Päikese ümbruses paiknevad kõige nooremad tähed ja nende parved pikki kolme , umbes <arv> kpc laiust , kaarekujulist riba . Märksa suuremates mastaapides on sarnaseid tulemusi andnud galaktilise gaasi raadiovaatlused , kuid ka siin on järeldused piirdunud vaid kaarekujuliste tihedama gaasi ribade avastamisega , mis lubavad küll üpris kindlalt väita , et Linnutee näol on meil tegu spiraalududele sarnase tähesüsteemiga , kuid täpne ettekujutus Galaktika üldilmest astronoomidel puudub . Spiraalgalaktikate veekeeriseid meenutav välimus jätab mulje , nagu oleks tegu helenduva aine kokkuvooluga galaktikatevahelisest ruumist tähesüsteemide tsentritesse . Ehkki päris nii see siiski ei ole - valdava enamuse galaktikate massist moodustavad suhteliselt nõrgad tähed , mis liiguvad küllaltki korrapärastel orbiitidel ilma kuhugi langemata ning spiraalse mustri annavad vaid harva esinevad , kuid äärmiselt heledad noored tähed - pole see mulje ka mitte päris vale . On selgunud , et tänu mitmesugustele protsessidele , voolab tähtedevaheline gaas , lisaks ringliikumisele ümber süsteemi keskme , ka aeglaselt , kuid pidevalt tsentri suunas .  PILDIL : Vasakpoolsel ülemisel paneelil on kujutatud umbes <arv> parsekise küljepikkusega ala Galaktika keskme ümbruses vaadelduna raadiokiirguses sagedusel <arv>.<arv> GHz . Heledaima kiirgusega ala ( kujutatud rohelisena ) kannab nimetust Sgr A. Kollakas-punakas täpp on Sgr A* - kompaktne objekt , mis arvatakse asuvat täpselt Linnutee keskmes . Sinakad kiired kujutavad endast pikki magnetvälja jõujooni kulgevaid gaasivoole . Galaktika tasand kulgeb paneeli vasakust ülemisest nurgast alumisse paremasse nurka . Parempoolsel ülemisel paneelil on kujutatud Sgr A ( umbes <arv> parsekise küljepikkusega ala Galaktika keskme ümbruses ) , mis siin lahutub Sgr A Idaks ( sinisega kujutatud ringjas struktuur , mis ilmselt on jäänus kunagisest supernoovast ) ning Sgr A eks - kuumast ioniseeritud gaasist koosnev spiraaljas Läänstruktuur . Alumistel paneelidel on detailsemalt kujutatud Sgr A Lääs ( umbes <arv> parsekise küljepikkusega ala Galaktika keskme ümbruses ) . Vasakpoolsel pildil on näha ioniseeritud gaasi joad , mis spiraalselt langevad tsentri suunas . Parempoolne pilt kujutab selle gaasi kiiruste välja - punane värv tähistab gaasi , mis eemaldub meist kiirustega kuni +<arv> km/s , sinine aga gaasi , mis läheneb meile kiirustega enam kui -<arv> km/s . Tänu gaasi pidevale koondumisele Linnutee keskmesse asub seal umbes <arv>.<arv> kiloparsekise läbimõõduga piirkonnas ( vähem kui <arv>.<arv>% Galaktika ruumalast ) ligi <arv>% galaktilisest gaasist ning toimuvad tormilised protsessid . Mida lähemale Galaktika keskpunktile , seda suuremaks kasvavad gaasi tihedused , seda tugevamaks muutuvad tähtedevahelised magnetväljad , seda rohkem tekkib noori ja väga massiivseid tähti , seda rohkem ja sagedamini plahvatab supernoovasid , mis oma kiirgusega ioniseerivad ja paiskavad laiali ümbritsevat gaasi . Galaktika keskmes asub noorte tähtede parv , kus tihedused on juba sedavõrd suured , et oluliseks võivad muutuda isegi tähtede vahetud kokkupõrked . Selle täheparve keskme lähedal on vaadeldav väga tugev kuid kompaktne raadiokiirguse allikas . Uusimad mõõtmised on näidanud , et ruumalasse , mille raadius on väiksem kui Jupiteri orbiidil , peab olema koondunud ainehulk , mille mass ületab Päikese massi enam kui miljoni kordselt . Paljud astronoomid on veendunud , et tegu võib olla musta auguga . Tavaliselt oleme harjunud pidama tähistaevast muutumatuks ja tähepunkte seal igavesti säravateks . Võrrelduna inimese lühikese eluga see võibki nii tunduda , kuid universumi ajaskaalades on ka tähistaevas täis elu ja pidevat muutumist . Kosmilistes gaasipilvedes sünnivad üha uued tähed , millised elavad miljardeid aastaid , kuni ka nemad surevad , paisates osa oma sisemuses toimunud termotuumareaktsioonide käigus ümbertöötatud ainest taas gaasina tähtedevahelisse keskkonda . Seega ei saa muutumatuna püsida ka põhiliselt tähtedest koosnev Galaktika . Ka siin peab toimuma mingi areng , sest tänu tähtede arengule toimub pidev galaktilise keskkonna rikastamine vesinikust ja heeliumist raskemate keemiliste elementidega , mis omakorda tingib , et surevate tähtede asemele tekkivad uued tähepõlvkonnad ei saa olla enam mitte päris samasugused nagu eelmised - uued tähed tekkivad juba keemiliselt rikastatud gaasist . Lisaks galaktilise aine keemilisele arengule peaks toimuma ka tähesüsteemi dünaamiline areng , sest tähed liiguvad nende endi poolt tekitatavas gravitatsiooniväljas ning tähtede aegajalt esinevad juhuslikud lähenemised teistele tähtedele või massiivsetele gaasipilvedele võivad aja jooksul oluliselt ja pöördumatult muuta nende liikumisteid ehk orbiite tähesüsteemis , kujundades sellega pikkamööda ümber ka kogu Linnutee näo . Arengu kolmandaks “ mootoriks ” võivad osutuda ülalkirjeldatud Galaktika tsentri ümbruses toimuvad energilised protsessid , mis aeg-ajalt võivad viia kogu meie tähesüsteemi vapustavate plahvatusteni . Kõik need nähtused püstitavad meie ette küsimuse , kust tuleb ja kuhu läheb meie Linnutee , ehk vaid veidi teisiti küsides , miks on ta just selline nagu ta on ? Kahjuks on aga asjad siin , nagu paljude teiste küsimustega - mida lihtsam küsida , seda raskem vastata . Kui juba Galaktika praeguses ehituses on nii mõndagi ebaselget , siis seda raskem on mõista , milline oli ta miljardite aastate eest , või milline saab ta olema kauges tulevikus . Suures osas saame piirduda vaid rohkem või vähem põhjendatud oletustega , millistest tuleb põhjalikumalt juttu allpool , kuid siinkohal püüaksime veidi kokku siduda eespool kirjeldatud pildikesi meie tähesüsteemi ehitusest . Kuna enamiku Universumi massist moodustab tõenäoliselt meile vahetult nähtamatu varjatud aine , siis on arvata , et Linnutee kujunemine sai alguse mingisse sellise tumeda aine tihendisse raskusjõudude mõjul koonduvatest klombilistest ürgsetest gaasipilvedest - protogalaktikast , mis Universumi paisumise aeglustumisel omaenese raskuse all kokku kukkuma hakkasid . Seejuures kasvas gaasi tihedus protogalaktika eri osades ebaühtlaselt ja seda kiiremini , mida suurem oli vastava piirkonna algne tihedus . Nii eraldusid aja jooksul üldisest taustast tulevaste täheparvede alged ja neis omakorda tulevaste tähtede alged , mis peagi ka süttisid Linnutee esimeste tähtedena . Kuna see toimus ajal , kus algne pilv ei olnud jõudnud tervikuna veel oluliselt oma kuju muuta , ega rikastuda tähtedes tekkivate keemiliste elementidega ning kuna juba tekkinud tähed eraldusid gaasi üldisest liikumiset , jäädes liikuma orbiitidele , mis olid suuresti määratud vaid tekkiva Galaktika üldise gravitatsiooniväljaga , siis sellel etapil kujunenud tähtede kogum peaks tänapäeval vägagi meenutama meie Linnutee halo allsüsteemi .  PILDIL : Galaktikate tekkimine - üksikutest kokkulangevatest gaasipilvedest , milledes juba tekkivad esimesed tähed , tekkib protogalaktika , mille pöörlemine muudab ta lapikuks ning tekitab spiraalmustri . Mosaiik on koostatud Hubble'i Kosmoseteleskoobi fotodest . Esimesel paneelil olevad objektid on sedavõrd kaugel , et fotod näitavad esimeste süttinud tähtede kosmoloogilise punanihke poolt nähtavasse spektriossa nihutatud ultraviolettkiirgust . Paralleelselt halo tähtede tekkimisega jätkus hõredama , esimeste tähtede poolt juba keemiliselt rikastatud gaasi langemine pilve raskuskeskme suunas . Kuna võib oletada , et algne protogalaktika aeglaselt pööreles , siis kokkutõmbumise käigus pidi vastavalt mõõtmete vähenemisele üha kasvama tema pöörlemiskiirus . See omakorda tingis , et üha tugevnes ka tsentrifugaaljõud , mis hakkas pidurdama gaasi koondumist pöörlemisteljega ristuvates suundades , samas kui pikki pöörlemistelge jätkus gaasi koondumine kasvava hooga . Nii hakkas Linnutees üha selgemini välja kujunema ketta alsüsteem , milles taas tihedamad gaasipilved panid aluse tulevastele täheparvedele ja tähtedele . Kuna nüüdseks on enamik järgijäänud gaasist koondunud kettasse , siis siin jätkub ka tähtede tekkimine kuni praeguse ajani , kusjuures just kõige nooremad ja heledamad tähed peaksid kujundama ka meie Linnutee spiraalmustri . Kusagile halo ja ketta vahele jääb paksu ketta allsüsteem , kuid nii nagu pole selgust selle allsüsteemi ehituses , pole kindlaid seisukohti ka tema tekkimise osas - kas on tegu mingi vahepealse tähetekke lainega viimaste halo- ja esimeste ketta objektide tekkimise vahel , või siis on paks ketas moodustunud esimestest kettatähtedest , mis aja jooksul on kettast taas hajunud suuremasse ruumipiirkonda . Algse gaasipilve pöörlemissuuna määras ära enamiku temas sisalduvate gaasiklompide liikumissuund . Samas aga ei liikunud ilmselt mitte kõik selle konglomeraadi osad täpselt samal viisil . Seetõttu võib oletada , et oma osa Galaktika arengus mängisid ka erinevalt liikuvate gaasipilvede põrked , mille käigus nood kaotasid olulise osa ringliikumisest ümber Linnutee keskme ja langesid süsteemi tsentrisse , kus kiiresti kasvanud gaasi tihedus põhjustas intensiivse tähetekke , mis aegade jooksul on kujundanud vaid mõõdukalt pöörleva mõhna allsüsteemi .