kirjak	tea_halduskorraldusest.tasak.ela	Janno Reiljan , Kadi Timpmann TÜ majandusteaduskond Eesti areng Euroopa Liiduga ühinemise suunas esitab uusi nõudmisi ka riigi halduskorraldusele . Kõrgeltarenenud demokraatlikus riigis on haldussüsteemil täita vastutusrikkad ülesanded nii demokraatia arendamisel , regionaalse arengu tasakaalustatuse tagamisel kui ka igapäevaste avalike teenuste pakkumisel . Regionaalse arengu aspekt muutub eriti kaalukaks seoses ettevalmistustega integratsiooniks EL-ga , sest ca <arv> protsenti EL eelarvest suunatakse ühise põllumajanduspoliitika ( CAP ) ja struktuurifondide kaudu maaelu ja regionaalse arengu toetamiseks liikmesriikides . Praeguse seisuga ei ole Eesti haldussüsteem talle EL poolt pandavate ülesannete täitmiseks veel valmis . Eesti ebapiisavat haldussuutlikkust on oma hinnangutes pidevalt rõhutanud ka Euroopa Komisjon . Põhiprobleem ei peitu aga sugugi Eesti halduskorralduse vastavuses EL poolt esitatavatele nõuetele , vaid selle võimes luua soodne keskkond rahvusriigi arenguülesannete täitmiseks . Järjest suurenev regionaalne tasakaalustamatus , aga ka järjest süvenev lõhe linna ja maa arengutasemete vahel annavad tunnistust sellest , et Eesti keskvõim ei suuda veel rahuldaval tasemel täita oma ülesandeid ja kohalikul võimul puuduvad sageli võimalused omavalitsusüksuse elanike huvisid mõjusalt esindada . Eesti ei vasta oma arenguloogikalt praegu EL põhimõtetele : EL-s vastavad rahvusriigid riikidevahelise integratsiooni süvenemisele kasvava hoolitsusega enda tervikliku ja tasakaalustatud arengu eest . Eestis tuleb EL-ga liitumisküpsuse saavutamiseks halduskorraldust oluliselt edasi arendada ja tugevdada , et olla valmis oma rahvuslike huvide kaitsmiseks nii enne kui ka pärast EL liikmeks saamist . Juhtimise teooriast ja praktikast on teada , et edukas reform nõuab põhjalikku eeltööd . Reformi alustades peavad selged olema ümberkorralduste eesmärgid , nende saavutamiseks olemasolevad võimalused ja vajalikud ressursid , ressursside allikad ja nende suunamise mehhanismid , rakendatavate abinõude otsese ja kaudse mõju tagajärjed ühiskonnaelu erinevates valdkondades . Demokraatlikus ühiskonnas lisandub ülaltoodule tähtsa eeldusena veel rahva poolehoid ümberkorraldustele . Rahvas peab olema veendunud , et ümberkorraldused parandavad tema heaolu . Inimeste ebakindlus oma tuleviku suhtes tekitab psühholoogilise barjääri , mis raskendab reformide teostamist ja kahandab nende tulemuslikkust . Haldusreformi ettevalmistamine on eriti vastutusrikas ülesanne , sest see puudutab nii iga kodaniku igapäevast elu kui ka demokraatliku riigi eksistentsi alustalasid . Ühekülgsus haldusprobleemide käsitlemisel ja lahenduste poolikus võivad põhjustada riigile ja rahvale suuri majanduslikke , sotsiaalseid ja poliitilisi kahjusid . Eestis on haldusreformi sõlmprobleemid senini veel kompleksselt läbi analüüsimata . Käesoleva artikli eesmärgiks ongi analüüsida Eesti halduskorralduse arendamise sõlmprobleeme ja nende lahendamise võimalusi . Peamine tähelepanu pööratakse keskvõimu ja kohalike omavalitsuste suhete korraldamisele . Kõigepealt käsitletakse demokraatliku haldusmõtte tekkimisega seotud probleeme . Teiseks vaadeldakse kohalike omavalitsuste rolli ühiskonnas . Seejärel analüüsitakse haldusreformi läbiviimise vajalikkust . Lõpuks vaadeldakse Eestis palju kõneainet pakkunud haldusterritoriaalse reformi vajalikkust ja probleeme . <arv>.<arv>. Eesti halduskorralduse ajalooline areng Enne II maailmasõda kehtis Eestis kahetasandiline kohalike omavalitsuste süsteem . <arv>. aastal oli Eestis <arv> esimese tasandi kohalikku omavalitsust ( <arv> valda ja <arv> linna ) ning <arv> maakonda teise tasandi omavalitsustena ( Ulst <arv> ) . Esmatasandi kohalike omavalitsuste ( vallavalitsuste ) vastutusala oli piiratud , ulatuslikumaid teadmisi ja ressursse nõudvad ülesanded olid maakonnavalitsuste kanda . Neljas esimese järgu linnas - Tallinnas , Tartus , Pärnus ja Narvas - olid kaks omavalitsustasandit ühendatud ( Preem <arv> ) . Okupatsiooniperioodil loodi kõigepealt valdade allüksustena külanõukogud , seejärel aga vallad ja maakonnad seoses rajoonide moodustamisega likvideeriti ( Ulst <arv> ) . Eesti taasiseseisvumise järel nimetati rajoonid ümber maakondadeks ning enamik külanõukogusid valdadeks , säilitades sellega Nõukogude Liidu aegadest pärit halduskorralduse ideoloogilised alused ja organisatsiooni . <arv>. aastal kehtestati ühetasandiline omavalitsussüsteem . Kohalike omavalitsuste üksusteks said võrdse õigusliku staatusega linnad ja vallad , administratiivsete üksustena säilinud maakonnad on sisuliselt riikliku keskvõimu esindajad . Praeguse seisuga on Eestis <arv> kohaliku omavalitsuse üksust ( <arv> linna ning <arv> valda ) ning <arv> maakonda ( Siseministeeriumi kodulehekülg ) . Enamik tänaseid valdu on nõukogudeaegsete külanõukogude järglased , mille suurus ja territoriaalne organisatsioon on korduvate ja sageli juhuslikku laadi muudatuste tulemus ( Haldusreform ... <arv> ) . Valdade kujundamise käigus pole tihtipeale arvestatud loomulikke tõmbekeskusi , väikelinnad on jäetud lahku neid ümbritsevast maa-alast ( Preem <arv> ) . Kümnenda iseseisvusaasta künnisel on turu valitsemise tingimustes majandusliku ellujäämise probleemid Eestis enamasti lahendatud . Turg ei täida oma funktsioone Eestis küll veel hästi , aga siiski vähemalt rahuldavalt . Turuvabaduse põhimõte juba toimib , turuvastutuse põhimõte mitte veel täielikult . Piisavalt ei ole välja arendatud ka tururegulatsioonile halvasti alluvate valdkondade arengut tagavad mehhanismid . See tähendab aga , et riik ei ole Eestis veel piisavalt haldussuutlik ning keskvõim ei ole suutnud kogu ühiskonna arengut tagavat poliitikat välja töötada . Eesti keskvalitsus on sisuliselt loobunud otseste majanduslike funktsioonide kandmisest , kuna enamus riigiettevõtteid on erastatud . Varsti on erastatud ka omavalitsuste käes olevad infrastruktuuri ettevõtted . See tähendab , et riigile on jäänudki peamiselt ainult haldusfunktsioonid . Ühetasandilise omavalitsussüsteemi kehtestamisega püüti võim üksikisikule võimalikult lähedale tuua ning tagada selle kaudu demokraatia areng ühiskonnas . Seejuures lähtuti teiste demokraatlike riikide eeskujul subsidiaarsusprintsiibist , mille kohaselt peavad riigi kohustusi täitma eelistatumalt elanikule kõige lähemal seisvad võimuorganid . Subsidiaarsusprintsiibi rakendamist nõuab ka Euroopa Nõukogu liikmesriikide poolt <arv>. aastal sõlmitud ja Eesti poolt <arv>. aastal täies mahus ratifitseeritud Euroopa kohaliku omavalitsuse harta ( RT<arv> <arv> , <arv> , <arv> ) . Paraku ei suudetud Eestis adekvaatselt käsitleda omavalitsusüksuste haldussuutlikkuse tagamise probleeme . Halduskorralduses ei arvestatud piisavalt riigi erinevate piirkondade majandusliku arengutaseme ja -tempo ebaühtlusest tulenevaid probleeme . Loodud kohalike omavalitsuste rahastamise mehhanism võtab enamikult kohalikest omavalitsustest võimaluse valla või linna majanduslikku arengut tõhusalt toetada , valdade areng on muudetud sõltuvaks keskvalitsuse rahaeraldistest . <arv>.<arv>. Halduskorralduse reform Eestis Eestis on kujunenud olukord , kus suur osa valdu ei suuda nõutaval tasemel täita kõiki kohalikele omavalitsustele pandud ülesandeid , sealhulgas tagada arendustegevust piirkonnas ning pakkuda elanikele kvaliteetselt , kättesaadavalt ja otstarbekal viisil avalikke teenuseid ( Haldusreform ... <arv> ) . Seega on üha selgemaks saanud haldusreformi vajadus . Haldusreformist on püütud eraldi välja tuua haldusterritoriaalse korralduse muutmist . Juba <arv>. a. loodi seadusega võimalus valdade liitumiseks . Hiljem üritati liitumist ergutada , lubades igale ühinevale vallale miljon krooni reformikulude katteks . Neid lubadusi aga ei täidetud ja peamine osa ühinemiskuludest jäi valdade kanda . Seetõttu on edusammud olnud kasinad - ühinenud on kaheksa paari omavalitsusüksusi ( enamasti keskus + rõngasvald ) ( Haldusreform ... <arv> ) . On selge , et kompleksse reformikavata jätkates ei ole Eesti halduskorralduse keerulisi ja vastuolulisi probleeme võimalik lahendada . Käimasoleva haldusreformi peamiseks puuduseks on peatähelepanu pööramine mitte kohaliku omavalitsuse organisatsioonilise struktuuri kujundamisele vajadusi ja võimalusi paremini arvestavaks , vaid eelkõige administratiivsele ümberkorraldamisele . Sellest ka soov tegeleda haldusreformi sildi all ametnike ümberpaigutamisega - nn. haldusterritoriaalse reformiga . Demokraatliku riigi arengu seisukohalt on ametnike paigutamisel teisejärguline tähtsus , sest see paigutus peaks tulenema ühiskonna arenguvajadusi parimal viisil rahuldava halduskorralduse organisatsioonilisest struktuurist . EV siseministeeriumi esialgne haldusreformi projekt nägigi ette kehtiva süsteemi täiustamist järgmistes valdkondades : kohaliku omavalitsuse organisatsiooniline , eelarveline ja haldusterritoriaalne korraldus ning kohaliku omavalitsuse funktsioonid ja vastavate ressursside maht . Kuigi projektis rõhutati spetsiaalselt , et kõik need valdkonnad on kohalike omavalitsuste haldussuutlikkuse tagamisel omavahel seotud ning seetõttu tuleb neid vaadelda koostoimes ja rakendada omavalitsussüsteemi täiustamisel paralleelselt ( Haldusreform ... <arv> ) , käivad käesoleval ajal vaidlused peamiselt valdade arvu ning suuruse üle . Demokraatlike põhimõtete kohaselt peaks vallapiiride üle otsustamine olema asjaomaste omavalitsuste kompetentsis ning keskvõim esineks üksnes nõustaja ja abistaja rollis . Eesti territooriumi haldusjaotuse seadus ( RT<arv> <arv> , <arv> , <arv> ) annab haldusterritoriaalse korralduse muutmise algatamise õiguse valdade ja linnade osas aga nii asjaomastele volikogudele kui ka keskvalitsusele . Seadus nõuab küll haldusterritoriaalsete muudatuste korral kõigi asjaomaste omavalitsusüksuste elanike arvamuse väljaselgitamist , kuid elanike arvamuse arvessevõtmise kohustust ei sätestata . Ka Eesti Vabariigi põhiseadus ( RT <arv> , <arv> , <arv> ) ei luba kohaliku omavalitsuse üksuste piire muuta ilma vastavate omavalitsuste arvamust ära kuulamata , kuid ei nõua samuti selle arvamuse arvestamist . Demokraatliku mõtteviisi kohaselt tähendab eeltoodu , et keskvalitsus on kohustatud algatatud territoriaalsete reformide läbiviimise eeltingimusena veenma nende kasulikkuses nii valdade-linnade elanikkonda kui ka omavalitsusi . Keskvalitsus tõlgendab aga ülaltoodud seadusesätteid õigusena valdu-linnu ka elanikkonna ja omavalitsuste tahte vastaselt liita . Halduskorralduse sisuliste probleemide ja vastuolude lahendamiseta võib haldusterritoriaalne reform tuua kohalikul tasandil aga pigem kahju kui kasu , millest ongi tingitud kahe võimutasandi tegelik konflikt . Seega valitseb Eestis praegu ühiskonna arengut ohustav demokraatliku haldusmõtte defitsiit . Keskvõim püüab säilitada kohalike omavalitsuste suhtes käsutaja õigusi , arvestamata kohalikele omavalitsustele põhiseadusega antud õigust otsustada ja korraldada kõiki kohaliku elu küsimusi iseseisvalt . Demokraatlikus ühiskonnas peaks eesmärgiks olema kahe haldusvõimu tasandi teineteisest sõltumatuse ja tasakaalustatuse tagamine , arvestades seejuures eespool nimetatud subsidiaarsuse printsiipi . <arv>.<arv>. Halduskorralduse detsentraliseerituse aste Fiskaalpoliitika kolme põhifunktsiooni - allokatsiooni- , jaotus- ja stabilisatsioonifunktsiooni - on võimalik valitsustasandite vahel mitmeti jagada . Traditsiooniline fiskaalföderalismi teooria leiab , et jaotus- ja stabilisatsioonifunktsioon peaksid olema tsentraliseeritud . Allokatsioonifunktsiooni tsentraliseerimisel või detsentraliseerimisel tuleb arvesse võtta elanikkonna eelistuste homogeensust/heterogeensust ning mastaabisäästu võimalikkust . Kui elanikkonna eelistused riigi poolt pakutavate teenuste osas on piirkonniti väga erinevad , on kasulikum nende teenuste pakkumine detsentraliseerida . Kui aga teenuse tootmisega keskvalitsuse tasandil kaasneb ulatuslik mastaabisääst , tuleks kaaluda tsentraliseerimist . ( Cangiano , Mottu <arv> , lk. <arv>-<arv> ) Seega tuleb leida teatav optimum ( kompromiss ) mastaabisäästu realiseerimise ja kohalikke eelistusi arvestavate avalike hüviste pakkumise vahel . Viimastel aastatel on paljudes riikides üle maailma ( nii arenenud riikides kui ka transformatsiooni- ja arengumaades ) käivitatud ulatuslikud fiskaalse detsentraliseerimise programmid , mille käigus on omavalitsustele üle antud nii täiendavaid funktsioone kui nende rahastamiseks vajalikke tuluallikaid . Detsentraliseerimisega on kaasnenud ka kohalike omavalitsuste autonoomia suurenemine sellistes valdkondades nagu laenutegevus , maksude administreerimine ja eelarvestamine . ( de Mello <arv> , lk. <arv> ) Detsentraliseerimise peamisteks eelisteks peetakse efektiivsuse suurenemist avalike teenuste osutamisel ning informatsiooni- ja transaktsioonikulude alanemist ( World Development ... <arv> ) , kuna kohalikul omavalitsusel on keskvalitsusest lihtsam ja odavam koguda infot kohalike eelistuste ja vajaduste kohta ning tagada vastavate teenuste jõudmine elanikeni . Siinkohal kerkib muidugi küsimus , kui erinevad on Eesti eri piirkondade ( valdade ) elanike eelistused avalike hüviste üldise mahu ja struktuuri osas . Tõenäoliselt sõltuvad eelistused rohkem teistsugustest teguritest ( sissetulek , vanus , haridustase jne. ) kui elukoht , kuigi vastavate uuringute puudumisel on raske midagi kindlat väita . Detsentraliseerimisega võivad kaasneda ka mitmed probleemid . Kohalike omavalitsuste liigne autonoomia ning piisava koordinatsiooni puudumine võimutasandite vahel võimaldab omavalitsustel teha ebaefektiivseid kulutusi ning elada üle oma võimete , mille tulemuseks on eelarvedefitsiit ning omavalitsuste poolt võetavate laenude kallinemine nõutava riskipreemia suurenemise tõttu . Tekkiv fiskaalne tasakaalustamatus võib ohtu seada kogu riigi makromajandusliku stabiilsuse . Seega võib öelda , et eduka detsentraliseerimise eeldusteks on rangete piirangute seadmine kohalike omavalitsuste laenutegevusele , kohalike eelarvete tasakaalu jälgimine keskvalitsuse poolt ning omavalitsuste nõustamine ja koolitamine laienenud tulubaasi ja funktsioonidega edukaks toimetulekuks . ( de Mello <arv> , lk. <arv> ) Halduskorralduse detsentraliseerituse aste on riigiti väga erinev . Mingil määral on võimalik seda hinnata kohalike omavalitsuste ja keskvalitsuse käsutuses olevate eelarvevahendite suhte alusel . EL liikmesriikides moodustavad kohalike omavalitsuste kulud valitsussektori üldkuludest <arv>-<arv> % . Suurim on kohalike eelarvete osakaal Põhjamaades ( Taani , Soome , Rootsi ) , samuti Saksamaal , Austrias ja Hispaanias ( kõigis üle <arv> % üldvalitsuse eelarve kogukuludest ) . Seevastu Belgias ja Portugalis on kohalike eelarvete osatähtsus vaid <arv> % tasemel . ( Government Finance ... <arv> ) Ülaltoodust võib teha järelduse , et halduskorralduse aluseks oleva subsidiaarsusprintsiibi rakendamine ei sõltu otseselt avalike hüvede pakkumise rahastamise korrast . Ühel juhul ( Belgia , Portugal ) on kohaliku omavalitsuse käsutuses ainult peamiselt halduskuludeks vajalikud summad , teisel juhul ( Põhjamaad ) käsutavad kohalikud omavalitsused ka ollist osa avalike hüviste rahastamiseks ettenähtud summadest . Otseseid seoseid avaliku sektori kulude detsentraliseerituse taseme ja selle sektori üldise suuruse ( üldvalitsuse eelarve kulude osakaal SKP-s ) vahel EL liikmesriikides välja tuua ei saa . Kui Taanis , Rootsis ja Austrias kaasneb kõrge detsentraliseerituse astmega suur valitsussektor ( <arv>-<arv> % SKP-st ) , siis Soomes ja Saksamaal on valitsussektori osakaal EL keskmise taseme lähedal ( <arv> % SKP-st ) ning Hispaanias keskmisest madalam ( vaid <arv> % SKP-st ) . Tsentraliseeritud fiskaalpoliitikaga riikidest on Portugalis valitsussektori osakaal Soome ja Saksamaaga ühel tasemel ( <arv> % SKP-st ) , Belgias aga ulatub <arv> %-ni SKP-st . ( European Economy No . <arv>/<arv> , lk. <arv>-<arv> ) Eestis moodustasid kohalike omavalitsuste kulud valitsussektori kogukuludest <arv>. aastal <arv> % ( Eesti Statistika ... <arv> , lk. <arv> ) , mis jääb Euroopa Liidu keskmisele ( <arv> % ) mõnevõrra alla . Samas on detsentraliseerituse aste Eestis suurem kui Belgias , Prantsusmaal , Luksemburgis ja Portugalis ning umbes samal tasemel Suurbritannia ja Hollandiga ( European Economy No . <arv>/<arv> , lk. <arv>-<arv> ) . Arenguperspektiive hinnates peaks aga arvestama Eesti kultuurilist ja poliitilist lähedust Põhjamaadega , kus valitsussektori kulude detsentraliseerituse aste on praegu oluliselt suurem kui Eestis . Eesti valitsussektori kulude osakaal SKP-st oli <arv>. aastal ligi <arv> % ( Eesti Statistika ... <arv> , lk. <arv> , <arv> ) , mis on samuti madalam kui Euroopa Liidus keskmiselt ( <arv> % ) , kuid ületab Iirimaa ja Suurbritannia vastavaid näitajaid ( European Economy No . <arv>/<arv> , lk. <arv>-<arv> ) . Ka kohalike omavalitsuste funktsioonide osas esineb Euroopa Liidus riigiti küllalt suuri erinevusi . Valdavalt kulutavad kohalikud omavalitsused enim siiski sellistele valdkondadele nagu haridus , tervishoid , sotsiaalsfäär ja kommunaalteenused ( Government Finance ... <arv> ) . Eestis on kohaliku omavalitsuse vastutusvaldkonnad kehtestatud kohaliku omavalitsuse korralduse seadusega ( RT I <arv> , <arv> , <arv> ) . Kohalikule omavalitsusele on pandud ülesandeid järgmistes valdkondades : haridus ( alg- , põhi- ja keskkoolide tegevuskulud ning <arv>. aastast ka õpetajate palgad , õpilastranspordi tagamine ) , kultuur ja sport ( kohaliku omavalitsuse omanduses olevate raamatukogude , kultuurimajade , muuseumide , spordirajatiste jms. ülalpidamine , ürituste korraldamine ) , sotsiaalhoolekanne ( vanadekodude , turvakodude ja teiste sotsiaalhoolekandeasutuste ülalpidamine , sotsiaaltoetuste määramine ja maksmine ) , tervishoid ( vastutus esmatasandi tervishoiu eest - valla/linnaarst , velskripunktid - ning omavalitsuse territooriumil asuvate tervishoiuasutuste ülalpidamise korraldamine ) , kommunaalmajandus ja infrastruktuuri korrashoid ( elamu- ja kommunaalmajanduse ning ühistranspordi korraldamine , teede ja tänavate korrashoid ) , keskkonnakaitse ja jäätmemajandus ( loodusressursside kasutamise ning jäätmemajanduse korraldamine ) , planeerimis- ja ehitustegevus ( üld- ja detailplaneeringu koostamine , ehituslubade väljastamine , ehitusjärelvalve teostamine ) , korrakaitse ja päästeteenistus ( avaliku korra järelvalve ja kodanikukaitse korraldamine ) ning muud riigifunktsioonid ( omandi- ja maareformi läbiviimine , riigiregistrite jaoks andmete kogumine ) . ( Siseministeeriumi kodulehekülg ) Kohaliku omavalitsuse korralduse seadus ( RT I <arv> , <arv> , <arv> ) lubab kohalikel omavalitsustel teenuste osutamiseks asutada asutusi , olla teenuste osutamiseks asutatud äriühingutes aktsionäriks või osanikuks ning sihtasutuse või mittetulundusühingu liikmeks . Teenuste osutamise üleandmine era- või kolmandale sektorile ning kohaliku omavalitsuse poolne asutuste või ettevõtete asutamine teenuste osutamiseks on kõige rohkem levinud kommunaalteenuste ja infrastruktuuri valdkonnas , kus suur osa teenuste osutamisega seotud kuludest kaetakse teenuste tarbimise eest maksmisega . <arv>.<arv>. Kohaliku omavalitsuse kulude ja tulude struktuur Eesti kohalike omavalitsuste kulude ja tulude struktuur on toodud joonisel <arv>. Eesti kohalike omavalitsuste suurimaks kuluartikliks oli <arv>. aastal konkurentsitult haridus . Seoses õpetajate palkade maksmise üleminekuga riigilt kohalike omavalitsuste pädevusse <arv>. aastast alates suureneb hariduskulude osakaal veelgi . Tähtsuselt järgmiseks kulukategooriaks oli kohalikel omavalitsustel majandus ( infrastruktuur , kommunaalteenused , planeerimis- ja ehitustegevus jms. ) . Üldvalitsemise , kultuuri ja spordi ning sotsiaalhoolekande osakaalud olid võrdselt <arv> % , tervishoiule läks vaid veidi üle ühe protsendi kulude üldmahust . Muude kulude hulgas olid suurima osakaaluga laenude teenindamise kulud ( <arv>.<arv> % kogukuludest ) , millest omakorda laenude tagasimaksmine moodustas <arv> % ning intresside tasumine <arv> % ( Kohalike omavalitsuste ... <arv> ) . Joonis <arv>. Kohalike eelarvete kulude ja tulude struktuur <arv>. a. ( Kohalike omavalitsuste ... <arv> ; autorite arvutused ) . Kohalike omavalitsuste funktsioonide finantseerimine erineb reeglina oluliselt finantseerimisest keskvalitsuse tasandil . Maksubaase , mida on kohalikel omavalitsustel lihtne ja odav administreerida , on vähe ning nad on reeglina kitsad . ( de Mello <arv> , lk. <arv> ) Mobiilsete tootmistegurite ( kapital ) maksustamisel surub omavalitsustevaheline maksukonkurents maksumäärad alla . Tulemuseks on maksutulude vähenemine kogu riigis , mis võib kaasa tuua elanikkonna ebapiisava varustamise avalike hüvistega . Seetõttu on enamiku maksude kehtestamine ja administreerimine tavaliselt keskvalitsuse kontrolli all . Maksukorralduse tsentraliseerimise eelisteks on mastaabisäästu realiseerimine , liigse maksukonkurentsi vältimine kohalike omavalitsuste vahel ning kõigi maksumaksjate võrdse kohtlemise tagamine ( Cangiano , Mottu <arv> , lk. <arv> ) . Maksustamise täielikku tsentraliseerimist ei peeta siiski vajalikuks ega kasulikuks , kuna see piirab liigselt kohalike omavalitsuste autonoomiat . Liigse maksukonkurentsi vältimiseks soovitatakse detsentraliseerida immobiilsete tegurite maksustamine ( peamiselt maa- ja kinnisvaramaksud ) . Kohalikele omavalitsustele delegeeritud funktsioonide täitmisega kaasnevad kulud ületavad sageli tulusid neile otseselt kinnistatud maksuallikatest ( nn. omatulusid ) , kuna haldusüksused erinevad oluliselt maksutulude taset mõjutava ettevõtluse arengutaseme ja elanike sissetulekutaseme poolest . Mida suuremad on erinevused omavalitsusüksuste majanduslikus arengus , seda raskem on leida kõigi omavalitsuste vajadusi rahuldavat ühtset maksubaasi . Tulusiirded on vajalikud horisontaalsete tuluerisuste kõrvaldamiseks kohalike omavalitsuste vahel , mis tulenevad omavalitsuste erinevast võimest tulusid mobiliseerida ( de Mello <arv> , lk. <arv> ) , s.t. keskvalitsus peab maksutulude ümberjagamise teel tagama kõigile omavalitsustele neile delegeeritud funktsioonide täitmiseks vajaliku tulude taseme . Seega sõltub kohaliku omavalitsuse kulude suurus omavalitsuse enda poolt kogutud tuludest ( maksud ja muud tulud ) ning vertikaalsete ja/või horisontaalsete tulusiirete suurusest . <arv>.<arv>. Kohaliku omavalitsuse autonoomia Kohaliku omavalitsuse tulude struktuur mõjutab oluliselt omavalitsuse autonoomiat nende tulude kasutamisel . Võimalus tugineda oma tuluallikatele annab omavalitsusele vabaduse otsustada , milleks kogutud tulusid kasutatakse . Seevastu tulusiirete puhul on nende kasutusotstarve tavaliselt kindlaks määratud , mis vähendab kohalike omavalitsuste autonoomiat oma kulude struktuuri kujundamisel . ( de Mello <arv> , lk. <arv> ) Kui kohalikud omavalitsused sõltuvad olulisel määral keskvalitsuse otsuse alusel saadavatest tulusiiretest , siis muutuvad nad sisuliselt keskvalitsuse käepikendusteks , kes järgivad etteantud juhiseid kohalikke eelistusi ja vajadusi piisavalt arvesse võtmata . Kohalike omavalitsuste autonoomiat vähendab ka nende laenutegevuse piiratus , mis võib tuleneda nii institutsionaalsetest teguritest ( seadusandlikult kehtestatud piirangud ) kui ka turujõududest . Kohalike omavalitsuste laenutegevuse seadusandlikuks piiramiseks on mitmeid võimalusi : eelarvedefitsiidi keelamine , laenukoormuse limiteerimine jne. Kuna omavalitsuste poolt emiteeritud võlakirjade vastu laiem huvi reeglina puudub , on nende peamiseks ostjaks tihti keskvalitsus . Juhul kui omavalitsuste võlakirjad on siiski vabalt kaubeldavad , kindlustab laenukoormuse püsimise mõõdukates piirides turudistsipliin . ( de Mello <arv> , lk. <arv>-<arv> ) Kohalike omavalitsuste fiskaalautonoomia ulatust iseloomustab maksutulude osakaal omavalitsuste kogutuludes ( de Mello <arv> , lk. <arv> ) . Euroopa Liidu liikmesriikides ulatub see <arv> %-st Iirimaal <arv> %-ni Rootsis , mis näitab kohalike omavalitsuste tulude struktuuri äärmiselt suuri erinevusi Euroopa riikides . Keskmiselt saavad EL liikmesriigid maksudest <arv> % kogutuludest . Riikides , kus maksutulude osakaal kohalikes eelarvetes on väike , on peamiseks tuluallikaks eraldised riigieelarvest . Tulusiirete osakaal omavalitsuste kogutuludest ulatub <arv> %-st Rootsis <arv> %-ni Iirimaal , EL keskmine tase on <arv> % . Seega on enamiku Euroopa riikide omavalitsuste fiskaalautonoomia omatulude osatähtsuse aspektist vaadatuna küllaltki piiratud . Kohalike omavalitsuste sõltumatus keskvõimust oleneb lisaks omatulude osakaalule siiski ka tulusiirete eraldamise põhimõtetest ja korrast . Maksutulud ja riigieelarvest saadavad toetused annavadki põhilise osa omavalitsuste kasutada olevatest vahenditest . Muudest allikatest saadav tulu moodustab EL liikmesriikides <arv> - <arv> % kogutuludest , keskmiselt <arv> % . ( Government Finance ... <arv> ) Eestis moodustasid <arv>. aastal maksutulud kohalike omavalitsuste kogutuludest <arv>.<arv> % ning tulusiirded <arv>.<arv> % ( Kohalike omavalitsuste ... <arv> ) . Seega on Eestis kohalike omavalitsuste fiskaalautonoomia omatulude osatähtsuse aspektist ulatuslikum kui enamikus EL riikides . Maksutulude osakaal omavalitsuste eelarves on Eesti vastavast näitajast suurem vaid Rootsis ja Saksamaal , tulusiirete osakaal väiksem vaid Rootsis , Soomes ning Saksamaal ( Government Finance ... <arv> ) . Samal ajal pärsib keskvalitsuse tulusiirete mahu pöördvõrdeline sõltuvus omavalitsuse omatulude tasemest enamiku Eesti omavalitsuste initsiatiivi omatulude suurendamisel . Keskvalitsuse toetusfondist sõltumatuid kõrge omatulude tasemega omavalitsusi on Eestis vähem kui kümnendik kõigist omavalitsusüksuste arvust . Eesti kohalike omavalitsuste suurimaks tuluallikaks olevad maksutulud jagunevad kaheks : riiklikud maksud , mis tervikuna või osaliselt laekuvad kohalikesse eelarvetesse ; kohalike volikogude poolt kehtestatud kohalikud maksud . Riiklikest maksudest laekuvad omavalitsuste eelarvetesse üksikisiku tulumaks <arv> % ulatuses ning maamaks sajaprotsendiliselt . Maamaks moodustab <arv>.<arv> - <arv> % maa maksustamishinnast , konkreetse määra kehtestab volikogu . Vahel arvestatakse kohalikesse eelarvetesse laekuvate riigimaksude hulka ka nn. ressursimaks , mis ei ole aga oma olemuselt tegelikult maks , vaid tasu maavarade kasutamise eest ning vee kasutamise eritasu . Antud tululiigi osakaal on aga tühine . ( Siseministeeriumi kodulehekülg ) Kohalike maksude seadus ( RT<arv> <arv> , <arv> , <arv> ) lubab omavalitsusüksuse volikogul kehtestada järgmiseid kohalikke makse : isiku- , müügi- , paadi- , reklaami- ja kuulutuse- , mootorsõiduki- , loomapidamis- ja lõbustusmaks ning teede ja tänavate sulgemise maks . <arv>. aastal ei leidnud ühegi omavalitsuse poolt kasutamist vaid isiku- ning lõbustusmaks ( Kohalike omavalitsuste ... <arv> ) . Kohalike omavalitsuste suurimaks tuluallikaks Eestis on üksikisiku tulumaks , mis annab <arv>.<arv> % kogutuludest ( vt. joonis <arv> ) . Maamaksust saadakse <arv>.<arv> % ning kohalikest maksudest vaid <arv>.<arv> % tuludest ( Kohalike omavalitsuste ... <arv> ) . Kohalike maksude vähese rakendamise põhjuseid on mitu . Kohalike maksude administreerimine on tülikas ja kallis , maksudest kõrvalehoidmist on raske vältida . Selle tulemusel jäävad kohaliku maksu rakendamisest saadavad tulud reeglina väikeseks . Omavalitsuste initsiatiivi kohalike maksude kehtestamisel pärsib oluliselt asjaolu , et maksutulude suurenemisel väheneb neile riigieelarvest eraldatav toetus . Valla- ja linnaeelarve ning riigieelarve vahekorra seaduse ( RT<arv> <arv> , <arv> , <arv> ) alusel saavad kohalikud omavalitsused riigieelarvest vahendeid eelarvete toetusfondi kaudu ning sihtotstarbeliste eraldistena . Keskvalitsuse toetusfondi jaotamisel võetakse aluseks eeldatavad laekumised kohalikesse eelarvetesse riiklikest maksudest , omavalitsuse alaliste elanike arv ning omavalitsuste erisused . Sisuliselt on toetusfondi eesmärgiks omavalitsuste tuluerisuste nivelleerimine . Toetusfondi suuruse ja jaotuse määramisel lähtutakse omavalitsuste ja valitsuse vahelisest kokkuleppest . Toetusfond moodustas <arv>. aastal ligi <arv> % kõigist omavalitsuste poolt saadud tulusiiretest . Sihtotstarbelised eraldised olid määratud üldhooldekodude , õpilaste transpordi jms. toetamiseks ning olid suhteliselt väikesemahulised ( alla <arv> % tulusiiretest ) . ( Kohalike omavalitsuste ... <arv> ) <arv>. aasta riigieelarvest omavalitsustele sihtotstarbelisi eraldisi ei tehtud . ( Siseministeeriumi kodulehekülg ) Lisaks nimetatutele kuuluvad tulusiirete alla ka riikliku investeeringute programmi kaudu omavalitsustele antav investeeringute toetus ( <arv> % tulusiiretest ) ning eraldised ministeeriumide kaudu ( <arv> % tulusiiretest , peamiselt sotsiaalministeeriumi kaudu eraldatavad vahendid toimetulekutoetuste maksmiseks ) . Peale nende veel eraldised maakondlikest toetusfondidest , laekumised teistelt omavalitsustelt neile osutatud teenuste eest , laekumised eelarvevälistest ja muudest fondidest jms. , mis kokku moodustasid <arv> % tulusiiretest . ( Kohalike omavalitsuste ... <arv> ) Seega on ka omavalitsusüksustes tehtavad investeeringud analoogselt jooksvate kuludega suures osas keskvalitsuse kontrolli all . Maksude ja tulusiirete järel olid <arv>. aastal tähtsuselt järgmiseks omavalitsuste tuluallikaks laenud ( vt. joonis <arv> ) . Piirangud omavalitsustele laenude võtmisel , andmisel ja tagamisel on kehtestatud valla- ja linnaeelarve seadusega ( RT<arv> <arv> , <arv> , <arv> ) . <arv>. aastal laenatud summast pool saadi võlakirjade emiteerimisest ning <arv> % pikaajaliste pangalaenudena vabariigi krediidiasutustelt . Tulud varadelt ( <arv>. aastal <arv>.<arv> % omavalitsuste kogutuludest ) koosnesid peamiselt laekumisest varade võõrandamisest ( ligi <arv> % omavalitsuste kogutuludest ) ning vara kasutamisest saadud tuludest ( <arv>.<arv> % kogutuludest ) . Laekumised majandustegevusest ( <arv>. aastal <arv>.<arv> % kogutuludest ) kätkevad endas peamiselt erinevate munitsipaalasutuste ( koolid , hooldusasutused jne. ) omatulusid , kusjuures peamise osa moodustasid haridus- ja teadusasutuste omatulud . ( Kohalike omavalitsuste ... <arv> ) Laenud on Eestis üks väheseid finantsallikaid , mida kohalik omavalitsus saab seadusega kehtestatud laenukoormuse limiidi piires rakendada autonoomsete arenguotsuste tegemiseks . <arv>.<arv>. Kesk- ja kohaliku võimu sõltumatuse probleem Eesti halduskorralduse üheks suuremaks probleemiks on peetud riigi funktsioonide ebaotstarbekat jaotust keskvõimu ja kohaliku omavalitsuse vahel ning keskvõimu liigset sekkumist kohalike omavalitsuste tegevusse , mille tulemuseks on liigne fiskaaltsentralism ning kohalike omavalitsuste vähene autonoomia . Antud seisukohast lähtudes vajab Eesti haldusreformi selleks , et tegelikkuses teostada kahe võimutasandi sõltumatus teineteisest , sundida keskvõimu tegelema oma ülesannetega ning võimaldada kohalikul omavalitsusel täita talle pandud funktsioone . Seega tuleb haldusreformi käigus haldussuutlikkuse tõstmiseks reformida nii keskvalitsust kui kohalikke omavalitsusi ning paremini organiseerida kahe võimutasandi omavahelisi suhteid . Praegu vastutab kohaliku omavalitsuse korralduse valdkonna eest siseministeeriumi kohaliku omavalitsuse osakond . Kohalike omavalitsuste funktsioonide problemaatika kuulub aga rahandusministeeriumi kompetentsi . Peale nende kahe tegelevad kohaliku omavalitsuse küsimustega veel regionaal- ja rahvastikuminister ning riigikantselei avaliku halduse büroo . Selline ülesannete killustatus tekitab segadust ning põhjustab probleeme vastutuse määratlemisel . See killustatus on ka haldusreformi kavade lünklikkuse , eklektilisuse ja vastuolulisuse põhjuseks . Eesti võrdlemisel EL liikmesriikidega näib alul ( kui autonoomia hindamisel võtta aluseks maksutulude suhe omavalitsuste kogutuludesse ) , et fiskaaltsentralismi aste Eestis ületab EL keskmist vaid vähesel määral ning siinsete omavalitsuste autonoomia on suurem kui enamikus EL liikmesriikides . Tegelikult on maksukorraldus Eestis äärmiselt tsentraliseeritud . Keskvalitsus kehtestab kõigi peamiste maksuliikide maksubaasid ja -määrad ning administreerib makse . Maamaksu määra on kohalikel omavalitsustel võimalik väikeses vahemikus muuta , üksikisiku tulumaksu osas puudub omavalitsustel aga igasugune maksuautonoomia . Omavalitsuste eeldatavaid laekumisi riiklikest maksudest prognoosib rahandusministeerium ning nende prognooside alusel saab omavalitsus omatuludega pöördvõrdeliselt eraldisi toetusfondist . Seega toimub suure osa omavalitsuse tulude planeerimine keskvõimu , mitte kohalikul tasandil . Üks lihtsamaid võimalusi omavalitsuste tulude suurendamiseks oleks maksude parema laekumise tagamine . Kuna maksude administreerimine on tsentraliseeritud , puudub kohalikel omavalitsustel sisuliselt võimalus maksude laekumist parandada . Kohalikel omavalitsustel puudub ka initsiatiiv majandusliku arengu toetuseks investeerida ning maareformi kiirendada , sest maksutulude kasv toob kaasa antud omavalitsusele toetusfondist eraldatava dotatsiooni vähenemise , mille tulemusel omavalitsuse tulud kokkuvõttes ei muutu . Kuna kohalike maksude osa omavalitsuste tuludes jääb ka edaspidi tõenäoliselt tagasihoidlikuks , tuleks tõsta omavalitsuste autonoomiat riigimaksude osas ning suurendada nende huvi maksulaekumiste parandamise vastu . Üheks võimaluseks oleks omavalitsustele suurema vabaduse andmine maamaksu määra osas . Teiseks võimaluseks oleks anda omavalitsustele õigus kehtestada üksikisiku tulumaksule nn. kohalik lisa ( teatud etteantud piirides ) . Et tõsta omavalitsuste huvitatust oma territooriumil loodud maksustatava tulu suurendamise vastu , peaks oluline osa maksutulude juurdekasvust jääma omavalitsuse käsutusse . Mõlemad nimetatud võimalused suurendaksid tulubaasi eelkõige linnades ning rikkamates valdades . Vaesemate maapiirkondade probleeme need ei lahendaks . Vaesemate valdade oluliseks tuluallikaks jääb ka edaspidi dotatsioon eelarve toetusfondist , mille peaeesmärgiks ongi ju tuluerisuste tasakaalustamine . Samas tuleks toetusfondist dotatsioonide määramist muuta nii , et see ei pärsiks omavalitsuste initsiatiivi oma piirkonna arendamiseks maksutulude suurendamise eesmärgil . Toetusfondi eeliseks on asjaolu , et sealt saadavaid summasid võivad omavalitsused oma äranägemisel kasutada , mistõttu ei piira see omavalitsuste fiskaalautonoomiat nii palju kui sihtfinantseerimine , mis on ette nähtud konkreetsete valdkondade kulude katmiseks ja mille kasutamist kontrollib keskvalitsus . Ka Euroopa kohaliku omavalitsuse harta ( RT<arv> <arv> , <arv> , <arv> ) nõuab , et võimaluse korral ei seostataks omavalitsustele eraldatavaid toetusi konkreetsete projektide finantseerimisega , et toetuste saamine ei võtaks omavalitsuselt tema põhivabadust tegutseda oma jurisdiktsiooni piires omal äranägemisel . Samas ei nõua aga toetusfondist dotatsiooni saamine omavalitsuselt mingisugust omapoolset tegutsemist . Pigem võib öelda , et mida vähem aktiivne on omavalitsus muude tuluallikate otsimisel , seda rohkem toetust ta toetusfondi kaudu saab . Seevastu sihtfinantseerimise või investeeringutoetuste saamine eeldab omavalitsusepoolset initsiatiivi , oma vajaduste ja võimaluste hindamist ning projekti vajalikkuse põhjendamist . <arv>.<arv>. Kohaliku omavalitsuse funktsioonid Haldusreformi läbiviimisel on üheks tähtsamaks tööks kohalike omavalitsuste funktsioonide analüüs . Ühelt poolt tuleks üle vaadata omavalitsuste senised ülesanded ning anda hinnang nende täitmisele omavalitsuste poolt . Kui selgub , et mõne funktsiooni delegeerimine pole ennast õigustanud , tuleb see uuesti tsentraliseerida . Teiselt poolt tuleks välja selgitada edasise detsentraliseerimise vajadus , st. kas mõne praegu keskvalitsuse pädevusse kuuluva ülesandega ei tuleks paremini toime kohalik omavalitsus . Seejärel on vajalik kohalikule omavalitsusele delegeeritud funktsioonid täpselt defineerida ning hinnata nendega kaasnevat kuluvajadust . Vastavalt kuluvajadusele tuleb üle vaadata omavalitsuste tulubaas ning teha praegusesse omavalitsuste rahastamise süsteemi vajalikud korrektiivid . Analüüsida tuleks era- ja kolmanda sektori kaasamise võimalusi ja otstarbekust avalike teenuste pakkumisse . Seejuures tuleb hoolitseda selle eest , et avalikud teenused tarbijale kallimaks ei muutuks . Hinnastabiilsuse garanteerimisel saaks erasektor siseneda avalike teenuste turule ainult kõrgema efektiivsuse ( madalamate kulude ) toel . Üks valdkond , mille arendamiseks omavalitsuse vahenditest ei piisa ning mille puhul lisaks laenukapitali kasutamisele võiks erasektorit ulatuslikumalt kaasata , on investeeringud infrastruktuuri . Samas tuleb silmas pidada , et privatiseerimine iseenesest ei garanteeri efektiivsuse tõusu avalike hüviste tootmisel , kui erakätesse läinud ettevõte säilitab monopoolse seisundi ning lepingud ei suuda tagada omavalitsuse piisavat kontrolli ettevõtte tegevuse ( eelkõige hüviste hinna ) üle . Vajalik on ka omavalitsuste tunnustus ja toetus kolmanda sektori poolt erinevates sotsiaalsfääri valdkondades ( tänavalaste probleem , narkomaaniavastane võitlus ja ennetustegevus jne. ) senini tehtud tööle . Tihti pole omavalitsustel endil nende valdkondadega tegelemiseks piisavalt vahendeid . Koostööd tuleks tihendada ka omavalitsuse elanikega ning omavalitsuse territooriumil tegutsevate ettevõtetega , kaasates nad oluliste küsimuste otsustamisse . Selline lähenemisviis tagaks omavalitsusüksuse arendamise elanike vajadustest , huvidest ja võimalustest lähtuvalt . Ulatuslikku reformimist vajab Eestis valitsussektori tööhõivepoliitika . Mitmed uurimused on näidanud , et avaliku sektori ebaefektiivsus tuleneb paljudes riikides liiga suurest hulgast madalapalgalisest ning alakvalifitseeritud tööjõust . Elanikkonnale vajalike avalike hüviste pakkumiseks madala hinna ning nõutava kvaliteediga tuleb luua väikesekoosseisuline , hästi tasustatud ja motiveeritud administratsioon , kes teab oma ülesandeid ning vastutab täielikult nende täitmise eest . ( Tanzi <arv> , Kim <arv> ) Selleks tuleb Eestis avaliku halduse töötajate koolitust oluliselt edasi arendada . Peale selle kavatsetakse ministeeriumides sellest aastast ametnike tasustamisel hakata arvestama nende poolt konkreetselt saavutatud tulemusi . Probleemiks on , et mingit metoodikat tulemuslikkuse hindamiseks ja tulemustasu maksmiseks avalikus sektoris senini välja töötatud ei ole . Probleeme on tööjõuga aga ka omavalitsuste tasandil . Paljudes valdades ja väikelinnades napib kvalifitseeritud spetsialiste või puudub võimalus spetsialiste täistööajaga rakendada . Mahajäänud piirkondades on omavalitsus tihtipeale üks olulisemaid tööandjaid ning soov tööpuudust veidigi leevendada võib viia liigsete ametnikukohtade loomiseni . Selline lähenemine tööhõive probleemidele ei ole aga õigustatud . Omavalitsus peab suutma täita talle pandud funktsioone , tegema seda optimaalsete kuludega , garanteerides samas pakutavate teenuste nõutava kvaliteedi . Selle saavutamiseks on vaja viia omavalitsusametnike arv optimaalsele tasemele , oluliselt tõhustada koolitust , parandada tasustamist ning muuta ametnikud vastutavaks oma tegude ja tegematajätmiste eest . Ülaltoodust järeldub , et sisuline haldusreform kujutab endast keerulist ülesannete kompleksi . Praegusel hetkel ei ole isegi reformi kõige üldisemaid põhimõtteid veel selgelt formuleeritud ega kõigi asjaosalistega läbi arutatud . Reformi peamiseks eesmärgiks peaks olema omavalitsuste autonoomia suurendamine , et tagada kahe võimutasandi parem tasakaalustatus . Et omavalitsuste ulatuslikum fiskaalautonoomia ei seaks ohtu riigi makromajanduslikku stabiilsust , on mõningase kontrolli säilitamine omavalitsuste tegevuse üle siiski vajalik . Rahvusvahelisele praktikale ja ka Eesti varasematele kogemustele tuginedes tuleks säilitada kohalike eelarvete tasakaalustatuse nõue ning piirangud omavalitsuste laenutegevusele . <arv>.<arv>. Omavalitsusüksuste suurus Avaliku sektori funktsioonide jaotuse ja rahastamise põhimõtete reformimise järel on võimalik otsustada : <arv> ) mitme tasandiline omavalitsussüsteem on antud tingimustes optimaalne , <arv> ) milline on omavalitsusüksuste optimaalne suurus ja sellest tulenevalt optimaalne arv ( Gilbert , Picard <arv> , lk. <arv> ) . Eestis on otsustatud ühetasandilise omavalitsussüsteemi kasuks . Eesti kohalike omavalitsuste jaotus elanikkonna arvu järgi on esitatud tabelis <arv>. Hõreda asustustiheduse tõttu on suur osa omavalitsusüksusi suhteliselt väikesed - rohkem kui pooltes valdades ning neljas linnas on elanike arv alla <arv>. Kulude aspektist hinnatuna toimivad suuremad üksused tänu mastaabisäästuefektile üldjuhul majanduslikult efektiivsemalt kui väiksemad ning administratiivkulude osakaal kogukuludes on nende puhul väiksem ( Kalseth , Ratts <arv> , lk. <arv> ) . Tuleb aga arvestada , et kohalik omavalitsus ei ole majanduslikule efektiivsusele orienteeruv äriettevõte , vaid valitsusasutus , mis peab tagama riigivõimu kohaloleku ja demokraatia arengu omavalitsusüksuses . Kulude suurusest ja efektiivsusest saab rääkida ainult riigivõimu kohaloleku ja demokraatia arengu tagatuse piires . T a b e l <arv> Eesti kohalike omavalitsuste jagunemine elanike arvu alusel  Kulusid on omavalitsusüksustel võimalik vähendada omavahelise koostöö abil teenuste pakkumisel . Eriti oluline on omavalitsustevaheline koostöö sel juhul , kui omavalitsused on väikesed . ( Kim <arv> , lk. <arv> ) Eesti kohaliku omavalitsuse korralduse seadus ( RT I <arv> , <arv> , <arv> ) annab omavalitsustele õiguse teha koostööd ühiste huvide väljendamiseks ning ühiste ülesannete täitmiseks . Ühistegevuse vormideks on ühiselt tegutsemine , teistelt omavalitsustelt teenuste ostmine ja neile teenuste müümine ning omavalitsusliitude moodustamine . Kohalikud omavalitsused teevad koostööd näiteks kommunaalteenuste osutamisel . Haridus- , sotsiaalhoolekande- ja tervishoiusfääris ostavad omavalitsused , kellel antud institutsioonid puuduvad ( kool , haigla , hoolekodu jne. ) teistelt omavalitsustelt vastavat teenust . ( Siseministeeriumi kodulehekülg ) Majanduslikku kokkuhoidu on võimalik saavutada ka mitut omavalitsusüksust läbiva tee hoolduse ühisel tellimisel , mitme omavalitsuse rahvast teenindava spordi- ja tervisekeskuse ühisel doteerimisel , ühiste spordi- ja kultuuriürituste korraldamisel jne. Omavalitsuste koostöö aitab sageli kaasa ettevõtluskeskkonna arendamisele , näiteks turismi valdkonnas ühise infoteenistuse rajamine ja mitut omavalitsust hõlmavate turismimarsruutide koostamine . Koostöö tihenemisel võib otstarbekaks muutuda sisuliselt ühtekasvanud omavalitsuste ühinemine . Senise praktika kohaselt ei ole omavalitsustevaheline koostöö Eestis siiski viinud nende ühinemiseni . Omavalitsuste liitmine nõuab sageli küllaltki suuri kulutusi , mida vallad ei ole suutelised tegema . Väikestel omavalitsusüksustel on ka omad eelised . Demokraatia arendamise seisukohalt on tähtis , et madalaim võimutasand asuks kodanikule võimalikult lähedal . Optimaalne võimutasandi distants rahvast oleneb kodanike demokraatliku mõtteviisi arengutasemest ja kogemuste ulatusest . Mida vähem on inimestel demokraatiaalast teadlikkust ja kogemust , seda lähemal peaks esmane võimutasand neile olema , seda väiksem on optimaalse suurusega kohalik omavalitsusüksus . Vallas ja linnas harjutavad inimesed valija ja valitava rolli , omandavad kogemusi ühiselu korraldamisel , õpivad vastuolulisi huve tasakaalustama . Kohalik omavalitsus kujutab keskvõimu seisukohalt endast demokraatia kooli , mis kindlustab demokraatlike põhimõtete omaksvõtu ja arengu kodanikkonna hulgas . Väikesed omavalitsusüksused võimaldavad ka avalike teenuste pakkumisel paremini arvestada kohalike elanikega , kuna info nende soovide ja vajaduste kohta on kergemini ja odavamalt kättesaadav kui suure omavalitsuse puhul . Seega tuleb jälgida , et haldusreform ei tooks kaasa võimu liigset kaugenemist rahvast , vaid hoopis suurendaks elanikkonna kaasamist kohalike asjade üle otsustamisse . <arv>.<arv>. Omavalitsusüksuse ülalpidamiskulude tase Väikeste omavalitsusüksustega seoses tõstatub nende ülalpidamise suhtelise kalliduse probleem . Mida väiksem on omavalitsusüksus , seda kallim on reeglina tema ülalpidamine ning seda suurem võib olla administratiivkulude osakaal tema kogukuludest . Mida suurem osa omavalitsuse tuludest läheb administratiivkulude katteks , seda väiksem osa jääb aga muude funktsioonide täitmiseks , sh. piirkonna arengusse investeerimiseks . Üldvalitsemiskulude ja investeeringute osakaal omavalitsuste kogukuludest on toodud tabelis <arv>. Omavalitsuste grupeerimisel on antud juhul arvesse võetud nii omavalitsuse liiki ( linn/alev või vald ) kui elanike arvu . T a b e l <arv>  Tabelist <arv> võib välja lugeda , et elanike arvu suurenedes üldvalitsuskulude osakaal kogukuludes väheneb ( suuremate omavalitsusüksuste ülalpidamine oleks nagu suhteliselt vähem kulukas ) . Sellise järelduse tegemisel tuleb aga arvestada , et : leidub Tallinnast väiksemaid linnu , mille suhteline administratiivkulude tase on Tallinna omast väiksem ; suuremaid valdu ( elanikke üle <arv> ) suudetakse majandada keskmiselt odavamalt kui väikelinnu ja aleveid elanike arvuga alla <arv> <arv> leidub väikevaldu ( alla <arv> elaniku ) , mille administratiivkulud on suhteliselt väiksemad suurvaldade ( üle <arv> elaniku ) omast . Mida väiksemate omavalitsustega on tegu , seda suurem on erinevus üldvalitsuskulude maksimaalse ja minimaalse osakaalu vahel ( jällegi v.a. võrdlus suuremate valdade ja väikelinnade vahel ) . See tähendab , et elanikkonna struktuurist , ajaloolistest traditsioonidest ja muudest teguritest lähtudes varieerub avalikele teenustele suunatud kulude tase valdade lõikes oluliselt , põhjustades riigivõimu kohalolekut tagavate administratiivkulude osatähtsuse varieerumist . Väikeste valdade hulgas leidub enim ka erandliku staatusega valdu ( näiteks saartel ) . Samad järeldused kehtivad ka juhul , kui vaadelda üldvalitsemiskulude taset elaniku kohta ( vt. tabel <arv> ) . Niivõrd suured erinevused administratiivkulude osas ka ühe grupi piires viitavad vajadusele põhjalikult analüüsida erinevate omavalitsusüksuste administratiivkulude mahtu ja struktuuri , et selgitada välja nende erinevuste põhjused . Investeeringute osatähtsusest omavalitsusüksuste kuludes on raske mingeid järeldusi teha , sest suur osa investeeringuid liiguvad omavalitsustele keskvalitsuse otsuste alusel . Esialgu võib üllatavaks pidada asjaolu , et väikevaldades on investeeringute osakaal kogukuludest keskmiselt suurem kui suuremates valdades ning ületab isegi linnade taset . Tegemist on siiski illusiooniga . Väikevaldade investeeringute keskmise taseme viivad kõrgele mõnedes valdades toimunud suurinvesteeringud , mille rahastajaks oli suures osas riik . Enamiku viiendasse ja kuuendasse gruppi kuuluvate valdade puhul jääb investeeringute osakaal kogukuludes <arv> % piiresse , <arv> % keskmise suurusega valdade puhul ( grupp <arv> ) ning koguni <arv> % väikevaldade puhul ( grupp <arv> ) puuduvad aga investeeringud täielikult . Väikelinnadest ei teinud <arv>. a. jooksul investeeringuid <arv> % , suurematest valdadest <arv> % ( Kohalike omavalitsuste ... <arv> ) . T a b e l <arv> Üldvalitsemiskulud elaniku kohta <arv>. a.  Allikas : Kohalike omavalitsuste ... <arv> ; autorite arvutused . <arv>.<arv>. Omavalitsusüksuste optimaalne suurus Väikeste omavalitsusüksuste suureks probleemiks on nende autonoomia tagamine , sest keskvalitsuselt saadavate tulusiirete osakaal on suhteliselt suur . Omavalitsuste tulude struktuur tuluallikate lõikes on toodud tabelis <arv>. Nagu tabelist <arv> näha , on üldiselt maksutulud seda suuremad ning tulusiirded seda väiksemad , mida suurem on omavalitsusüksus , kuigi erinevused maksimaalsete ja minimaalsete näitajate vahel on kõigis gruppides peale suuremate linnade ( grupp <arv> ) väga suured . Jällegi tuleb märkida , et suuremate valdade ( grupp <arv> ) näitajad on paremad kui väikelinnade ( grupp <arv> ) omad , mis näitab , et suuremad vallad on omatulude osas väikelinnadest paremas seisus ning sõltuvad vähem tulusiiretest . Mõnevõrra erinev on valdade ja linnade puhul tulusiirete koosseis . Vallad on riigieelarve toetusfondist keskmiselt rohkem sõltuvad kui linnad : laekumised toetusfondist moodustavad suurte ja keskmiste valdade puhul ( grupid <arv> ja <arv> ) rohkem kui <arv> % ning väikevaldade puhul ( grupp <arv> ) <arv> % tulusiirete üldmahust . Linnade puhul ( v.a. Tallinn ) on see näitaja keskmiselt kuni <arv> % . ( Kohalike omavalitsuste ... <arv> ) T a b e l <arv> Omavalitsuste maksutulud , tulusiirded ja laenud <arv>. a. ( % omavalitsuste kogutuludest )  Kõigis gruppides leidub ka kõrge sissetulekutasemega omavalitsusüksusi , kes toetusfondist eraldisi ei saa . Lisaks Tallinnale on nendeks peamiselt rikkamad Harjumaa vallad ning mõned Ida-Virumaa vallad , kes saavad suurt tulu nn. ressursimaksust . Üldjuhul on ka laenude võtmise võime väiksematel omavalitsustel piiratum kui suurematel , mis vähendab nende autonoomiat veelgi . Seega ei ole toodud andmete põhjal võimalik kinnitada ega ümber lükata eeldust , et omavalitsuste ühendamisega on võimalik saavutada omavalitsuste autonoomia suurenemist , kulude kokkuhoidu ning sellest tulenevalt piirkonna arendamiseks tehtavate investeeringute hoogustumist . Selleks on vaja põhjalikku uuringut . Halduskorralduse sisuliste probleemide ( funktsioonide täpne määratlemine ja rahastamismehhanismide väljatöötamine ) lahendamiseta ei saa kohalik omavalitsusüksus kujuneda keskvõimust sõltumatuks oma valla arenguprobleeme otstarbekuse printsiibil lahendavaks võimuüksuseks . Haldusterritoriaalse reformi kavandamisel tuleb arvestada Eesti suhteliselt väikest rahvastiku tihedust ja asustustiheduse suuri piirkondlikke erinevusi , keskuste rohkust ja nende seotust tagamaaga , samuti märkimisväärseid regionaalseid erinevusi asustuse struktuuris ning olemasolevate omavalitsusüksuste äärmiselt erinevat kujunemislugu ja territoriaalseid iseärasusi ( Haldusreform ... <arv> ) . Haldusterritoriaalset reformi ei tohi mingil juhul käsitleda mehaanilise liitmisprotsessina . Omavalitsuste optimaalse suuruse leidmine pole lihtne . Väljakujunenud demokraatia ja kõrge sissetulekute tasemega Rootsis on kommuuni minimaalseks suuruseks üldjuhul <arv> elanikku . Hõredalt asustatud põhjapiirkondades on kommuunid küll väiksemad ( isegi ainult <arv> elanikku ) , kuid need eristaatuses kommuunid täidavad oma funktsioone ulatusliku riigipoolse eriabi toel . Soome hõreda asustuse juures on omavalitsusüksuse elanike väikseimaks arvuks <arv>. ( Preem <arv> ) Milliseks kujuneb Eesti kohaliku omavalitsuse optimaalne suurus , on praegu võimatu määratleda , sest see sõltub omavalitsuse funktsioonide määratlusest . Praegustes tingimustes võib Eestis elujõulisteks pidada valdu elanike arvuga üle <arv> , kuna selle grupi suhtelised kulunäitajad olid reeglina paremad isegi väikelinnade omadest . Väikelinnade probleemi oleks võimalik lahendada , ühendades nad oma tagamaaga ühtseks omavalitsusüksuseks . Erandlikes tingimustes valdade ( väikesaared , väga hõreda asustusega alad jms. ) jaoks ei ole ilmselt üldine rahastamismehhanism rakendatav , nende puhul tuleb arvestada suure riigipoolse abi vajadusega . Kuigi see vähendab omavalitsuste autonoomiat oma prioriteetide määratlemisel , peaks keskvalitsus siiski jälgima nende tegevust selles osas , mis puudutab riigi asustuspoliitikat , et vältida maapiirkondade tühjenemist inimestest . Väikesel külakoolil , -kultuurimajal või -raamatukogul ei ole küll tavaliselt majanduslikku õigustust eksistentsiks , kuid neil on suur asustuspoliitiline tähtsus . Seetõttu tuleb jälgida , et haldusterritoriaalsete üksuste arvu vähendamine ei tooks kaasa elanikkonna üha suuremat kontsentreerumist linnadesse ja nende lähiümbrusse . Kuna Eesti oma suhteliselt väikese asustustihedusega on sellise ohu suhtes eriti tundlik , peaks keskvõim nii välise kui ka sisemise julgeoleku tagamise seisukohalt taotlema asustuse stabiliseerimist maapiirkondades . Omavalitsuste ühendamise alternatiiviks võiks olla ka kahetasandilise omavalitsussüsteemi taastamine Eestis , kus põhiosa riigivõimu funktsioone kannaks maakond ning kohalike omavalitsuste ülesanded oleksid senisest oluliselt piiratumad . Lisaks omavalitsuste ühendamisele võib mõnikord otstarbekaks osutuda ka nõrgalt seotud osade erinevate huvide pidevast konfrontatsioonist lõhestatud valla jaotumine mitmeks haldusterritoriaalseks üksuseks . Vastandlike huvidega osade vägisi kooshoidmine toob kasu asemel pigem kahju . Haldusfunktsioonide põhjendatud normatiivse rahastamismehhanismi korral ei sõltu ühistest maksutuludest saadava osa suhe täidetavate ülesannete mahuga mingilgi määral halduspiiride paiknemisest . Eesti senise halduskorralduse tulemusena on kujunenud olukord , kus suur osa kohalikke omavalitsusi ei suuda nõutaval tasemel täita kõiki omavalitsustele pandud ülesandeid , sealhulgas tagada arendustegevust piirkonnas ning pakkuda elanikele kvaliteetselt , kättesaadavalt ja otstarbekal viisil avalikke teenuseid . Seega on tekkinud vajadus haldusreformi järele . Haldusreformi eesmärgiks peaks olema kahe valitsustasandi sisulise sõltumatuse tagamine , et võimaldada mõlemal tasandil täita talle pandud funktsioone . Selleks tuleb reformida nii keskvalitsust kui kohalikke omavalitsusi ning paremini organiseerida kahe valitsustasandi omavahelisi suhteid . Senini on välja töötamata , seadusandlikult ja finantsiliselt tagamata keskvõimu ülesandeks olev hariduspoliitika , kultuuripoliitika , kommunikatsiooni arendamise strateegia jt. Ebatõhusalt funktsioneerib maksukorraldus , mistõttu avaliku sektori ülesannete täitmiseks vajalik raha ei laeku . Eesti perspektiivseks arenguks vajalike strateegiliste investeeringute rahastamise kava on välja töötamata . Samal ajal jagab keskvõim kohalikele omavalitsustele rahalise katteta ülesandeid . Keskvõimu tegematajätmiste tõttu on konkreetsete ülesannete lahendamine kohalikul tasandil raske või koguni võimatu . Üks tähtsamaid punkte haldusreformi läbiviimisel peaks olema kohalike omavalitsuste funktsioonide analüüs ning nendega kaasneva kuluvajaduse hindamine . Vastavalt kuluvajadusele tuleb üle vaadata omavalitsuste tulubaas . Praegusesse omavalitsuste rahastamise süsteemi korrektiive tehes tuleb eesmärgiks võtta omavalitsuste initsiatiivi stimuleeriva rahastamismehhanismi loomine . See võimaldaks tagada omavalitsuste õiguste ja kohustuste , võimaluste ja vastutuse tasakaalustatuse . Kohalik omavalitsus peaks olema keskvõimust sõltumatu võimutasand , mis täidab oma ülesandeid inimeste elu ja töö korraldamisel seadustega antud volituste ja vahendite abil . Tegelikult on vallad Eestis muudetud aga keskvõimust sõltuvaks . Ilma stabiilse ( seadustes fikseeritud normatiivide ja rahastamiskorra alusel kujuneva ) tulubaasita kohalik võim sõltumatuks muutuda ei saa . Haldusterritoriaalse ümberkorralduse probleemidega saab sisuliselt tegelema hakata pärast kohalike omavalitsuste ülesannete ja nende täitmise rahastamise skeemide korrastamist . Üheks võimaluseks hoida kokku kulusid ning tagada avalike teenuste parem kvaliteet , on omavalitsustevahelise koostöö arendamine , mis edaspidi viiks omavalitsuste vabatahtliku ühinemiseni . Senine praktika sellist asjade käiku kahjuks ei toeta . Eesti andmeid analüüsides selgus , et probleeme on suhteliselt vähem valdadel elanike arvuga üle <arv> , kuna selle grupi keskmised kulunäitajad olid reeglina paremad isegi väikelinnade omadest . Väikelinnade probleemide lahendust võib otsida nende ühendamises oma tagamaaga ( rõngasvallaga ) ühtseks omavalitsusüksuseks . Erandlikes tingimustes ( väikesaared , väga hõreda asustusega alad jms. ) omavalitsusüksuste puhul tuleb arvestada suure riigipoolse spetsiaalabi vajadusega . Omavalitsuste ühendamise alternatiiviks võiks olla näiteks kahetasandilise omavalitsussüsteemi taastamine Eestis , kus põhiosa haldusfunktsioone kannaks maakond . Kohalike omavalitsuste ülesanded oleksid sel juhul senisest oluliselt piiratumad . Omavalitsusüksuse suurus sõltub eelkõige haldusfunktsioonide jaotusest keskvõimu ja kohaliku võimutasandi vahel , aga samuti paljudest teistest teguritest ( asustustihedus , teedevõrk , tõmbekeskuste tugevus jpt. ) . 