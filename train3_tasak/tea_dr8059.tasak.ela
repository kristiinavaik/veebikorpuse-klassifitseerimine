kirjak	tea_dr8059.tasak.ela	INNA JÄRVA TALLINNA PEDAGOOGIKAÜLIKOOL SOTSIAALTEADUSTE DISSERTATSIOONID TALLINN PEDAGOGICAL UNIVERSITY DISSERTATIONS ON SOCIAL SCIENCES <arv> Analüütiline ülevaade TALLINN <arv> Kasvatusteaduste osakond , kasvatusteaduste teaduskond , Tallinna Pedagoogikaülikool , Tallinn , Eesti . Dissertatsioon on lubatud kaitsmisele filosoofiadoktori kraadi taotlemiseks kasvatusteaduste alal <arv>.<arv>.<arv> Tallinna Pedagoogikaülikooli kasvatusteaduste doktorinõukogu poolt . Oponendid : Jüri Orn ( pedagoogikakandidaat , TPÜ professor ) Ph.D. David Vseviov ( EKA erakorraline professor ) Juhendaja : Maie Vikat ( pedagoogikakandidaat , TPÜ emeriitprofessor ) Kaitsmine toimub <arv>. märtsil <arv>. aastal kell <arv>.<arv> Tallinna Pedagoogikaülikoolis , Viru väljak <arv> , ruumis <arv>.  Pere on unikaalne keskkond , milles kujunevad välja lapse isiksus , emotsionaalne maailm , etniline , kultuuriline ja sotsiaalne kood , eneseteadvus , sotsiaalsete ja perekondlike rollide muster ning käitumismallid . Olles terviklikuks süsteemiks , on perekond osa kultuurist , kuna seda mõjutavad sügavalt mitte ainult peresuhted , vaid ka ajaloolised , kultuurilised ja etnilised faktorid . Samas on perekond osa ühiskonnast , mis , arenedes koos sellega , jääb selle konservatiivseks ja stabiliseerivaks jõuks . Pere esmaseid funktsioone on ühiskonna tulevaste kodanike taastootmine . Ajaloolisel arenguteel on Eestimaa vene elanikkond viimase poole sajandi jooksul läbinud kaks suurt transformatsiooni seoses Eestisse elama asumisega ning Eesti Vabariigi taasiseseisvumisega . Eriti intensiivseks osutus teine transformatsioon , kus olemasolevale sotsiokultuurilisele kogemusele esitasid väljakutseid intensiivselt arenev integratsiooniprotsess , kultuuriline globaliseerumine , vesterniseerumine , virtuaalse ning massikultuuri pealetung ja sotsiaalses mõttes möödaniku suurtootmise kokkuvarisemise tagajärjel suurenenud sotsiaalne mobiilsus ja majanduslik ebastabiilsus vene kogukonna seas . Sellest , kuivõrd on vene pere suuteline uuenenud sotsiokultuurilises situatsioonis sotsialiseerima oma lapsi , tuginedes oma kasvatus-kultuurilistele traditsioonidele , oleneb paljuski vene arvuka rahvusgrupi , aga ka Eesti tulevane saatus . Muutuvas keskkonnas saab uurida perekasvatust ainult tervikliku sotsiokultuurilise lähenemise kaudu . See eeldab laiema tausta kaasamist uuringusse , kus on arvesse võetud nii kultuurilised faktorid kui ka sotsiaalsed suhted . J. Orni kinnitusel “ pole mõeldav , et kasvatusteadus saab jääda truuks pedagoogilisele autonoomiale , ignoreerides kasvatustegelikkuses toimuvat sotsiaalset ja kultuurilist tingitust ” ( Orn <arv> : <arv> , autori sõrendus . I.J. ) . Sügavalt sotsiokultuurilisteks nähtusteks võib pidada nii lapsepõlve , lapsevanemate kasvatusstiile kui ka kasvatust ennast . Ühelt poolt on kasvatus kultuurifenomen , kuna kasvatustegelikkuses kõik - “ alates kasvatuse eesmärkidest ja lõpetades lapse karistamisega - on nii või teisiti kultuurifenomenid ” ( samas ) ning lapse sissekasvamine kultuuri on arenguks selle sõna tähenduses ( <arv> : <arv> ) . Ainult uurides lapse sissekasvamist kultuuri kasvatuse kaudu , võib mõista , kuidas kujuneb välja ühe rahvusliku koosluse inimlik pale . Teisalt aga on perekasvatusse kaasatud sotsiaalsed suhted nii mikro-kui ka makrotasandil ning nende seosed ühiskonnaga . Seega on pereuuringutele orgaaniliselt omane sotsiokultuuriline vaatenurk , mis aga oleks ebatäiuslik , kui arvesse poleks võetud ajalist faktorit , kuna muutusi kasvatuses on võimalik ja vajalik vaadelda ajaloolise evolutsiooni kaudu , mis toob kaasa põlvkondliku lähenemise vajaduse - vajaduse uurida , millised on põlvkondlikud kasvatussüsteemid nende kultuurilises ja sotsiaalses kontekstis . Eelöeldust tuleneb uurimisprobleem : kas ja kuivõrd on kasvatus muutunud Eestimaa vene perekondades kolme põlvkonna dünaamikas . Eestis elavaid vene perekondi on seni uuritud äärmiselt tagasihoidlikult . Etnograafilisel tasandil on neid küll uurinud Grigorjeva ( , , <arv> ) , tema uurimuses on aga kasvatusprobleemid pälvinud üsna vähest tähelepanu . Perekonnaväärtusi vene kultuuris on käsitlenud V. Neborjakina ( <arv> ) , kelle artikkel sisaldab palju märkimisväärset vene perekondliku kasvatuse kohta . Kahjuks aga on antud artikkel teoreetilist laadi ning ei sisalda empiirilist uurimust , mille tõttu võib seda käsitleda vaid kui üldist sissejuhatust probleemi . Mõnel määral on kasvatuslikke probleeme vene peredes uurinud S. Linde ( <arv> ) , kuid tema käsitlus piirdub enamasti laste väärkohtlemise ilmingutega peredes . Seega võib väita , et Eestimaa vene perede seni läbiviidud uuringud on tehtud etnograafia või sotsiaaltöö tasandil . Tuleb nentida laste kasvatusele pühendatud uurimuste puudumist vene perede kohta ka Venemaal , kus viimastel aastakümnetel ilmunud kirjandus kuulub valdavalt kas psühholoogia või sotsioloogia valdkonda ning kus laste kasvatust puudutavad vaid lapsevanematele mõeldud populaarsed väljaanded . Käesoleva töö uurimisobjektiks on kasvatus Eestimaa vene perekondades kolme põlvkonna vältel , uurimisaineks - kasvatuse sotsiokultuuriline dünaamika läbi kolme põlvkonna . Käesoleva töö eesmärgid : · esitada põlvkondliku kasvatuse kirjeldamiseks teoreetiline mudel ; · võrdlevalt analüüsida Eesti vene perede kasvatust erinevates põlvkondades . Ülesanded . · Konstrueerida kontseptuaalne raamistik kasvatuse põlvkondlike muutuste · kirjeldamiseks . · Määratleda empiirilisel teel põlvkondade ajalised piirid . · Tuua välja kasvatuse iseloomulikud sotsiokultuurilised tunnused . · Selgitada välja kasvatuse sotsiokultuurilised erinevused põlvkonniti . · Esitada uurimistulemused paradigmaatilise modelleerimise tasandil . Oma uurimusega loodab autor leida kinnitust järgmisele lähtehüpoteesile : põlvkonniti on Eestimaa vene perede kasvatuses toimunud sotsiokultuurilisest kontekstist tulenevad põhjapanevad muutused . Vastavalt töö probleemiseadele ja eesmärgile on töö üles ehitatud teoreetilisele analüüsile ning empiirilisele uurimusele . Väitekirja aluseks on valitud sotsiokultuuriline lähenemine , mis lubab seostada kasvatust kolme põlvkonna peredes ühiskonnas toimunud sotsiokultuuriliste muudatustega . Põlvkondlik uurimus annab võimaluse vaadelda perekasvatust kolme tervikliku süsteemina , määratledes teatavaid sotsiokultuurilisi seaduspärasusi ja üldsuundi . Lähtuvalt uurimisaine eripärast ja sotsiokultuurilise uuringu interdistsiplinaarse olemuse põhimõtetest , on käesolevas töös tähtsad kasvatusteaduslikud traditsioonid , etnograafiline lähenemine ja semiootiline vaatenurk ( kasvukeskkond kui jagatud tähenduste ruum ) . Empiirilise uurimise metodoloogia põhineb kvalitatiivsete ja kvantitatiivsete uurimismeetodite kombineeritud disainil , kasutatud on ka triangulatsiooni . Kvantitatiivne uurimus põhineb anketeerimisel , kvalitatiivse uurimuse lähteks on esseed , kirjalik küsitlus ja laste joonistused . Autor ei vaatle kasvatuse diskursiivseid aspekte , kuna keelekasutus ja -problemaatika väljub oma mitmetahulisuse ja kõikehõlmavuse tõttu antud töö raamidest ning peaks kujutama endast eraldi uurimuse teemat . Lähtuvalt töös valitud lähenemisest on kasvatussuhete põlvkondliku transformatsiooni lahtimõtestamisel tuginetud Töenniesi Gemeinschaft'i ja Gesellschaft'i teooriale . Esimeses peatükis kirjeldatakse sotsiokultuurilise lähenemise olemust ja üldprintsiipe ning nende printsiipide rakendamise eripära kasvatusteaduslikus uuringus . Teises peatükis peatutakse põlvkonnamõiste erinevatel liigitustel ja esitatakse omaenda lähenemisviis . Kolmas peatükk keskendub vene pere kasvatuse temaatikale . Neljas peatükk on pühendatud uurimistulemuste analüüsile . Dissertatsiooni esimeses kirjeldatakse sotsiokultuurilise lähenemise olemust ja üldprintsiipe ning nende printsiipide rakendamise eripära kasvatusteaduslikus uuringus . Pereuuringud võimaldavad kasutada erinevate lähenemiste laia spektrit , kus kõrvuti tavapäraste sotsioloogiliste , psühholoogiliste ja kultuur-teoreetiliste käsitlemistega on esindatud ka kaoseteooria ( Ward <arv> ) . Sotsiokultuuriline lähenemine erineb neist oma interdistsiplinaarsuse poolest , kuna põhineb arusaamal , et inimene on universaalselt mitmemõõtmeline biosotsiokultuuriline olend , kes kehastab endas keerulist tervikut looduslikust , kultuurilisest ja sotsiaalsest algest . Sotsiokultuurilise lähenemise puhul on pere kasvatuslikus uuringus määrava tähtsusega indiviidi nägemine kasvatuse subjektina koostegevuse ja dialoogi kaudu teiste subjektidega , kultuuri ning sootsiumi autonoomia ja nende omavaheline seostatus , kasvatuse iseloomu vastavus sootsiumi omadustele ajas ja ruumis . Vaadeldes kasvatustegelikkust sotsiokultuurilisest perspektiivist , on võetud arvesse seda , mis määratleb just antud kasvatustegelikkuse sotsiokultuurilise eripära - need on toimingute kasvatuslikud motiivid . Kultuurifilosoof Alfred Schutz ( <arv> : <arv> ) eristab igas sotsiaalses toimingus kaks motiivi : selleks et ( in-order-to ) ja sellepärast et ( because of ) , mis on tema järgi erineva tähendusega : esimene on toimingu integraalne osa , teine aga nõuab refleksiooni , analüüsi ja mõtisklust . Vastavalt M. Weberile ( <arv> : <arv> ) põhinevad sotsiaalse tegelikkuse motiivid eesmärkidel , väärtustel , emotsioonidel ja traditsioonidel . Maslow täiendab Weberit , väites , et motiivid kujundavad inimeste käitumist mitte iseenesest , vaid vajaduste kaudu ( Maslow <arv> ) . Kasvatus kaasab sümboolseid tähendusi minevikust ja tulevikust ning olulist osa mängib keskkond , selle sümbolid ja tähendused . Käesolevas doktoritöös on peatatud vaid mõnedel neist : väärtused , kultuuri-ja kasvatusnormid , traditsioonid , muusika ja mänguasjad . Sotsiaalsete ja perekondlike suhete käsitlemisel on tuginetud Tönniesi kahele sotsiaalsuhete tüübile , mida Tönnies määratleb kui Gemeinschaft ja Gesellschaft ( <arv> : <arv> ) . Gemeinschaft on soojuse , üksmeele , vastastikuse mõistmise ja usalduse alusel põhinev hingeline suhe . Tönniesi järgi on Gemeinschaft'i väljendajateks perekond , kirik , kultuuriline traditsioon , rahvus , sugukond ja kooslus , mis põhinevad ühise kultuuri , keele või vaimsuse ühtsusel . Gesellschaft ehk mehhaaniline ühtsus eeldab teadlikul osalemisel ja ratsionaalsel vahetusel põhinevaid suhteid . Siia kuuluvad eelkõige ühiskond ja ühiskondlikud suhted , avalik maailm , poliitika , majandus ja teadus . Teises peatükis peatutakse põlvkonnamõiste erinevatel liigitustel ja esitatakse omaenda lähenemisviis . Põlvkond on tähtsaimaid mõisteid kasvatuses , kuna just sotsiokultuurilise kogemuse edasiandmine ühelt põlvkonnalt teisele moodustab paljuski nii kasvatuse eesmärgi kui ka aine . Samas põhjustab põlvkond suuri muutusi sotsiokultuuris , kuna muutus , mille nii või teisiti toob ellu põlvkond , on maailma kui terviku muutmine . Põlvkondlikud muutused ja nende järjepidevus moodustavad inimkonna arengu aluse . Sümboolse põlvkonna põhimõtetest lähtub oma uuringutes I. Kraav ( <arv> ) , E. Kaimre ( <arv> ) vaatleb kolme antropoloogilist põlvkonda , siinkirjutaja on võtnud oma uurimuse aluseks kronoloogilise põlvkonna põhimõtted . Kolmas peatükk keskendub vene pere kasvatuse temaatikale . Üldistades patriarhaalset vene perekasvatust , võib nentida , et selle eesmärgiks on indiviidi viimine normatiivsesse vastavusse oma kogukonnaliikme rolliga , mida omandatakse passiivselt . Kultuurisümbolitel on selge normatiivne , kanooniline ja rituaalne tähendus . Ühelt poolt on keskkond anonüümne , kuna inimene pole sellest vaba isikuna eraldunud , teiselt poolt aga kujutab ta dimensiooni , kus indiviidi käitumine on viimseni allutatud ühiskondlikule kontrollile . Valitsevad kollektiivsed väärtused : solidaarsus kogukonnaga ja vastastikune abi , negatiivseteks väärtusteks on deklareeritud enesearmastus ja individualism . Naise staatus on madal ja allutatud mehele . Lapse staatus on ambivalentne : õigusteta jätmine reaalses elus ning pühakuks tunnistamine sümboolsel tasandil . Kasvatus põhineb monoloogilisusel , sest lapsel puudub sõnaõigus . Kasvatuse tähtsad komponendid on usk ja laste kaasamine põllumajanduslikele töödele . Olulist osa kasvatuses mängib füüsiline karistus . Pärast <arv>. aastat oli Nõukogude Venemaa poliitikas võetud üldine kurss ka perekondliku kasvatuse alavääristamisele , kuna naises nähti eelkõige tootmisprotsessist osavõtjat . Siiski oli see protsess naise jaoks positiivne : naine sai perekondlikult ja poliitiliselt võrdseks mehega , oli kehtestatud õigus lahutusele ja oli kaotatud ebaseadusliku lapse staatus . Füüsilise karistuse osa nõrgenes , kuid siiski pälvis ta tähtsat osa mõjutamisvahendite arsenalis , füüsilist karistust kombineeriti humaansemate meetoditega - veenmise , mõjutuse , hirmutamise ja psühholoogilise töötlemisega . Üldistades tendentse nüüdisaja Venemaa peredes , võib väita , et situatsioon vene peres on piisavalt seotud pere üldkriisi situatsiooniga kogu Euroopas , mille nähud Venemaal leiavad enamasti oma lokaalse transformatsiooni , olles lisaks veel võimendunud üldise sotsiaalpoliitilise ja majandusliku kriisiga . <arv>.<arv>. UURIMUSE EESMÄRK JA METOODIKA Käesoleva uurimuse eesmärgiks on võrdlevalt analüüsida Eesti vene perede kasvatust erinevates põlvkondades . Toetudes teema teoreetilisele käsitlusele , on lähtehüpotees konkretiseerunud ja jaguneb neljaks hüpoteesiks : · nüüdisaja vene peret iseloomustavad muutused , mis on iseloomulikud tänapäeva üldeuroopalikule perele : pere nukleariseerumine , sündivuse vähenemine , abikaasade autonoomia pere ja sugulaste suhtes ning vabaabielude arvu kasv ; · kasvatusväärtused , mis lähtuvad kollektivistliku kultuuri eripärast , on asendunud individualistlike kasvatusväärtustega ; · pidevalt väheneb isa roll laste kasvatamisel ; · vaimsel ühtsusel põhinevaid suhteid ( Gemeinschaft ) on välja vahetamas funktsionaalsetel põhimõtetel organiseeritud suhted ( Gesellschaft ) . Vanema ja keskmise põlvkonna andmete analüüs põhineb kombineeritud disainil , mis kombineerib anketeerimist ja esseede analüüsi . Nagu juba eespool mainitud , on lähtuvalt uurimisaine eripärast ja sotsiokultuurilise uuringu interdistsiplinaarsetest põhimõtetest antud töös tähtsad kasvatusteaduslikud traditsioonid , etnograafiline lähenemine ja semiootiline vaatenurk ( kasvukeskkond kui jagatud tähenduste ruum ) . Esseed on töödeldud ja organiseeritud domeenianalüüsi ( domain analysis ) meetodil ( Spradley <arv> ; Neuman <arv> ) . Antud meetodi valik oli tingitud asjaolust , et vastavalt Spradley'le kujutab domeenianalüüs etnograafilise uuringu meetodit , mis annab samas võimaluse läbi sotsiaalselt ja kultuuriliselt tüüpiliste ühikute väljatoomise modelleerida põlvkonna perekasvatust tervikliku sotsiaalse kehana . Domeenianalüüs vastab optimaalselt kasvukeskkonna kui semiootilise ruumi uuringu vajadustele . Vastavalt Neumanile ( <arv> ) on domeeni osade all mõeldud kultuurilise ( pro kasvu ) keskkonna baasühikuid : õu ehk hoov , pere suhtlusring , lasteaed , vanemad , jne. Domeeni osade asetus kasvukeskkonnas võimaldab interpreteerida perekasvatust laiemas sotsiokultuurilises kontekstis , kuna rõhuasetus on asetatud mitte ainult domeenile , vaid ka semantilisele seosele , mis näitab , kuidas on mingi mõiste loogiliselt sisse ehitatud domeeni ( is a part of ) . Antud töös kujutab domeen endast kolmest osast koosnevat skeemi : liigitatud mõiste ehk domeeniühik ( hoov , lasteaed jne ) — semantiline side ( on millegi osa ) — kattev termin ehk domeen ( kasvukeskkond ) . Noorema põlvkonna uurimus kujutab endast allikate triangulatsiooni . A. Lasteaiaõpetajate kirjalik küsitlus ja anketeerimine , mille analüüs põhineb segadisainil ( mixed-design ) . Kirjaliku küsitluse materjalid on töödeldud vastavalt põhistatud teooria ( grounded-theory ) põhimõtetele ( Strauss , Corbin <arv> ; Glaser , Strauss <arv> ) . B. Perekondade uurimine kombineeritud disaini näol : kvalitatiivne uuring ( esseed ) ja kvantitatiivne uurimus ( anketeerimine ) . C. Laste joonistuste analüüs , mis põhineb J. H. Dileo metoodikal ( <arv> ) . Triangulatsiooni vajadust tingis mitte ainult pelk arusaam , et “ erinevate andmeallikate ja meetodite kasutamine triangulatsioonis võimaldab neutraliseerida üksikmeetodi nõrkust ” ( Niglas <arv> : <arv> ) , vaid ka põhimõttelised probleemid , mis tulid välja esseede analüüsimise protsessis . Nimelt selgus , et respondendid , kes olid võimelised üksikasjalikult kirjeldama oma lapsepõlvekasvatust , lõid sealjuures suhteliselt vaese ja ähmase pildi sellest , kuidas nad ise oma lapsi kasvatavad ( vaatamata asjaolule , et laste kasvatus on enamikule respondentidest erialane tegevus ) . Selline reaalsuse nägemisviis kinnitab M. Weberi sententsi : “ reaalse tegevuse subjektiivne mõte on enamasti kas ainult pooleldi teadvustatud või üldse teadvustamata . Tegutsev indiviid pigem tunneb seda ebamääraselt , kui kujutab seda selgelt ette , valdavas osas on tegevus impulsiivne või harjumuspärane ” ( Weber <arv> : <arv> ) . Weber väidab , et seda tõsiasja peab tegelikkuse analüüsil arvestama iga ajalooline ja sotsioloogiline käsitlus . Taotlus laiendada respondentide “ ideaalpilti ” sellest , kuidas nad kasvatavad oma lapsi , on sügavamaks ajendiks allikate triangulatsiooni kasutamisel nooremas põlvkonnas , kus kasvatust on vaadeldud lapsevanema , lasteaiaõpetaja ning lapse seisukohalt . Käesolev uurimus lähtub sotsiokultuurilise uuringu läbiviimise traditsioonidest . Kuna aga töö uurimisobjektiks oli ühe rahvusliku grupi peredes teostatav kasvatus , sai uurimust ettevalmistaval etapil , uurimisprotseduuride ja -korralduse organiseerimisel oluliseks etnograafiline lähenemine uuringule . Vastavalt Maxwellile põhineb etnograafiline uuring induktiivsel , holistilisel ja emic-analüüsi kategooriatel . Etnograafilist uuringut on võimalik kaasata ka uuringuvõrgustikku , mis võtab arvesse erinevate rühmade süstemaatilise võrdluse , selleks et määratleda keskkonna mõju ( Maxwell , Bashook , Sandlow <arv> : <arv> ) . Maxwell ( Maxwell jt <arv> : <arv> ) sõnastab etnograafilise uuringu põhieeldused : · etnograafiline uuring põhineb uurija suhteliselt intensiivsel ja pikaajalisel lülitumisel keskkonda ; · ta vajab holistilist , kontekstuaalset lähenemist keskkonnale ja uurimuseks valitud problemaatikale ; · ta kirjeldab ja analüüsib keskkonda respondentide vaatenurgast rohkem kui kõrvalseisja uurija seisukohalt . Suur osa etnograafilise meetodi pooldajatest ( <arv> ; Goertz , Le Compte <arv> ) ei sea oma uuringute eesmärgiks kausuaalsete seoste väljatoomist . Siiski , Maxwell väidab , et etnograafiline lähenemine võimaldab sügavamalt mõista ka kausuaalseid seoseid ( Maxwell jt <arv> : <arv>-<arv> ) . Parima mõistmise keskkonnast ja selles toimuvatest protsessidest aga saab sotsiokultuurilise uuringu puhul , kui kombineerida etnograafilisi uuringuid traditsiooniliste kvantitatiivsete meetoditega . Põhinedes Maxwelli etnograafilise uuringu põhimõtetel , püüab käesoleva töö autor : · rakendada etnograafilise uuringu põhimõtteid küsimustiku koostamisel ; · võtta arvesse ka respondentide subjektiivselt tajutavaid omadusi , s.t omadusi , mida respondendid toovad välja oma põlvkonna erinevustena võrreldes seda teiste põlvkondadega ; · rakendada etnograafilisi protseduure uuringu valiidsuse tõstmisel ( vestlused , ankeedi sisuline korrigeerimine vene rahvusest respondentide poolt ) . Vastavalt etnograafilise uuringu põhimõtetele - lähtuda respondentidepoolsest probleemi nägemisest - olid esseed mitte ainult kvalitatiivse uuringu aluseks , vaid need olid kaasatud ka küsimustiku koostamise protseduuri . Selleks oli tehnilise kodeerimise teel välja toodud kasvatusega seotud tüüpilised teemad , mille põhjal oli koostatud küsimustik . Küsimustik oli eelnevalt läbi arutatud vestlustes vene rahvusest respondentidega , seda täiendasid ja parandasid neli vene rahvusest lasteaiaõpetajat , kes , võttes aluseks antud küsimustiku , lõid oma ankeetküsitluse ning viisid läbi katseuurimuse . Pärast selle läbiviimist pidas autor vajalikuks täiendada ankeeti uurimuse kontseptsiooni väljatoomisele suunatud küsimuste ja kontrollküsimustega . <arv>.<arv>. VALIM JA KORRALDUS Omaette probleemiks osutus põlvkondade ajaline määratlemine , probleem , milles Ortega-y-Gasseti järgi on määravaks mitte matemaatiline , vaid ajalooline täpsus ( <arv> : <arv> ) . Lähtumine empiirilistest andmetest osutus ainuõigeks materjali põlvkondadesse liigitamisel . Vanem põlvkond kujutas endast homogeenset rühma sünniaastatega <arv>-<arv>. Keskmise põlvkonna alguse sünniaastateks on tinglikult määratletud Teise maailmasõja lõpuaastad . Need ajapiirid leidsid kinnitust ka paljudes keskmise põlvkonna uurijate töödes ( Titma <arv> ; <arv> : <arv> ; Inglehart <arv> : <arv> ) . Probleemiks osutusid noorema põlvkonna kujunemise algusaastad . Empiirilised andmed näitavad marginaalse rühma kujunemist möödunud sajandi <arv>. aastate lõpus ja <arv>. aastate alguses . Noorema põlvkonna kujunemisperioodi alguseks on võetud tinglikult eelmise sajandi seitsmekümnendad aastad , mille õigsus leiab kinnitust ka Korovitsõna töös ( <arv> : <arv> ) . Kronoloogiline faktor pole ainsaks kriteeriumiks põlvkonna pikkuse määratlemisel , siin on tähtsaks peetud ka sünnijärjestust , kus andmed on võetud lähtuvalt noorema lapse vanusest . Ankeeteerimisandmete analüüsis ei võetud arvesse peresid , kus õdede-vendade vanusevahe oli väga suur , samuti ei leidnud rakendust ka üksikvanemate peresid kajastavad esseed ja ankeedid , kuna autor pidas tähtsaks kasvatuslike , aga mitte sotsiaalsete probleemide väljatoomist . Üksikvanema pered oleksid moonutanud pildi isa osalemisest lapse kasvatamisprotsessis kahe vanemaga peredes . Kahjuks ei peegelda uurimisandmed andmeid kasvatamise kohta probleemsetes peredes . Noorema põlvkonna sünniaastateks on <arv>-<arv>. Järgnevat põlvkonda , kuhu kuuluvad kuni <arv>aastased lapsed ja noorukid , hakkame selles töös tinglikult nimetama sirguvaks põlvkonnaks . See jaotus langeb üldjoontes kokku Tolstõhhi ( <arv> : <arv> ) uurimusega , kus ta jagab viimase kohordirühma kahte ossa : noored ( <arv>-<arv>aastased ) ja noorukid ( kuni <arv> eluaastani ) . <arv>.<arv>.<arv>. Esseed Vanema põlvkonna kasvatust peegeldavad <arv> respondendi esseed keskmisest põlvkonnast . Perekasvatus keskmise põlvkonna peredes on välja toodud noorema põlvkonna <arv> respondendi refleksiooni kaudu . Noorema põlvkonna respondentide esseed üldistavad materjali <arv> noorema põlvkonna pere kohta , kus kasvavad lapsed vanuses <arv>-<arv> eluaastat . Aastatel <arv>-<arv> valmis Tallinna Pedagoogilise Seminari sotsiaaltöö ja alushariduse osakonna üliõpilastelt <arv> esseed . Keskmine essee pikkus oli <arv>-<arv> lehekülge , seega ulatus kvalitatiivsete allikate üldmaht <arv> leheküljeni . <arv>.<arv>.<arv>. Anketeerimine <arv>. aasta detsembris ja <arv>. aasta jaanuaris oli Tallinna Pedagoogilise Seminari sotsiaaltöö ja alushariduse osakonna vene õpperühmade üliõpilaste seas edasiandmiseks antud <arv> ankeeti , kes jagasid need laiali vene perekondades oma linnas . Anketeerimisega olid hõlmatud Tallinn , Pärnu , Sindi , Mustvee , Narva , Kohtla-Järve , Jõhvi ja Haapsalu . Tagasi saadi <arv> ankeeti , millest oli tunnistatud uuringukõlblikuks <arv>. Vanema põlvkonna kvantitatiivne uuring toimus keskmise põlvkonna respondentide mälestuste kaudu nende lapsepõlvekodu kohta . Keskmise põlvkonna kvantitatiivne uuring hõlmas <arv> noorema põlvkonna respondenti , kes hindasid oma vanemate poolt antud kasvatust . Noorema põlvkonna kvantitatiivne uuring põhines <arv> ankeedi andmetel , kus noorema põlvkonna respondendid reflekteerisid oma laste kasvatamist . <arv>.<arv>.<arv>. Lasteaiaõpetajate kirjalik küsitlus ja anketeerimine Kirjalik küsitlus oli läbi viidud <arv> lasteaiaõpetajaga jaanuaris <arv> , kus neile esitati <arv> küsimust , millele nad vastasid kirjalikult <arv>,<arv> tunni jooksul .. Anketeerimine oli läbi viidud veebruar - aprill <arv> sama õpetajate kontingendiga , kus nad täitsid ankeedi oma grupi iga lapse pere kohta . Laekus <arv> ankeeti , millest uuringukõlblikuks oli tunnistatud <arv>. <arv>.<arv>.<arv>. Joonistustest Alushariduse kaugõppe osakonna üliõpilastele oli antud ülesanne viia läbi oma lasteaia grupi lastega joonistustest koos protokolli vormistamisega . Laekus <arv> joonistust , millest oli käesoleva uuringu jaoks välja valitud <arv>. Valikukriteeriumi aluseks oli kaks faktorit : · testis osalevate laste vanusepiiri ühtlustamine , mis ei tohtinud olla noorem kui <arv>,<arv> ning vanem kui <arv> eluaastat ; · joonistustega kaasaskäivate protokollide korrektsus . Joonistuse interpreteerimisel on Dileo järgi olulised . · Pereliikme joonistamise “ äraunustamine ” , mis tähendab lapse negatiivset suhtumist antud inimesesse või temaga sümboolset mittearvestamist . · Iseenda joonistamata jätmine lapse joonistusel tähendab tema madalat enesehinnangut või eemaletõugatust . · Lapse madala staatuse puhul joonistab laps iseennast viimasena teiste pereliikmete järel . · Poolehoid kellegi pereliikme vastu võib olla väljendatud sellega , et laps kujutab joonistusel ennast samamoodi rõivastatuna , kui on seda tema poolehoiu objekt . · Pereliikmete koostoimimise puudumist laste joonistustel kujutatakse igat pere liiget eraldi sotsiaalses isolatsioonis . · Kujude suurus joonistustel tähistab pereliikme tähenduslikkust lapse silmis ( näiteks peres domineeriv ema on kujutatud suuremana kui peres mõjuvõimu mitteomav isa ) . <arv>.<arv>. UURIMISTULEMUSTE ANALÜÜS <arv>.<arv>.<arv>. Vanem põlvkond keskmise põlvkonna mälestustes Vanem põlvkond , mille tuuma moodustas töölisklass , oli tulnud Eestisse põhiliselt külakeskkonnast migratsiooniprotsessi tulemusena . Võttes arvesse järsku muutust selle põlvkonna sotsiaalses elus ja staatuses , võiks antud põlvkonda nimetada industrialiseerimise põlvkonnaks . Vaatamata antud põlvkonna suurele horisontaalsele mobiilsusele ( kardinaalne elu-ja töökoha muutus ) , on ta säilitanud seose traditsioonilise talupojakultuuriga . Sulandudes linnatsivilisatsiooni , kandis asukas uude elukeskkonda üle paljud nooruses omandatud külaelule omased kultuurimudelid , väärtused ja käitumise stereotüübid , mis kinnitavad ka Korovitsõna väidet , et forsseeritud industrialiseerimise perioodil kujutas nõukogude kultuur endast traditsioonilise kultuuri ideologiseeritud erikuju ( <arv> : <arv> ) . Juba oma päritolu tõttu konservatiivselt häälestatuna oli vanem põlvkond tihedalt seotud talupojakultuuri sündroomiga , mis väljendus siin eelkõige : · elu sugukondlikus organiseerimisetüübis , kus suurt osa mängisid suguluse ja solidaarsuse väärtused üheaegselt indiviidi vajaduste ja majandusliku kasusaamise minimeerimisega ; · looduslähedases hoiakus , kus lastega tegelemisel mängis suurt osa looduses viibimine , kodutööde koostegemises sugulaste juures külades ; · inimestevaheliste isiklike seoste tähtsuses , mis põhinesid Gemeinschaft'i orgaanilisel sidemel ja vältisid anonüümsust , teisalt täitsid need seosed ka kasvatuses külamentaliteedile omast kollektiivset kontrollimehhanismi rolli ; · ühislaulmistes peolauas , kuna laulude tundmise nõue ja laulmine moodustasid talupojakultuuri lahutamatu osa ; · traditsioonide , käitumiskaanonite ja rituaalide rohkuses , mis olid suunatud vene külakogukonnale omase kollektivismivaimu tugevdamisele : traditsioonilise talupojakalendri tähtpäevade pühitsemine , ühissöömingud , õhtused koosviibimised õues ; · traditsioonilistes ühiskondlikes sotsiaalsetes seostes , kus suurt osa mängis suure sugukonna ja naabrite vastastikune abistamine ; · reglementeeritud sooliste kodutööde jaotumises - kodumajandus ja lapsed jäid naise hooleks , mees kindlustas peret materiaalselt ; · vajaduste minimeerimises , materiaalsete väärtuste prioriteedis , maailmavaates ning vaimse kapitali osatähtsuse vähesuses ; · vastuolude puudumises vanemate ja nende laste väärtussüsteemide vahel . Sügava pitseri vajutas vanemale põlvkonnale II maailmasõda , mis langes kokku nende noorusaastatega ja millest paljud võtsid aktiivselt osa Punaarmee ridades . Seetõttu iseloomustas vanemat põlvkonda suur ideelisus . Vanemat põlvkonda nimetab Kozlova nõukogude inimeste põlvkonnaks , väites , et hiljem koos selle põlvkonna elust lahkumisega kadus ühiskonnast ka nõukogude inimese mentaalsus ( <arv> ) . Vanemale põlvkonnale omane kollektivism valitses nii töökohal kui ka perekonnas . Perekond oli kasvatuses esindatud nõrgalt ning oli vaid üheks kasvukeskkonna ühikutest , kus samaväärset rolli mängisid Gemeinschaft'i kogukondlikud seosed ( sugulaste ring , naabrid , hoovikaaslased , vanavanemad ) . Lapse kasvatamine toimus keskkonna sümbolite kaudu ning määrav oli siin töökasvatus , lapsevanema isiklik eeskuju ning arvukad rituaalid , kus elati sügavalt kaasa nii nõukogude riigipühadele kui ka külakultuurist pärinevatele ning pereolmes säilinud kirikupühadele . Kasvatuse tulemusena omandasid lapsed nii vanemate inimeste väärtused kui ka käitumiskoodi . Kultuur selle antropoloogilises mõttes ( kui elustiil ) põhines vanemate osalemisel oma laste õuemängudes , isetegevuslikes teatrietendustes ning minevikusündmuste jutustamistes . Kokkupuude kõrgkultuuriga piirdus enamasti õhtutundidel kogu perele raamatute ettelugemisega . Vanem põlvkond kujundas oma lastel kollektivistlikke ja humanistlikke väärtusi , nagu solidaarsus , tähelepanu teiste inimeste vastu , kohusetunne , töökus , sõnakuulelikkus , tagasihoidlikkus , korraarmastus , armastus oma kodumaa vastu , mis kõik olid seotud traditsioonilise kogukondliku maailmapildiga . Erilise koha kasvatusväärtustes omandas vanemate inimeste austamine , milles võib näha nii talupojamoraali kui ka õigeusu perekonnaväärtuste mõju . Kasvatuses mängis tähtsat osa autoritaarsuse printsiip , mis lähtus siin nii traditsioonilise vene kasvatuse kui ka nõukogude kultuuri sündroomist . Vaatamata kasvatuse piiravale ja normatiivsele iseloomule , hindas keskmine põlvkond seda valdavalt heaks ja kinnitas oma lapsepõlve keskkonna stabiilset ja harmoonilist iseloomu . <arv>.<arv>.<arv>. Keskmine põlvkond noorema põlvkonna mälestustes Üldistades kvalitatiivse ja kvantitatiivse uuringu tulemusi , võib keskmist põlvkonda nimetada urbaniseerumise põlvkonnaks , kuna selle perekultuuri iseloomulikuks faktoriks sai lähtumine urbanistlikest standarditest , seotuna kõrgema elukvaliteedi ning ühiskondliku progressiga . Liikumine progressi suunas tõstis esile inimfaktori ja hariduse tähtsuse , haridus muutus perekonna kultuurilise kapitali lahutamatuks osaks . Keskmise põlvkonna lapsevanemad eemaldusid vanema põlvkonna utilitaarsest ja pragmaatilisest hoiakust kasvatada last eelkõige tööjõuks peres ja väljaspool seda . Mõeldes oma laste tulevikule ja mitmekülgselt neid arendades , loeti neile raamatuid , käidi näitustel ja teatris . Haridus kujunes omaette väärtuseks , see osutas sotsiaalsele perspektiivile tulevikus , ka peres kujunes välja uus suhtumine haridusse , mille kohta mainib Korovitsõna : haridus kui pere heaolu instrument ( <arv> : <arv> ) . Kultuurikapitali osaks said laste osalemine joonistamisringides ning draamastuudios , mis ei lähtunud vanemate utilitaarsetest motiividest kasvatada üles vaid füüsiliselt terve laps . Vaimse faktori väljendajaks sai sellel ajal ka lastele ulatuslik muusikaõpetamine , mis ei kujutanud endast pelgalt ühislaulmist , vaid põhines lastele muusika kõrgkultuuri teadlikul juurutamisel , kus lapsi õpetasid professionaalid . Vaimne faktor tungis ka peretraditsioonidesse , kus sünnipäevad ei kujutanud endast enam suguvõsa suurt koosviibimist , vaid lõbusaid ning vanemate poolt hoolikalt ettevalmistatud pidustusi koos viktoriinidega , kus ka külalised lahkusid peolt auhindade ja kingitustega . Keskmises põlvkonnas võrdsustus naiste ja meeste haridustase . Hariduse saamine asetas naise uuele positsioonile ka perekonnas , andes talle võimaluse teostada end nii väljaspool kodu kui ka võimaldas paljudes peredes tunda ennast liidrina . Hakkas välja kujunema tendents uue egalitaarse perekonnatüübi loomiseks , kus ka mees osales kodustes töödes , pereprobleeme lahendati pariteetsetel alustel ning peret juhtisid mõlemad abikaasad . Paralleelselt toimis teine positiivne protsess , mille iseloomulikeks faktoriteks said pereliikmete omavaheliste suhete tugevnemine ja humaniseerumine , need muutusid lähedasemateks ja demokraatlikumateks . Lapsed ja pere olid kõrgelt väärtustatud . Suveti , kasutades oma isiklikku autot , reisis pere üheskoos , sealjuures reisimise geograafia oli üsna lai , hõlmates ulatuslikke vahemaid , seda siiski vaid Nõukogude Liidu piirides . Osa peredest suvitas lõunas , osa veetis suve oma suvekodudes . Keskmise põlvkonna pere säilitas suuremal määral oma sugukondlikud sidemed , kuigi sugukonna kokkutulekud ei hõlmanud enam nii palju sugulasi , näiteks uusaasta vastuvõtmised polnud enam siiski nii arvukad , nagu nad seda olid vanemal põlvkonnal . Kõrvuti rahvalauludega hakkasid peolauas suurt osa mängima ka kitarri saatel lauldavad bardi laulud ( Võssotski jt ) . Väärtustest mängisid suurt rolli vanemalt põlvkonnalt päritud ja kollektivismi kujundamisele suunatud väärtused : sugukondlikud sidemed , headus , armastus inimeste vastu , avatus ja siirus , võõrale murele kaasatundmine , tagasihoidlikkus , sõnakuulelikkus , vaoshoitus ning lugupidamine teiste inimeste poolt . Samas arenes tendents ka eneseteostusele suunatud väärtuste suhtes - tähtsustusid enesekindlus , vaba aja veetmine ja töö . Kasvukeskkonna ühikute arv keskmise põlvkonna ajal ei vähenenud , kvalitatiivselt see aga muutus . Kõikide domeeniühikute sisu hõrenes , domeeniühikutest oli perekond ainus , mis vastupidiselt teistele domeeniühikutele tugevdas oma positsioone . Võib kinnitada , et pere kogukondlike välissidemete säilumisel ( sugulaste võrk , hoov , suguvõsa kokkutulekud laulude laulmisega ) Gemeinschaft'i tuum koondus perre . <arv>.<arv>.<arv>. Noorem põlvkond Üldistades nooremas põlvkonnas kolme läbiviidud uurimust , selgub , et need kajastavad sarnaseid tendentse pere suhtlemises , kuid ei kattu kvantitatiivselt . Esseedes väljendunud suhtlusedefitsiit peres võimendub veelgi lasteaiaõpetajate uurimistulemustes ( seal moodustavad suhtlusedefitsiidiga pered kolmandiku ) . Vaid pooltele peredele on anketeerimistulemuste põhjal tähtis pere suhtlustasand , statistiliselt kinnitab laste joonistustesti tulemus sama tendentsi . Kõige suurem erinevus ( ja seda võiski prognoosida ) on see , et lapsevanemate anketeerimine kajastab suurt lapsekesksust , lasteaiaõpetajate uurimistulemused demonstreerivad aga vastupidist tendentsi . Lapsevanemate anketeerimine tõestab , et nad püüavad luua rangeid piire lubatu ja lubamatu vahel , kuid lasteaiaõpetajad seda ei kinnita . Võttes kokku kolme uurimuse tulemused , võib järeldada noorema põlvkonna perekultuuris toimunud suurt murrangut . Antud murrang oli tekkinud väga paljude erinevate faktorite ( Eesti taasiseseisvumine , töö koondumine teenindussfääri , kultuuri läänestumine ja virtualiseerumine , massikultuuri pealetung ) mõju tulemusena ning seadis kahtluse alla paljud senikehtinud ( kasvatuslikud ) normid ja väärtused . Võrdlevast analüüsist selgub , et nooremas põlvkonnas toimub sotsiokultuuriline nihe . Püüdes võtta arvesse kogu töös esitatud andmestikku , peatume sellel , mis on iseloomulik nende kahe põlvkonna hoiakutele ( tabel <arv> ) . Humanistlikud väärtused kui maailmavaatelised ideaalid kehtivad ka nooremas põlvkonnas , kuid need on muutunud abstraktseteks mõisteteks , mis ei oma erilist sügavust , seega humanistlikest sümbolitest on saanud vähest tähendust omavad märgid . Suunitlus üksikisikule on asendanud suunitluse ühiskonnale , seoses millega on solidaarsus , altruism ja ohvrimeelsus kõrgeimate väärtustena kaotanud oma tähenduse isiksuse autonoomia ja tema vaba arengu ees . Tabel <arv>. Põlvkondlikke muutusi nooremas põlvkonnas .  Vastandina vähemuutuvale , stabiilsele keskkonnale keskmises põlvkonnas , vajab nüüdisaegne , mobiilne keskkond haridust ja kasvatust , mis on võimelised ennast ümber programmeerima vastavalt keskkonna väljakutsetele . See tähtsustab uute hoiakute - loovuse , ettevõtlikkuse ning mobiilsuse - kasvatamist , mille arendamine toimub algselt juba kodus ärimängude kaudu . Lapse peaaegu piiramatu vabadus käitumises , riietuses ja oma arvamuste avaldamisel on asendanud sõnakuulelikkusel põhinenud piiride pedagoogika . Nooremas põlvkonnas taandab oma positsioone lapsevanema autoriteet , mis nüüd muutub lapse silmis küsitavaks nii oma sisult kui ka vormilt , autoriteedi sisus hakkab mängima suurt rolli vanema ühiskondlik positsioon . Teiselt poolt asendavad lapsevanema autoritaarsust lapse ja vanema pariteetsed suhted . Perekultuuri tähistab demokraatlikkus vanemate ja laste vahel . Vene pere aktsepteeris paljuski üldeuroopalikule perele omaseid standardeid . Läänelikuks võib pidada ka tendentsi naise emantsipeerumiseks , mida soodustab tema kõrge haridustase , viimases põlvkonnas ületab naiste haridustase meeste haridustaseme . Hüpotees isa rolli vähenemise kohta laste kasvatamisel ei leidnud kinnitust , kuna alates keskmisest põlvkonnast kasvab tendents isade kaasamiseks kodutöödesse ja laste kasvatamisse . Vastandina keskmise põlvkonna edupsühholoogiale , mille järgi edu sõltub tehtavast tööst , on nooremas põlvkonnas ausse tõusnud õnnestumise psühholoogia , mille järgi edu oleneb mitte niivõrd rakendatud jõupingutustest kuivõrd õnnelikust juhusest . Vajaduste minimeerimise vahetab välja hoiak hedonistlikule tarbimisnaudingule , kus kaubal on mitte niivõrd tarbimisväärtus kuivõrd tarbija staatust märkiv tähendus . Materialistlike faktorite tähtsust kajastavad ka laste mängud ja tuleviku ettekujutlused , kus töö esineb võimu ja materiaalse heaolu sümbolina . Materialistlikud faktorid tähtsustuvad nii karistus-ja edutamismeetodites ning esinevad ka lapsevanema hoolivuse näitajatena . Teatavat materialiseerumist näitavad ka peretraditsioonid , kui keskmises põlvkonnas mängisid suurt osa piknikud ja looduses jalutamine , siis nüüd võib uute peretraditsioonide hulka arvata ka terve perega McDonalds'i ja restoranide külastamise . Materialistlike faktorite levikut soodustab nooremas põlvkonnas mitu põhjust - just see põlvkond peab lahendama ellujäämise utilitaarseid probleeme ning oma niši leidmise ülesandeid . Teisalt kaob moraalne ja patriootlik substraat kasvatuses ning purunevad eelmiste aegade kasvatuslikud metanarratiivid , mille järgi laps pidi üles kasvama oma suure kodumaa vääriliseks kodanikuks , seega kaob patriotismi sakraalne ja ka kõlbeline moment , mis olid põlvkonniti toitnud vene kasvatust . Väheneb emotsionaalne suhtlus lapsega , asendudes ratsionaalse lähenemisega tema arendamisel . Kui keskmises põlvkonnas oli kasvatuse tähenduseks vaimse ja tugeva isiksuse kasvatamine , siis nüüd valitseb kasvatuses utilitaarne ja ratsionaalne lähenemine - substantsiaalsest nähtusest muutub kasvatus funktsionaalseks nähtuseks . Hariduse tähendus muutub - kui eelmises põlvkonnas oli see terminaalseks väärtuseks ja tähtsaks vaimseks pagasiks , siis nüüd muutub haridus kitsalt instrumentaalseks väärtuseks , kus hariduse omandamine on investeeringuks lapse sotsiaalse kaitstuse saavutamisel tulevikus . Perekultuuri narratiivse kultuurina ( peremütoloogia , peresisene suhtlemine , muinasjutud , laulud , raamatud , suurperesündroom ) vahetab välja perekultuur vähese suhtlemismääraga nii peresisese kommunikatsiooni kui ka pereväliste kontaktide tasandil , seega väheneb peres emotsionaalne moment . Leidis kinnitust ka hüpotees - vaimsel ühtsusel põhinevaid suhteid on välja vahetamas funktsionaalsetel põhimõtetel organiseeritud suhted . Samas tähtsustub pere psühholoogilise ja emotsionaalse rahulolu faktorina . Domeeniühikute sisu nooremas põlvkonnas muutub ning võrreldes eelmiste põlvkondadega hakkavad suurt tähtsust etendama pere ja lasteaed . Kasvatus nooremas põlvkonnas näitab professionaliseerumise tendentse , lasteaial lasub uus funktsioon hariduse pro koolituse pakkujana . Vihjeid kasvatuse professionaliseerumisele näitavad läbiviidud uurimused juba <arv>. sajandi <arv>. aastatel ( <arv> : <arv> ) . Oma tähendust muudab laste subkultuur . Kui eelmistes generatsioonides oli see põlvkonnast põlvkonda päritav ja laste enda poolt loodud maailmapilt , siis nüüd on laste subkultuur loodud täiskasvanute poolt ning kujutab endast kommertskultuuri osa . Uurimuse käigus leidis kinnitust hüpotees pere nukleariseerimuse , sündivuse vähenemise , vabaabielude arvu kasvu ning abikaasade autonoomia kohta pere ja sugulaste suhtes . Leidis kinnitust ka hüpotees - kasvatusväärtused , mis lähtuvad kollektivistliku kultuuri eripärast , on asendunud individualistlike kasvatusväärtustega . Noorema põlvkonna kasvatuses hakkavad suurt osa etendama väärtused , mis on suunatud lapse konkurentsivõime ja ettevõtlikkuse suurendamisele ning autonoomseks isikuks kujunemisele ( väärtuste võrdlevale analüüsile on pühendatud järgmine alapeatükk , seepärast ei peatu me noorema põlvkonna väärtustel eraldi ) . <arv>.<arv>. PÕLVKONDADE KASVATUSPRINTSIIPIDE JA VÄÄRTUSTE VÕRDLEV ANALÜÜS Põlvkondade kasvatusprintsiipide ja -väärtuste võrdlevaks analüüsiks olid kõikide põlvkondade kasvatusväärtuste ja -printsiipide andmetest moodustatud klastrid ning läbi viidud klasteranalüüs . Peatume eelkõige kasvatusväärtuste klastritel ( joonis <arv> ) . Nagu selgus uurimisandmetest , on kõikides klastrites võrdselt kõrgelt hinnatud vanemate inimeste austamist , ausust , looduse mõistmist ja kohusetunnet . Valdava osa esimese klastri ( nim kollektivistliku kasvatuse dominandid ) kasvatuslikest väärtustest moodustavad kollektivistlikud väärtused . Rohkem kui teistes klastrites on esimeses klastris väärtustatud kokkuhoidmisele orienteeritud väärtused : tagasihoidlikkus , kohusetunne , printsipiaalsus ja patriotism . Vähem aga on hinnatud kompromissioskust , enesekindlust ja iseseisvat mõtlemist . Uurimisandmetest selgub , et teiste gruppidega võrreldes oli antud klastritesse kuuluvatel indiviididel madalam haridustase . Teist klastrit ( nim individualistliku kasvatuse dominandid ) iseloomustab orienteerumine individualistlikele väärtustele , kus on kõrgemalt kui teistes klastrites hinnatud väärtused : olla mina ise , enesekindlus , iseseisev mõtlemine , madalamalt kui teistes klastrites on väärtustatud vaoshoitust , patriotismi , mõneti madalamalt - tagasihoidlikkust , sõnakuulelikkust , avatust ning siirust , headust ja armastust inimeste vastu . Joonis <arv>. Kasvatusväärtuste keskpunktid klastrite järgi ( skaala : <arv> - õige , <arv> - enamasti õige , <arv> - vähemal määral õige , <arv> - üldse mitte õige ) . Kolmanda klastri ( nim segaklaster ) haridustase on mõneti madalam teise klastri omast . Mõneti kõrgemalt on kolmandas klastris kui teistes klastrites hinnatud haritust , võõrale murele kaasatundmist ja vaoshoitust . Kolmanda klastri väärtused paiknevad kahe esimese klastri vahel või langevad kokku kord esimese , kord teise klastriga . Esimeses ja kolmandas klastris on pea ühesuguselt väärtustatud avatus , siirus , headus ning armastus inimeste vastu , madalamat , kuid ühesugust väärtustamist leiavad enesekindlus ja sõnakuulelikkus , madalalt on hinnatud iseseisvat mõtlemist ja iseeneseks olemist . Joondiagrammi järgi on nii teises kui ka kolmandas klastris ühesuguselt kõrge väärtus kompromissioskusel , kuid vähem on väärtustatud patriotismi . Võib järeldada , et kolmanda klastri väärtusi eristab suurem sotsiaalsus , kuid väärtusi endid võib pidada valdavalt traditsioonilisteks . Vaatleme kasvatuslikke printsiipe kolme klastrina ( joonis <arv> ) . Kõikides klastrites on hinnatud kõrgelt terve lapse üleskasvatamist , peaaegu ühtivad vanemate inimeste austamine , kasvatamine hällilaulude , muinasjuttude ja vanasõnade abil . Esimeses klastris on hinnatud kõrgelt kollektivistlikke kasvatusprintsiipe : vanemate inimeste austamist , muretsemist selle üle , mida teised ütlevad , patriootilise kodumaa-armastuse kasvatamist ja rangete elunõuete järgimise kohustust . Kasvatuse aluseks on töö . Kasvatus põhineb paljuski autoritaarsusel , kuna suurt osa mängivad hirm karistuse ees , vastuvaidlematu allumine ja sõnakuulelikkus , vabaduse piiramine ei-tohi-printsiibil , alla surutud on täieliku iseseisvuse andmine lapsele ning tugeva ja sõltumatu inimese kasvatamine . Teiste klastritega võrreldes etendab tähtsamat osa kasvatamine õigeusu printsiipidel . Teine klaster paistab silma äriliste hoiakute poolest , hinnates edumoraali ning inimestega suhtlemise praktilist alust . Suhtlemine selles klastris ei mängi suurt rolli - madalamalt kui teistes klastrites on lähtutud arusaamast : lapsed peavad olema kursis kõigi eluliste probleemidega . Teist klastrit võib nimetada individualismi arengule suunatud klastriks . Joonis <arv>. Kasvatuslike printsiipide keskpunktid klastrite järgi ( skaala : <arv> - õige , <arv> - enamasti õige , <arv> - vähemal määral õige , <arv> - üldse mitte õige ) . Kolmas klaster eristub teistest vastuvaidlematu allumise , sõnakuulelikkuse ja eluliste probleemide vältimise püüde madala väärtustamise poolest , mõneti madalamalt on esindatud kasvatamine õigeusu printsiipidel . Antud klastrit eristab sotsiaalsuse kõrge väärtus , kuna lapsi püütakse hoida kursis kõigi eluliste probleemidega , ning suurt osa etendab ka kasvatamine kasvatustemaatiliste vestlustega , teiselt poolt aga vastuvaidlematu allumine ja sõnakuulelikkus ning hirm karistuse ees etendavad vaid tagasihoidlikku osa . Kasvatuse üheks prioriteediks on tugeva ja sõltumatu inimese kasvatamine . Kolmanda klastri kasvatuslikud printsiibid langevad paljuski kokku teise klastriga , kus kõrgemalt on hinnatud individualistlikke printsiipe : edumoraali , inimestega suhtlemise praktilist alust , täieliku iseseisvuse andmist lapsele , tugeva ja sõltumatu inimese kasvatamist . Teine ja kolmas klaster ühtivad patriotismi ja usu madalas hinnangus . Madalamalt on hinnatud ka muretsemine selle pärast , mida teised ütlevad . Kasvatuslike printsiipide ja väärtuste võrdlusest selgub huvitav detail : kolmanda klastri väärtused kuuluvad traditsioonilistesse väärtustesse , lapsi aga kasvatatakse lähtuvalt individualistlikest printsiipidest ja edumoraalist . See asjaolu tõestab teoreetilises osas V. Ruusi mõtet , et olles püsivaks nähtuseks , etendavad väärtused suurt osa inimeste hinnangutes , seletades nähtusi tavapäraste kultuuriliste mudelite seisukohalt . Järgnevalt vaatleme kasvatusväärtuste klastreid nende jaotumisel erinevate põlvkondade vahel ( joonis <arv> ) .  Joonis <arv>. Kasvatusväärtuste klastrid ja nende jaotumine põlvkondade vahel . Joonisest selgub , et esimesest klastrist ( kollektivistliku kasvatuse dominandid ) üle kahe kolmandiku moodustab vanem põlvkond , alla kolmandiku keskmine põlvkond . Teises klastris ( individualistliku kasvatuse dominandid ) on suurimaks vanusegrupiks noorem põlvkond , kes hõlmab <arv>/<arv> klastrist , väiksema osatähtsusega ( <arv>,<arv>% ) on keskmine põlvkond ja suuruselt kolmanda grupi moodustab vanem põlvkond ( alla kümnendiku ) . Kolmas klaster ( segaklaster ) on kõige rohkem esindatud keskmises põlvkonnas , vanema ja noorema põlvkonna osa antud klastris on väga väike , hõlmates vaid <arv>,<arv>% . Seega ilmneb kasvatusväärtuste osas läbi kolme põlvkonna vaatluse selge dünaamika kollektivistlike väärtuste väljatõrjumisel individualistlike väärtuste poolt . Võrdleme eespool toodud andmeid kasvatuslike printsiipide klastritega nende jaotumisel erinevate põlvkondade vahel ( joonis <arv> ) . Üle esimesest klastrist ( kollektivistliku kasvatuse dominandid ) moodustab vanem põlvkond , pisut üle viiendiku - keskmine põlvkond ja alla <arv>% - noorem põlvkond . Teise klastri ( individualistliku kasvatuse dominandid ) moodustab üle <arv>/<arv> noorem põlvkond , pisut üle viiendiku keskmine ja alla kümnendiku vanem põlvkond . Suurema osa ( peaaegu <arv>/<arv> ) kolmandast klastrist ( segaklaster ) moodustab keskmine põlvkond , veerandi noorem põlvkond ning väiksema grupi ( <arv>,<arv>% ) vanem põlvkond . Võib väita , et kasvatuslike printsiipide klastrid on sarnased kasvatuslike väärtuste klastritele ning ka siin ilmneb analoogiline tendents individualistlike kasvatusprintsiipide osas . Suuremad erinevused ilmnevad kolmandas klastris noorema põlvkonna osas , kus varem esitatud andmetest lähtuvalt ( joonised <arv> ja <arv> ) oli väidetud , et võrreldes traditsioonilisema hoiakuga väärtuste osas on respondendid kasvatuslike printsiipide osas märksa radikaalsemad . Seepärast on noorema põlvkonna osatähtsus kasvatuslike väärtuste kolmandas klastris ootuspäraselt märksa väiksem kui sama klastri kasvatuslike printsiipide osas .  Joonis <arv>. Kasvatuslike printsiipide klastrid ja nende jaotumine põlvkondade vahel . Järgnevalt peatume uurimistulemustel , mis üldistavad respondentide poolt märgitud väärtusi . Võrdleme keskmise ja noorema põlvkonna väärtusi tabelis ( tabel <arv> ) . Tabel <arv>. Väärtused keskmise ja noorema põlvkonna võrdluses ( väärtused on järjestatud skaala alusel : <arv> - õige , <arv> - enamasti õige , <arv> - vähemal määral õige , <arv> - üldse mitte õige ) .  Ülaltoodud uurimisandmetest selgub , et kõrgeimateks väärtusteks nii keskmises kui ka nooremas põlvkonnas on lapsed ja pere . Kõrgelt on väärtustatud tervis ja ustav sõprus . Võib oletada , et keskmise põlvkonna pere välissuhted olid intensiivsed , kuna olulise positsiooni omandasid sugukondlikud sidemed . Respondendid austasid end ise ning ootasid seda ka teistelt - lugupidamine teistelt inimestelt ja eneseaustus olid esindatud pingeskaalal kõrvuti . Vaba aja sisustamine ja töö domineerisid materiaalse heaolu tähtsuse üle . Piisavalt kõrgel positsioonil oli ökoloogia , selle eest rahvuslikule julgeolekule ei omistatud olulist tähelepanu . Kõige madalamalt olid väärtustatud suhted vajalike inimestega , religioon , ere elu ja iseenda eelistamine . Noorema põlvkonna vanematele on tähtis vaba aeg . Vastandina häbikultuuri väliskontrollile , kus kultuuri aluseks on tunnustuse saamine teistelt inimestelt , on noortel vene vanematel domineerimas enesest lugupidamine teistelt inimestelt saadava lugupidamise üle . Ustav sõprus on kõrgemalt hinnatud kui majanduslik heaolu ja sõltumatus . Sugukondlikud sidemed on esindatud samal määral nagu suhted vajalike inimestega , tabelis paiknevad kõrvuti rahvuslik julgeolek ja iseenda eelistamine . Püüdes antud väärtusi diferentseerida modernistlikeks ja postmodernistlikeks , kujuneb välja huvitav pilt , kus pole võimalik üheselt määratleda kummagi väärtuse prevaleerimist , kuid siiski võib täheldada kaldumist modernistlike väärtuste suunas . Püüame kõrvutada uurimisandmeid analoogsete uurimisandmetega Venemaal ja Eestis ( tühi lahter kinnitab , et võrdlusandmed puuduvad ) ( tabel <arv> ) . Tabel <arv>. Noorema põlvkonna väärtused võrdluses teiste uuringutega .  Võrreldes Venemaa uurimisandmeid Eesti taasiseseisvumisaegsete andmetega ja viis aastat hiljem , ilmneb palju sarnasust laste ja tervisega seonduvate faktorite osas . Peaaegu täielikult kattuvad eestlaste ja venelaste hoiakud vabaduse ja sõltumatuse väärtustamisel . Rohkem kui venelased Venemaal ja eestlased <arv>. aastal hindavad Eestimaa venelased töötamise võimalust , mille põhjusena võiks oletada nende seas levinud suuremat töötuseastet kui Venemaal või Eestimaal eesti elanikkonnaga võrrelduna . Ustav sõprus on hinnatud mõnevõrra madalamalt kui Venemaal , mis võib osutada traditsiooniliste seltskondlike sidemete nõrgenemisele Eestimaa venelaste seas . Silmatorkavalt suur on Eestimaa venelaste ja Venemaa venelaste vahe suhtumises religiooni , milles Eestimaa venelased lähenevad oma hinnangutes rohkem Eestimaa eestlastele kui Venemaa venelastele . Religioonisotsioloogide hinnanguil võib nüüdisaja Eestit pidada üheks kõige sekulariseeritumaks riigiks kogu maailmas ( viidanud Paul <arv> : <arv> ) . Siiski võib üldtendents Eesti vene kogukonna puhul muutuda , kuna üle poole anketeeritud lapsevanematest peab lapse vaimsuse kasvatamisel vajalikuks viia ta kokkupuutesse ka vene õigeusuga ning vaid kümnendik arvab , et laps ei vaja seda . <arv>.<arv>. ARUTELU Eesmärgiga välja selgitada toimunud muudatusi kolmes põlvkonnas oli lasteaiaõpetajate kirjaliku küsitluse materjali vastavasisuliste protseduuride tulemusena loodud mudel . Mudeli dimensioonid leiti Straussi ja Corbini ( Strauss , Corbin <arv> ; Strauss <arv> ) põhistatud teooria metodoloogia loomise põhimõtetest lähtuvalt , mille järgi põhiteooria luuakse empiiriliste uurimisandmete üldistamise , kodeerimisprotseduuride ning kontseptuaalse integratsiooni protseduuride tulemusena . Lähtuvalt tuntud USA kulturoloogi ja sotsioloogi Pitirim Sorokini ( <arv> : <arv> ) töö põhiprintsiibi ( põhi ) vajalikkuse postulaadist , mis läbib kõik komponendid , annab igaühele neist mõtte ja tähenduse ning seega loob hajutatud fragmentide kaosest terviku , valiti töö põhiprintsiibiks kahe dihhotoomia ( kollektivistlik-individualistlik , vaimne-materialistlik<arv> ) ristumisele tuginev mudel ( joonis <arv> ) . vaimne kollektivistlik individualistlik materialistlik Joonis <arv>. Mudel kasvatus-paradigmaatiliste muutuste väljatoomiseks . Ühe tähendusena on materialistliku mõiste puhul antud töös käsitletud ka utilitaarsust . Dihhotoomia telgedel modelleeriti kasvatuslikud motiivid , mis kujunevad vajaduste kaudu ning mis vastavalt M. Weberi ( <arv> : <arv> ) postulaadile põhinevad eesmärkidel , väärtustel , emotsioonidel ja traditsioonidel . Tunnistades antud mudeli teatavat piiratust ning tinglikkust ja aktsepteerides Sinha ja Tripathi ( <arv> : <arv> ) iroonilisemaigulist sententsi : dihhotoomiate kasutamine on läänemaailma populaarne heuristiline väljamõeldis , arvab autor siiski , et mudeli kasutamine võib illustreerida perekasvatuses toimunud muutusi piisava selgusega . Võrreldes vanema ja keskmise põlvkonna kasvatuslikke väärtusi , selgub , et neis on palju ühist - eelkõige on ühiseks väärtuste traditsiooniline kollektivistlik väli . Antud kahe põlvkonna väärtuste suurimaks omavaheliseks erinevuseks võib pidada asjaolu , et vanemas põlvkonnas on kollektivistlikud väärtused kombineerunud materialistlikega , mida põhjustab asjaolu , et lapsevanemad lahendavad paljuski ellujäämise probleeme ning kasvatus on suunatud eelkõige utilitaarsetele eesmärkidele ( joonis <arv> ) . Keskmises põlvkonnas kollektivistlikud väärtused aga on ühenduses vaimsetega ( joonis <arv> ) .  Joonis <arv>. Vanema põlvkonna mudel . Joonis <arv>. Keskmise põlvkonna mudel . Suur transformatsioon toimub nooremas põlvkonnas , kus väärtused kalduvad maatriksi teise poolde ning kombinatsiooni moodustavad omavahel materialism ja individualism ( joonis <arv> ) . vaimne  Joonis <arv>. Noorema põlvkonna mudel . Uurimisandmetest selgub , et Eestimaa vene perekondade kultuur reageerib paindlikult tekkinud muudatustele . Seda protsessi võiks pidada täiesti positiivseks , kui rääkida kitsalt muulaste adapteerumisest uuenenud keskkonna tingimustesse . Kultuuride dialoog on alati rikastanud ja toitnud kultuuri . Uurimisandmetest selgub , et toimub ka vastupidine kultuuri unifitseerumiseprotsess . Käesoleva protsessi tulemusena nõrgenevad ja taanduvad moraalsed ja vaimsed väärtused kultuuri regulaatoritena . Vaadeldes noorema põlvkonna lapsevanema autoriteedi deformatsiooni , tundub , et küsimus on laiem lapsevanema võimu kaotamisest ja üha suurenevast lõhest põlvkondade vahel . Lapsevanema autoriteedi kaotamine on käsikäes kasvatustähenduste nõrgenemisega , kuna vanema põlvkonna väärtused , käitumisreeglid ja -normid sotsiokultuurilise maailma loomise vahendina ei juurdu . Emotsionaalse atmosfääri nõrgenemist peres tõestab ka kaldumine materialismi . Korovitsõna järgi materialistlikud tendentsid ja maailmavaate pragmatiseerumine ilmnesid Ida-Euroopas juba <arv>. sajandi <arv>. aastate lõpus , mil algas intellektuaalsete elukutsete staatuse devalveerumine ja kujunes välja uus tööideoloogia , milles palk mängis suuremat osa kui töö sisu ( <arv> : <arv> ; <arv> ) . Seetõttu kõrgelt kvalifitseeritud spetsialistid hakkasid töölisteks , kelneriteks ja kokkadeks , hariduse koha ühiskondliku staatuse determineerijana asendasid isiklikud sidemed ja tutvused ( <arv> : <arv> ) . Seega <arv>ndatel aastatel hakkasid pragmaatilised motiivid etendama suuremat rolli ning Eesti läänestumisega see tendents veelgi süvenes . Nooremas põlvkonnas kujuneb välja huvitav sümbioos ja kognitiivne dissonants ( L. Festinger ) : postmaterialistlik keskkond ja homo ludens'i väline käitumine ning homo economicus'e materiaalne sisu ning väärtuste maailm . Uurides võrdlusandmeid Euroopa tasandil , selgub , et antud nähtus ei ole omane ainult Eestimaa vene kogukonnale . Iseloomustades sügavaid muutusi , mis toimusid noorema põlvkonna kasvatuses ja kultuuris , ilmneb tendents , mis on iseloomulik kogu Ida-Euroopale ning mida tõestavad läbiviidud põlvkonnauuringud nii endistes Nõukogude Liidu vabariikides kui ka Ida-Euroopa maades . Antud uuringutest selgub , et postsotsialistlikud maad ( erandina Ida-Saksamaa ) on materialistlikult orienteeritud , mis on vastandiks Lääne-Euroopa arengule pärast <arv>. aastat ( <arv> ; <arv> ; Kovacz , Maggard <arv> ; Kraav <arv> : <arv> ) , kus vastavalt Ingleharti teooriale inimesed on häälestatud postmateriaalselt . Käesoleva töö eesmärgiks oli võrdlevalt analüüsida Eesti vene perede kasvatust erinevates põlvkondades . Lähtehüpoteesiks kujunes tõdemus , et põlvkonniti on Eestimaa vene perede kasvatuses toimunud sotsiokultuurilisest kontekstist tulenevad põhjapanevad muutused . Uurimuses täpsustati lähtehüpoteesi järgnevalt : · nüüdisaja vene peret iseloomustavad muutused , mis on iseloomulikud nüüdisaja üldeuroopalikule perele : pere nukleariseerumine , sündivuse vähenemine , abikaasade autonoomia pere ja sugulaste suhtes ning vabaabielude arvu kasv ; · kasvatusväärtused , mis lähtuvad kollektivistliku kultuuri eripärast , on asendunud individualistlike kasvatusväärtustega ; · pidevalt väheneb isa roll laste kasvatamisel ; · vaimsel ühtsusel põhinevaid suhteid ( Gemeinschaft ) on välja vahetamas funktsionaalsetel põhimõtetel organiseeritud suhted ( Gesellschaft ) . Väitekirja aluseks oli valitud sotsiokultuuriline lähenemine , mis lubas seostada kasvatust kolme põlvkonna peredes ühiskonnas toimunud sotsiokultuuriliste muudatustega . Põlvkonda vaadeldi ealise grupina , mille liikmed jagavad ühiseid hoiakuid , väärtusi ning tajuvad oma ühtekuuluvust ühisesse gruppi . Läbiviidud uurimus tõestas , et <arv>. sajandi jooksul läbis vene elanikkond Eestis kolm suuremat transformatsiooni . Vanemas põlvkonnas oli identiteedi kandjaks endiseaegne talupoeg , kellest sai tollase nõukogude ühiskonna juhtfiguur - suurtööstuse tööline - ning kelle käitumis-ja mõttemaailm ei lahknenud paljuski talupojakultuuri traditsioonilistest kaanonitest - kuuludes uude keskkonda , kandis ta endas talupojakultuuri sündroomi . Postfiguratiivse kultuurina oli vanema põlvkonna kasvukeskkond teleoloogiliselt organiseeritud : nii perekasvatus , rituaalid , muusika kui ka sotsiaalsete suhete võrk mikro-ja makrotasandil olid suunatud eelkõige kehtiva status quo säilitamisele , kus indiviidi käitumis-ning väljendusviisid olid rangelt reglementeeritud ja reguleeritud nii ajas kui ka ruumis . Kasvatus kandis nii nõukogude ideoloogia kui ka endiseaegse talupojakultuuri pitserit , Gemeinschaft oli selles põlvkonnas tugevalt politiseeritud . Vanema põlvkonna lastekasvatus kulges nii perekondlikus kui ka avalikus keskkonnas , Gemeinschaft hõlmas perekonda , sugukonda , naabreid , laste subkultuuri , võõraid inimesi ja kogu elustiili . Varakult pealepandud kohustuste täitmise kaudu , kogukonnaga seonduvate tihedate isiklike seoste ja pideva suhtlemise omandas laps argipäevase kompetentsuse , kuna traditsioonilisse sotsiaalsusesse sulandumine ja kollektiivsuse väärtusskaala kujundamine nõudis eesmärgina eelkõige õigete eluorientiiride , käitumisreeglite ja sotsiaalsete normide täpset omandamist . Suurt osa mängis kasvatuses ka sakraliseeritud kodumaa kujund , mille vääriliseks kodanikuks laps pidi kasvama . Vanem põlvkond kujundas lastel humanistlikke ja kollektivistlikke väärtusi : sotsiaalsus , solidaarsus , vanemate inimeste austamine , tähelepanu teiste inimeste vastu , kohusetunne , töökus , sõnakuulelikkus , tagasihoidlikkus ning armastus oma kodumaa vastu , mis kõik olid seotud traditsioonilise kogukondliku maailmapildiga . Suurt rolli mängisid kultuuris rituaalid , mis hõlmasid nii nõukogude riigipühi kui ka külakultuurist pärinevaid ning pereolmes säilinud kirikupühi . Kultuur elustiilina põhines vanemate osalemisel laste õuemängudes , isetegevuslikes teatrietendustes , minevikusündmuste jutustamises ja raamatute ühislugemises . Lapse kooliks ettevalmistamine ja tema annete arendamine mängisid minimaalset osa . Suurel osal põhines kasvatus nivelleerivatel autoritaarsetel kasvatusvõtetel , mida võib seletada nii vene traditsioonilise kasvatuse kaanonite kui ka ajastuga , kus indiviidi isiklik ja avalik käitumine olid allutatud ühiskondlikule hindamisele , kontrollile ja vastavusele ideoloogiliselt heakskiidetud käitumisnormidele . Kandvat osa kasvatuses mängis vanemate isiklik eeskuju , mis eeldas nii vanemate suurt autoriteeti noorema põlvkonna silmis kui ka vanema põlvkonna väärtuste aktsepteerimist uue põlvkonna poolt . Seetõttu iseloomustas kasvatust sügav endogeenne iseloom , kus lapsed omandasid mitte ainult vanemate käitumise välised reeglid ja autoriteedid , vaid ka nende sügavad sisemised käitumisstandardid . Tähtsat osa lapse kasvatamisel etendasid ka vanavanemad , mis tähendas lapse jaoks eri ajastute seostust , emotsionaalset ja vaimset suhtluskeskkonda . Keskmine põlvkond kuulus juba oma mõtte-ja käitumismallides urbanistlikku keskkonda , kus sotsiaalsed suhted olid depersonifitseeritumad ja anonüümsemad . Keskmise põlvkonna perekultuur kuulus Nõukogude Liidu kultuuri , siiski olid tähtsustunud ka liberaalsed ideaalid . Kehtiv ideoloogia võimaldas suuremat vabadust , võimu üldise liberaliseerimise tagajärjel vähenes patriootilise kasvatuse osatähtsus peres . Keskmise põlvkonna naiste ja meeste haridustase võrdsustus . Kõrge haridustase võimaldas naisel teostada end nii väljaspool kodu kui ka tunda ennast paljudes peredes liidrina . Hakkas välja kujunema tendents egalitaarse perekonnatüübi loomiseks , mis põhines naise ja mehe võrdsel osavõtul kodutöödest . Paralleelselt toimis ka teine positiivne protsess , mille iseloomulikeks faktoriteks said pereliikmete omavaheliste suhete tugevnemine ja humaniseerumine , millega kaasnes leebemate karistusmeetodite kasutuselevõtt , püüe vabastada õppiv laps kodutöödest , perekondlikud vaba aja veetmisevormid , möödunud päeva sündmuste arutamise traditsioon oma peres ja lastega mängimine . Hariduse positsioon oli selles põlvkonnas kahene - ühelt poolt oli see väärtuseks omaette kui väärtustatud vaimne kapital , mis oli psühholoogilise heaolu allikaks indiviidile kogu tema elu vältel . Teiselt poolt kujunes liberaalsete ideaalide mõjul lugupidav suhtumine isiklikku karjääri , kus edasiliikumine ametiredelil ning tõusev mobiilsus olenesid saavutatud haridustasemest . Laste arendamises nägid lapsevanemad võimalust , mis aitaks lastel saavutada tulevikus suuri edusamme sotsiaalses ja majanduslikus sfääris . Kultuurikapitali omandamine muutus keskmises põlvkonnas perekasvatuse tähtsaks osaks , last arendav hoiak oli samas mõistlik ning valdavalt põhines see vaimsetel tegevustel . Kasvukeskkonna ühikute arv keskmise põlvkonna ajal ei vähenenud , kuid kvalitatiivselt see muutus , kuna ainult perekond tugevdas oma positsioone . Võib kinnitada , et pere kogukondlike välissidemete säilimisel koondus keskmises põlvkonnas kasvatus perre , mis oli koos lastega kõrgelt väärtustatud . Keskmise põlvkonna perede sünnipäevad ei kujutanud endast enam suguvõsa suurt koosviibimist , vaid lõbusaid ja vanemate hoolikalt ettevalmistatud pidustusi ning teatrietendusi . Tekkisid uued peretraditsioonid , mis ei pärinenud enam külakeskkonnast , ning olid suunatud omaperetunde tugevdamisele ( pereliikmete saavutuste pühitsemise peod , õhtud küünlavalgel , šašlõkiküpsetamine looduses ) . Osa pidudest pärines eesti kultuurist ( jaanipäev , jõulud ) , mida siiski interpreteeriti omamoodi . Kõige suurem transformatsioon toimus aga nooremas põlvkonnas , kus vene kogukond pidi järsult muutma oma elustiili , hoiakuid ja väärtusi ning oskama õpetada seda ka oma lastele . Nooremat põlvkonda võib nimetada nii deindustrialiseerimise kui ka suure murrangu põlvkonnaks . Suurt osa selle kujunemisel mängivad kõige erinevamad faktorid : läänestumine , massikultuur ja erinevad etnilised kultuurimõjutused , mis mõjutavad filosoofilisi , maailmavaatelisi , vaimseid ning kultuurilisi inimarengu aspekte ja mis tähendavad paljuski eelmise kultuuripagasi eemaletõukamist . Suurimat osa kasvatuses etendavad perekond ning lasteaed . Nooremas põlvkonnas on peresuhted muutunud formaalsemateks ja ratsionaalsemateks , väheneb peresisene suhtlemine , kasvatus redutseerub lapse intellektuaalsele arendamisele . Suure transformatsiooni on läbinud pere välissuhtlemine , mida võis pidada väga intensiivseks vanemas ja keskmises põlvkonnas ning üsna väheseks nooremas põlvkonnas . Väheneb ka suhtlemise tähtsus peres , mille tagajärjel kolmandikus peredest põhinevad suhted pigem funktsionaalsetel alustel . Hüpotees - vaimsel ühtsusel põhinevaid suhteid ( Gemeinschaft ) on välja vahetamas funktsionaalsetel põhimõtetel organiseeritud suhted ( Gesellschaft ) , leidis kinnitust vaid kolmandikus peredest . Rõõmustava faktorina võib märkida asjaolu , et respondentide jaoks on pere siiski tähtis psühholoogilise toena ja emotsionaalse rahulolu allikana . Kolme põlvkonna jooksul toimus pere pidev nukleariseerumine , kus nooremas põlvkonnas hõlmavad nukleaarpered juba ligi <arv>/<arv> perede üldarvust . Suurenenud on vabaabielude arv , mis hõlmab üle kuuendiku valimist , iseloomulik on ka sündivuse vähenemine . Leidis kinnitust hüpotees - nüüdisaja vene peret iseloomustavad muutused , mis on iseloomulikud üldeuroopalikule perele : pere nukleariseerumine , sündivuse vähenemine , abikaasade autonoomia pere ja sugulaste suhtes ning vabaabielude arvu kasv . Läbi kolme põlvkonna on toimunud rollides fundamentaalsed muutused . Kui vanemas põlvkonnas kuulus traditsiooniliste perede hulka veerand peredest , kus isa oli perekonnapeaks , kes kindlustas peret materiaalselt , siis nüüd võib arvata traditsiooniliste perede hulka mitte rohkem kui kuuendiku valimist . Paralleelselt väheneb peres autoritaarsus ja toimub pererollide demokratiseerumine . Peresid , kus pereliidriks on mõlemad abikaasad , on viimases põlvkonnas tervelt kaks kolmandikku perede üldarvust . Isa roll peres on pidevalt kasvanud , ühelt poolt on suurenenud tema osalus kodutöödes , teisalt aga tegeleb ta oma lapsega tunduvalt rohkem . Isade arv , kes oma lapsega mängivad , on kolme põlvkonna jooksul viiekordistunud . Seega ei leidnud kinnitust hüpotees , et isa roll laste kasvatamisel pidevalt väheneb . Nooremas põlvkonnas kujuneb välja uus suhtumine lastesse . Ühelt poolt võib täheldada positiivset tendentsi , kui lastes nähakse eelkõige pere rõõmuallikat ja kõrgeimat moraalset väärtust , aga mitte kui pere võimalikku tööjõudu kaugemas tulevikus . Teiselt poolt aga tõuseb suureks väärtuseks indiviidi eneserealiseerimine , tema individuaalsuse arendamine , seoses sellega hakkavad suurt osa pereväärtuste kõrval mängima ka materiaalse kindlustatuse saavutamine ning isikliku karjääri planeerimine . Vastavalt muutunud hoiakule , kus lapsed ei tohi segada vanemate igapäevaelu , planeerivad ja muretsevad lapsevanemad peresse vähem lapsi ( suurt osa reproduktiivses käitumises depopulatsiooni põhjusena mängivad nii majanduslik faktor kui ka ebakindlus tuleviku ees ) . Uurimisandmetest selgub , et peaaegu <arv>/<arv> noorema põlvkonna vanematest on rahul oma lapsepõlves saadud kasvatusega , samas vaid pooled väidavad , et nad kasvatavad oma lapsi samamoodi , nagu kasvatati neid nende oma lapsepõlves . Pooled respondendid väidavad , et nad kasvatavad oma lapsi teistmoodi . Seega lapsevanemad teadvustavad , et võrreldes eelkäijatega on nende poolt kasutatavad kasvatuslikud meetodid teistsugused ning taotletakse erinevaid eesmärke . Üldtendentsina märgib <arv>/<arv> respondentidest vanemate autoriteedi langust lapse silmis . Selle põhjusena toob üle poole antud valimist välja lapsevanemate ja laste väärtusskaalade liigset erinevust või asjaolu , et lapsevanemad pole võimelised õpetama seda , mis on vajalik tänapäeval . Veerand respondentidest nimetab asjaolu , et lapsevanemad ei saa piisavalt tegeleda oma laste kasvatamisega , kuuendik valimist märgib , et tänapäeva ühiskonnas sõltub lapsevanema autoriteet laste silmis tema sotsiaalsest positsioonist . <arv>/<arv> respondentidest nõustub väitega , et nüüdisperes väheneb kasvatuslik mõju lastele . Ema osa lapse kasvatamisel jääb endiselt suureks . Ta on lapse põhiliseks kasvatajaks koolieelses eas . Emade haridustase on kolme põlvkonna jooksul tunduvalt kasvanud , ületades nooremas põlvkonnas nende abikaasade oma . See mõjutab ka kasvatuse prioriteete , kus suurt osa hakkab mängima lapse intellektuaalne arendamine . Sotsiaalsed normid , väärtused ja suhted muutuvad keerulisemateks ning universaalsemateks , kui nad seda varem olid . Püüe edukalt kohandada oma lapsi muutunud tingimuste ja uue situatsiooniga tingib perekasvatuse adaptiivse funktsiooni suurenemist ning uute käitumisstandardite kujundamist , kus tähtsaks faktoriks muutub konkurentsivõime suurendamine . Selle tõttu muutub suhtumine haridusse , mis juba alates lasteaiast hakkab mängima olulist osa . Konkurentsivõime kujundamine tingib isiksuse autonoomia nägemist väärtusena , aga ka individualistlike orientatsioonide prevaleerimist ja loobumist kollektivismi identiteedile suunatud kasvatusest . Individualistlikeks võib pidada ka kasvatusväärtusi , mis on suunatud konkurentsivõime suurendamisele : enesekindlust , iseseisevat mõtlemist , olla alati mina ise . Leiab kinnitust hüpotees , et kasvatusväärtused , mis lähtuvad kollektivistliku kultuuri eripärast , on asendunud individualistlike kasvatusväärtustega . Ühiskonnas toimuvate muutuste kiirus ületab paljude noorema põlvkonna perede võime nendega kohaneda . Selle tulemusena võib igas kolmandas peres täheldada kasvatuslikku anoomiat , perede vähest kasvatussuutlikkust ja kasvatuslikku pessimismi . Negatiivselt mõjutavad perekasvatust ka lapsevanemate liigne töökoormus , soovimatus tegelda oma lastega ning kompetentsuse puudumine kasvatusküsimustes . Kolme põlvkonna jooksul on muutunud lasteaia roll . Vanemas põlvkonnas oli lasteaed kasvukeskkonna üheks vähemtähtsatest ühikutest , kuna lasteaias käisid vaid vähesed lapsed . Keskmises põlvkonnas lasteaia roll suureneb turvalise ja positiivse mängukohana . Nooremas põlvkonnas esineb lasteaed uues funktsioonis haridusteenuse pakkujana , mis lubab rääkida tendentsist kasvatuse professionaliseerumise suunas . Nooremas põlvkonnas suureneb ka haridusteenuste hulk , mis on suunatud koolieelikute arendamisele ning kus eriti suurt rolli mängib võõrkeelte õpetamine . Märkimisväärne , et tervelt kolmandik lapsevanematest näeb oma lapse tulevikku mitte Eestis , vaid mõnes Lääne-Euroopa või Skandinaavia riigis või koguni USAs . Kolmes põlvkonnas erinevad vanavanemate lähenemised lapselapse kasvatamisele . Kui vanemas põlvkonnas oli kasvatuslikuks prioriteediks töökasvatus ning suhtlemine lapselapsega , siis keskmises põlvkonnas omandas suure osatähtsuse lapse kultuurilise kapitali kogumine - haritud vanaemad käisid oma lapselapsega näitustel , teatris ning muuseumides , vaatasid koos temaga telesaateid ning aitasid last kooliülesannete lahendamisel . Noorema põlvkonna vanavanemad , isegi kui nad ei ela oma lapselapsega koos , osalevad tema kasvatamisel , kuid , nagu näitasid uurimisandmed , osalemine ei ole enam nii intensiivne , nagu see oli keskmises põlvkonnas . Märkimisväärselt positiivsemaks on muutunud ka vanaisa osalus lapselaste kasvatamisel . Kolme põlvkonna jooksul on kasvatus tunduvalt muutunud . Kui vanemas põlvkonnas etendas piisavalt suurt osa vene kasvatuskultuurile omane lapse karistamine , siis nooremas põlvkonnas tõuseb esile lapse ergutamine . Lapsekesksemaks muutuvad ka karistamismeetodid : kui vanemas põlvkonnas mängis suurt osa lapse füüsiline karistus , lapse nurkapanek või lapsevanema pilk , siis keskmises põlvkonnas oli füüsilise karistuse osa tunduvalt vähenenud , ning nooremas põlvkonnas mängivad olulist osa eelnenud põlvkondade karistusmeetodite asemel ergutused või nendest ilmajätmine . Märkimisväärne on nooremas põlvkonnas lapsevanema püüe mitte suruda maha lapse individuaalsust . Seega muutus vene perekonna kasvatus demokraatlikumaks ja omandas lääne lapsekesksele kasvatusele omased hoiakud . Tähtsustusid ka materiaalsed väärtused , mida võib seostada suurema tähelepanuga majandusliku ja füüsilise turvalisuse saavutamisel ühiskondliku transformatsiooni ebastabiilsuse perioodil . Perekasvatuses võib tähistada materiaalsete mõjutuste paljusust lapsevanema hoolivuse näitajana , tema poolt teostatavates karistusmeetodites ja edutamistes . Võimu ja materiaalse heaolu väärtustamist kajastavad ka laste mängud ning mänguasjad . Laste subkultuuri on asendanud laste kultuur , mis kujutab endast kommertskultuuri osa . Laste subkultuur on muutunud ka sotsiaalsete suhete tasandil . Kui vanemas ja keskmises põlvkonnas etendas suurt tähtsust õu , mis ühendas lapsi ja nende vanemaid , õpetas suhtlemist ja moraalseid ettekujutusi , siis nooremas põlvkonnas on õu potentsiaalseks ohuallikaks ning lapsed veedavad õhtuti vaba aega kodus arvuti taga või videofilme vaadates . Võib väita , et olles Eesti ühiskonna ja kogu Ida-Euroopas toimuvate muutuste koostisosaks , reageerib Eestis elav vene pere paindlikult sotsiaalsetele ja majanduslikele muutustele , mille tagajärjeks on suured muutused vene perekultuuris . <arv>. sajandi kultuur näib maailma mastaabis integreeruva nähtusena , kus puutuvad kokku ja segunevad erinevad kultuurilised mõjutused , pere enda kultuuriline identsus ja kultuuritraditsioon osutuvad nõrgenenuteks . Seda tõestab ka vene perede nüüdiskultuur , kus eelmiste põlvkondadega võrreldes on toimunud sügavad fundamentaalsed muutused . Dissertatsiooni teaduslik uudsus seisneb püüdes ületada nimetatud teema senine äärmiselt tagasihoidlik läbiuuritus nii teoreetilisel kui ka uurimuslikul tasandil ning dissertatsiooni lõppjärelduste kaudu pakkuda rakendusvõimalusi interdistsiplinaarsel lähenemisel kasvatusteaduslikes uuringutes . Dissertatsiooni seisukohad võivad aidata : · tulevaste kasvatusteaduslike võrdlusuuringute läbiviimisel Venemaa venelaste ja Eestimaa venelaste vahel ; · kavandada Eesti integratsioonipoliitikat lähtuvalt suunitlusest konkreetsele kultuurikoodiga inimtüübile ning vältida anonüümsust , mis oli kahjuks siiani omane senisele integratsiooniprogrammile ; · prognoosida Eestimaa venelaste tulevast identiteeti - teades seda , on võimalik toetuda selle faktori tugevatele külgedele ja vältida juba eos võimalikke vigu ; · luua vastavad programmid aitamaks tugevdada pere kasvatuslikku potentsiaali , vältimaks pere edasist destabiliseerumist ; · aktualiseerida kultuuri ja vaimsuse osatähtsust alus-ning koolihariduses ; · kavandada erikursusi etnopedagoogikas ning kasvatusteaduses .  