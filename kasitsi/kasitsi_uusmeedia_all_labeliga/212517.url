mittekirjak	212517.url	kategooriad Sõbrad Mina paljundan peresid nii , et kui pere on sülemlenud , võtan sealt raamid haudme ja mesilastega ja emakupu – siukse hästi suure , ja teen pisipered . Vahel teen väikese sülemiga sama . Ootan kui ema hakkab munema , siis vajadusel , kui ema on kaduma läinud , saan selle pere ühendada teise perega . Tänavu oli mul selliseid väikseid peresid <arv> tükki . Üks pere on kahtlane , töötavad usinalt , röövida ei lase , aga hauet ei ole . Sellega natuke veel ootan , aga kardan , et seal ema vist ikkagi ei ole . Üleeile avastasin , et ülejäänud kolmest perest ainult ühes on ema hakanud munema , teistel emad kadunud . Mul sai hing täis , võtsin kätte ja päeva aegas ( kuigi tavaliselt päeval peresid ei ühendata ) panin need kolm tükki kokku . Ühes olid terved raamide küljed hauet ühtlaselt täis , see tähendab , et on hea ema – ja panin need teised kaks ilma emadeta peret ka juurde , kuna ühes oli mul juba kahtlus , et on väärema – ei võtnud minu antud emasid vastu . Sellest võtsin kärjeraamid , läksin selle taru juurde , kuhu tahtsin nad panna , pühkisin kärgede pealt mesilased kaks meetrit tarust eemale rohu peale ja nad tormasid kõik lähimasse tarusse . Nii et nad läksid kõik sinna , kuhu ma tahtsin . Kolmest kokku sai üks ilus pere ja riidu nemad ei läinud . Kui lähvad , siis pritsin tavaliselt õhtul õlut , õlu on parim . Aga nad ei osanudki riielda , sest kolmel koos oli täielik segadus . Täna hommikul nii ilusasti pere töötas ja hakkab kindlasti kosuma . Üks pere on mul juba suur , viies korpuses , seal on hulka mett juba , nii et ülehomme ehk vurritan ka . Sealt saaks väga häid vaklasid , kuna sellel perel sülemlemistung puudub üldse või on väike ja selle järglaste-emade pered peaks ka vähe sülemlema . Sülemlemisega läheb mesinikul <arv> kilo mett kaduma . Sülemlemine on tegelikult kahjulik , aga sellises väikses hobimesilas nagu minul on see omamoodi põnev ka . Eile õige vähe vaatasin paari peresse , ei olnud vaja korpuseid juure panna ja ilm läks ka jahedaks . Kaanetatud mett paistis küll . Eile käis üks tuttav mesinik Pärnu kandist külas ja ütles , et tema peab hakkama oma tarupõhjasid ringi tegema , kuna temal on traatvõrguga moodsad põhjad ja mesilased on teinud lesehaudme sinna kärgede ja põhjade vahele . Et ju siis põhjad ei õigusta endid , tema teeb need ringi . Aga minul sel aastal samasugune kogemus , põhjad küll hoopis teistsugused kui temal , aga minul ka kõik kärjed põhjade külge haudmega kinni ehitatud . See on ilmselt tänavuaastale iseloomulik . Ma siis soovitasin põhjasid mitte kohe ringi tegema hakata , et siin peab põhjus olema muus , ma ise arvan , et äkki seoses külma kevadega on nad pered hoidnud hästi all kobaras ja millegipärast hakanud hästi varakult lesehauet tegema . Mu praktikas see ühesõnaga esmane juhtum , et nad siukest lesehauet teevad ja seda peaaegu kõigis peredes . Praegu sajab ladinal , mesilased saavad aega kaanetada . Paar päeva vihma teeb selles osas imet . Aga ei või veel kiita , võibolla jääbki sadama ja söövad kõik ära . Seda olevat ka kunagi olnud , aga minu praktika jooksul mitte .