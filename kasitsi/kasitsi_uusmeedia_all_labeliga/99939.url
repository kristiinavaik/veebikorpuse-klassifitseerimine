mittekirjak	99939.url	Ei ole ise võõrkeele õpetajaks õppinud , küll aga võõrkeelt c-võõrkeelena õpetanud mõningad aastad . Minu õnn oli selles , et keelt , mida õpetasin ( prantsuse ) õppisid ainult need , kes ise väga tahtsid ja olid huvitatud keeleõppest . Omajagu tähtis on ka õppematerjali valik . Heade materjalide puhul tuleks keeleoskus " nagu iseenesest " ja inimestel ei kao huvi õpitava vastu . Mina praktiseerisin palju dialoogi tunnis , pannes õpilased kõik korraga omavahel rääkima mingil etteantud teemal . Teema hõlmas tunnis õpitud sõnavara ja see valmistas õpilastele palju rõõmu ja tekitas elevust , kui kohe sai õpitut praktiseerida ja rääkida proovida . Sama ülesande eest saaks ju ka hinnata ja teistel oleks lõbus kuulata neid isetehtud dialoogikesi . Teemad võiksid olla elulised ja miks mitte- ka natuke naljakad . Kaasata võiks rollimängu , kus üks näiteks kelner , teine teenindatav ; üks vanaisa , teine lapselaps ; üks bussijuht , teine tädike jms. Võimalusi jätkub ! Head nuputamist ! Loodan , et ma ei shokeerinud võõrkeeleõpetajaid oma " võhiklike " soovitustega . <emotikon> Igasugune kompetentne ja erialaselt pädev soovitus on ka kindlasti küsijale teretulnud ! Soovitaksin lugeda <arv> vihikust koosnevat keeleõpetaja metoodikavihikute sarja ( Kirjastus TEA <arv> , II trükk <arv> ) . Sarja kuulub teiste hulgas ka eraldi vihik " Kõnelemisoskuse arendamine " ( autor Piret Kärtner ) . Sealt saab kindlasti head nõu ja ideid ! Metoodikavihikute sari on saadetud kõikidesse eesti koolidesse , ka saab vihikuid osta raamatupoodidest .