mittekirjak	310590.url	Vähemalt minu poolt ei tule siin jutuks ilukirjandus vaid peamistest huvialadest lähtuvalt majanduskirjandus , populaarteaduslik ning teaduslik kirjandus . Säärase valikuga soovin veidi populariseerida ka üleüldist majanduslikus perspektiivis mõtlemist , mis mulle väga hingelähedane on . The Viking Manifesto kesksel kohal on küsimus : kuidas on see nii , et <arv>,<arv> % maailma elanikkonnast moodustav Skandinaavia suudab genereerida <arv> % kogu maailma ekspordist ? Sealt hakkabki lugu hargnema ning kiire järeldus on , et ju tehakse Rootsis , Norras , Taanis ja Islandil midagi teisiti kui mujal maailmas . Taolisele järeldusele ehitatakse aga suhteliselt julge väide , et palju sellest teistmoodi tegemisest võiks seotud olla viikingite kultuuriga – kultuuriga , mis ei püstitanud uhkeid eluhooneid ega templeid ning ei omanud kõikehõlmavat religiooni , kuid millest vaatamata jäetud jälgede vähesusele on maailma kultuuripärandisse jäänud sama suur legend kui Rooma impeeriumist või Egiptuse vaaraode ajast . Viikingite olulisimaks tugevuseks oli nende äkkrünnak – ülihästi organiseeritud ning ootamatu . Just seepärast õnnestus neil tihti alistada ka oluliselt suuremaid vägesid kui nende enda oma . Aga peale äkkrünnaku , mis vaevalt tegelikult mainimist vajakski , toetas ründamise konteseptsiooni nende puhul ka tugev filosoofia . Säärane , mis eelkõige keskendus demokraatiale , meeskonnatööle ja kainele mõistusele . Nii ei saanud viikingid näiteks aru , kuidas kristlastel on selline mömm jumalus , kes ise on Jumala poeg , kuid laseb end lihtsatel inimestel risti lüüa . Märkimisväärne on ka see , et neil oli naistel täielik sõnaõigus juba tuhat aastat tagasi ning ka maailma esimene täielik osalusdemokraatia arenes välja just selles kultuuris . Ka ei teata , et viikingid oleksid kunagi omavahel kaklema läinud raha või selle ekvivalentide pärast – üksteist tapeti naiste , au või mis tahes muu põhjuse pärast…aga mitte raha pärast . Rüüsteretkedel oldi igas mõttes meeskond ja töötati ühise eesmärgi nimel . Ka pealik oli meestega kõiges võrdne – tiitlita , eelisõigusteta ja täpselt sama vihane sõjamees nagu iga teine . Kes meist siis ei tahaks omada säärast meeskonda ? Meeskonda , kes tühje sõnu kunagi ei kasuta , ent on siiski tundideks in corpore lummatud kaunist luulest , mis neid enne rünnakuid teele saatis – säärasest , kes olude muutumisel orienteerub ümber just nagu suutsid viikingid orienteeruda ümber rüüstajatest edukateks kaupmeesteks . Suisa nii edukateks , et jõudsid välja nii ameerikasse , aafrikasse kui ka sügavale Venemaalev . Viimased kutsusid endale suisa esimese valitseja viikingite seast – Rijuriku . Ka venele viitav “ rus ” tähistas tollases kohalikus keeles tegelikult hoopis viikingit . Venelaste identiteedist soovitan ühtlasi kuulata ka ööülikooli loengut Andres Ehina esituses ( <hyperlink> ) Eelpoolnimetatud väärtuste alusel on ehitatud ka edukamad Skandinaavia ettevõtted . Eriti Soomes tehakse nalja , et Rootsi ettevõttes tuleb miljonitehing kooskõlastada ka koristajaga , aga just säärane meeskonnatunne teebki organisatsiooni tugevaks ja on võimaldanud nii paljudel Rootsi ettevõtetel maailmas esile tõusta – IKEA , Saab , Volvo , Ericsson , Absolut jne. Asi ei ole ainult siiski vist meeskonnatundes , sest samal ajal on need brändid suutnud näidata ka äärmist kohanemisvõimet mis tahes turul – täpselt nagu variaagid , kes õppisid selgeks kohaliku keele ja kombed ja olid seetõttu eriti eelistatud kaupmehed . Olulisim kõigest on aga see , et nende kaubamärkide arendamisel ei ole tagasi hoitud lapselikust uljusest ja lihtsalt proovimisest . Kui IKEA müüdav laud ei mahtunud auto pagasiruumi , tekkis neil idee sellel jalad alt ära võtta ja sündis meile nii tuntud kodus kokku pandavuse kontseptsioon . Vähemtuntud ei ole meile ilmselt ka Absoluti eriti nutikad reklaamid , kuhu nende rohupudelist aretatud viinapudel alati kenasti peidetud on . Säärast mängulisust paistab turg hästi hindavat ning tihti alarahastatud kampaaniad on suust-suhu liikuva info võimsuse tõttu jõudnud väga kaugele . Sellest fenomenist soovitan lähemalt lugeda Malcom Gladwelli raamatut “ The Tipping Point ” , millest plaanin lähiajal lähemalt kirjutada ka siin . Olulisima komponendi Skandinaavia firmade edu juures jätsin aga viimaseks ja selleks on omada head lugu ! Sest hea lugu on see , mis levib ka ilma reklaamimata . Mis saaks olla veel põnevam kui saada lummatud lisaks suurepärasele tootele ka sellega kaanevast aurast . Olgu siin näideteks kasvõi Lord of the Rings , Harry Potter või toosama raamat , mille kohta see kirjutis siin käib . Sest vägeva seose suutsid mehed välja mõelda tõepoolest ja mulle see lugu osaliselt isegi müüs – vähemalt nii palju , et lugesin ta lõpuni ja võtsin ka vaevaks edasi rääkida . Ja mida muud autorid oleksidki tahtnud . Seega järjekordne vägev kaubamärk Rootsist… …mis nüüd on ka Amazonis kusjuures paperbackina välja müüdud… Lugege – see võtab vaid paar tundi… ja vähemalt huvitava loo ja seostuse osaliseks saate kindlasti . Mine sa tea – mõnda ehk motiveerib see oma äri juures ka üht-teist muutma või suisa uut äri alustama . Viikingite moodi