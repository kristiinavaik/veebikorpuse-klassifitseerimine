100778.url	Viimastel aastatel on üsna tavaliseks saanud see , et kõik suuremad ehitajad tegelevad ise ka arendustegevusega . Miks valitseb selline trend ja miks on ehitajad välja arendanud kõrvalharu ? AS-i YIT Ehitus kinnisvaraosakonna müügijuht Tõnu Toompark nendib lihtsalt , et kinnisvaraarendus on ilmselgelt täna väga kasulik tegevusvaldkond ja oleks suur möödalaskmine , kui sellega ei tegeletaks . “ Kinnisvaraarendus annab ehitajale konkurentsieelise ja paindlikkuse , sest erinevaid asju saab kombineerida ühes firmas , ” lisab ta . Tegelikult polegi see kinnisvaraarendus nii väga hiljutine nähtus . Näiteks Merko on juba aastaid sellega tegelenud ning ka Koger ja Sumbergi tehtud arendusprojekt Nõmme mäel on küünib aastate tagusesse perioodi . Nüüd on seda lihtsalt tublisti forsseeritud . Kas ehitaja ei karda , et keskendudes mitte põhitööle , võib üht teist aia taha minna ? “ Kui ka üks projekt läheb nässu , siis keegi selle üle muidugi ei rõõmusta , kuid , kindlasti ei aja see täna enam laeva uppi . Riskid peavad olema õigustatud ja aktsepteeritud tasemel . Meie võime küll väita , et meil läheb hästi – kortereid ostetakse ja turg on aina tõusev , ” väidab Tõnu Toompark . Ta lisab ka seda , et kui turg ükskord enam ei tõuse , siis see ei tähenda seda , et turg üldse ära kaoks . Eks igal ajal on neid inimesi , kes endale kodu soetada tahavad . Kui suurtes mahtudes suudab täna üks ehitaja arendustegevusega tegeleda ? Tuleb välja , et üsna suurtes . Tõnu Toompark i sõnul on YIT-l sel aastal plaanis alustada <arv> korteri ( ühiku ) ehitust – nendest <arv> Lätis ja <arv> Eestis . Lõunanaabrite turg on muutumas arendajate jaoks üha ahvatlevamaks . “ Läti pole sugugi tundmatu meie jaoks , sest tütarfirma on seal juba aastaid tegutsenud . Arendustegevus on seal muidugi hiljem startinud ning meist sammu või kaks taga pool , kuid kindlasti suure perspektiiviga . Lähiaastatel lõunanaabrid kindlasti mahu poolest meist mööduvad . Elab ju seal <arv>,<arv> miljonit inimest meie <arv>,<arv> miljoni vastu . Praegu ongi absurdne olukord , et meie mahud on siin turul suuremad , ” seletab Tõnu Toompark . Selge see , et kõik tegijad tahavad seal turul kohal olla . Juba praegu müüakse Riias kõik uued arendusprojektid paberil ära ja hinnad on kallimad kui meil siin . Miks on just korterelamu muutunud viimasel ajal nii populaarseks ? Eestlane on ju rohkem eramu fänn ? “ Korter on muutunud laiatarbekaubaks ning ka laen on muutunud laiatarbekaubaks . Laenu julgetase võtta ja intress on normaalne . Eramu on siiski kalli ja seda igaüks ei saa endale seda lubada , ” seletab Tõnu Toompark . Ta rõhutab , et muidugi ei võrrelda kesklinna korteri hinda näiteks väikelinna ääres asuva eramu hinnaga . Võrrelda tuleb asju ikka asukoha järgi . Millised korterelamud lähevad kõige paremini ja kas kuidagi tahetakse ka eristuda ? Standardiseeritus teeb asja küll igavamaks , kuid aitab palju mõistlikuma hinnaga pakkuda inimesele korterit . “ Tüüplahendusi ei maksa niivõrd karta . Korteri sees saab ju personaliseerida ja valida , mida põrandale , mida seina jne. Kodu on see , mis on seinte vahel , ” ütleb Tõnu Toompark . Praegu läheb turul sõna otseses mõttes kõik ja väga mööda ei õnnestu panna . Tõnu Toompark tood näite , et nende Valge tänava korterelamu valmimiseni Lasnamäel on pool aastat aega , aga kõik on välja müüdud . Valge tänava majas on enamasti väikesed kahetoalised korterid . Samas toob ta näite Pirita-Kosel Karukella projektist , kus on just hästi suured korterid ning ka need lähevad väga hästi . Ühte kohta koonduvad ühe elustiili ja staatusega inimesed , teise kohta jälle teised . Selles mõttes leiab ostja igale projektile . “ Kõik sõltub sihtgrupist ja iga sihtgrupi jaoks on midagi . Tuleb õige pakett koos vastavate lisadega kokku panna , ” nendib Tõnu Toompark . Kas ehitajad ei või ühel hetkel hätta jääda garantiihooldusega kui neid arendusprojekte koondub liiga palju ? On ju YIT-l tehtud ligi tuhat ühikut korterit ? Tõnu Toompark on veendunud , et kindlasti pole garantiitöid vajavate korterite hulk suur ning teiseks on suured ehitajad juba nii usaldusväärsed , et nende suutlikkuses ei kahelda . Kaubamärk peaks arendajaid eristama YIT on turule toonud uue brändi Kodukoht . Põhjuseks on soov koondada kõik elamuarenduse projektid ühe selge kaubamärgi alla , loomaks klientidele selgust arendajast ning oodatavast kvaliteedist . Tõnu Toompark i sõnul on Kodukoht esimene bränd , mis erinevad arendusprojektid ühe katuse alla koondab . Näiteks Soomes on YIT pikka aeg nii tegutsenud ja nende arendustegevuse kaubamärk on turul väga tuntud ning suur argument inimestele uue kodu ostmisel . “ Korter ja kodu on erinevad mõisted . Meie tahame inimesele pakkuda just kodu . Kaubamärgi abil tahame teadustada inimestele , et meil on sellel alal kogemusi . Nii lihtne see iva ongi , ” võtab Tõnu Toompark asja kokku . Millised uued koduprojektid siis käsil on ? Kaubamärgi Kodukoht alla rajatakse juba <arv> kilomeetri kaugusel Tallinna kesklinnast asuvasse Rannametsa elamurajooni <arv> korteriga <arv> kortermaja , <arv> ridaelamuboksiga <arv> ridaelamut ning kolm eramut . Elamurajooni arhitektid on Jüri Okas ja Maarika Lõoke arhitektuuribüroost Okas ja Lõoke . Rannametsa elamurajooni tuleb korvpalliplats , tennisväljak ja parkmets . Elamurajoon peaks valmima <arv>.aasta alguses . Vaieldamatult on siin tegemist luksuslikuma projektiga , sest korterid maksavad vahemikus <arv>,<arv>-<arv>,<arv> miljonit krooni , ridaelamuboksi maksumus on <arv>,<arv>-<arv>,<arv> miljonit krooni ja eramute hinnad jäävad vahemikku <arv>,<arv>-<arv>,<arv> mln krooni . Nii mõnigi inimene ostab endale seal elamise just suvitamise mõttega . Järgmised kaks uut projekti tulevad kesklinna . Umbes järgmise aasta algul hatakase pakkuma kortereid Suur-Ameerika tänaval ja Staadioni tänaval . Viimasesse planeeritakse <arv> korteriga elamut . Ka kaugemas perspektiivis on oodata atraktiivseid pakkumisi nii Mustamäel kui ka Kalamajas . AS YIT Ehitus on Eesti juhtiv ehitusfirma , mis on asutatud <arv>. aastal . AS YIT Ehitus kuulub alates <arv>. aastast Soome suurimasse ehitusteenuseid pakkuva ettevõtte YIT kontserni , mille kaheksas riigis tegutsevates tütarettevõtetes töötab <arv> <arv> inimest . AS-i YIT Ehitus ja tema tütarettevõtete konsolideeritud netokäive oli <arv>. aastal <arv>,<arv> miljardit krooni ja kasum <arv>,<arv> miljonit krooni . Ettevõttes töötab <arv> inimest . Seonduvad postitused