353779.url	Keel sõlmes ? Kriku kirjutab : " Käesolevat tillukest arvamuslugu kirjutama ajendas mind kellegi kommentaar ( algses postituses sisaldunud viide eemaldatud - toim ) , mida minu meelest iseloomustab nii a ) ülbus kui b ) piiratus . Nimelt on tõsiasi nii see , et haruharva kohtab " Minutis " keeleliselt viisakaid arvamuseavaldusi , kui ka see , et keelelistele ebakohtadele tähelepanu juhtimist peavad mõned inimesed tüütuks ja tobedaks . Nii et teemapüstitus peaks olema õigustatud . Aga vaatame lähemalt , mida kirjutab meie sõber ... " Seda enam...igatsugu kirjaviggade kallal ( eelmine oli siiski sihilik ) norimise võiks lõpetada . Eesti keel on küll püha ja puutumatu aga nõuda kõigilt oma arvamuse avaldamiseks kirjavigadeta kirjutamist on tegelikult isikliku arvamuse avaldamise piiramine ja seega põhiseaduse vastane <emotikon> . Ülaltoodud lõigus ilmnevad kenasti nii ülbus kui piiratus , mida ülalpool mainisn . Jutu mõte on selge : " Ärge , kurat , mölisege , kirjutan , nagu tahan ! " Keel on aga siiski eelkõige kommunikatsioonivahend inimestevaheliseks suhtluseks ja keele eesmärk on , et inimesed üksteisest võimalikult kergesti ja segadusteta aru saaksid . Seega , kui kirjutatakse vigaselt , ei peeta kinni lauseehitust ja kirjavahemärke puudutavatest reeglitest , saavad lugejad ka halvemini aru . Garanteeritud . Paremal juhul ( nagu tsiteeritud lõigus esinev " kirjaviggade " ) on lohakuse tagajärjeks lihtsalt käibeviisakuse vastu eksimine , nagu kõnelemise ajal poole sõna pealt röhatamine vms. On tore , kui igaühel on oma arvamus , kuid siiski on oluline ka see , et seda üliväärtuslikku arvamust osataks ( võetaks vaevaks ) nii väljendada , et selle vorm ei saaks takistuseks sisu hindamisel . Turu juurest parmu , kes kõigepealt röhatab , siis vestluskaaslasele sibulat ja odekolonni näkku hingab ja siis justkui tahaks rääkima hakata , ei kavatse ma kuulama hakata hoolimata asjaolust , et teoreetiliselt võiks temagi välja tulla mõne maailmatunnetust oluliselt avardava ideega . Samuti tuleb suhtuda ka <arv>. klassis õpitud reegleid eiravatesse kirjutistesse . " Minutis " on korduvalt arutatud selle üle , misasi see " Minut " siis ikkagi on - see tähendab , kas midagi ajakirjanduse poole või mitte ? Kui " Minut " tahab kuidagigi ajakirjanduse nimetuse alla mahtuda , peaks selle autorid ka keelele rohkem tähelepanu pöörama . Olgugi , et ka eesti ajakirjanduses tehakse pidevalt elementaarseid keelelisi vigu , on keskmine " Minuti " lugu ometi hullem , kui keskmine " Eesti Päevalehe " või " Postimehe " nupp . Kui tahetakse lihtsalt freak portal olla , on muidugi iseasi . Aga andkem sõna jälle kodanik X-le . Seda enam et <arv> ) paljud vead tulevad sisse klaveril liiga kiirelt trükkimisest Sellega sarnaselt võiks lauakommetega pahuksis isik näiteks väita , et tema poolt kostvad häälitsused tulenevad lihtsalt liiga kiirelt söömisest ja kuna ta on hõivatud ja dünaamiline isiksus , tuleks tema kallal norimine lõpetada . Nii kiire teil ju nüüd ka ei ole , lugupeetud autorid , pealegi on " Minutis " korra eelvaate ( Preview Story ) kasutamine lausa kohustuslik . Milleks see nupp sinna all pandud on , mis te arvate , mh , ah ? <arv> ) halvast või odavast ( soome keeles halvas st odavast ) klaverist . ( siinkohal paneks kasti nii mõnedki klaverivalmistajad kelle toodang lubab trükkida kiirusegs <arv> märki sekundis või aeglasemalt . paar sellist vedeleb kapi otsas , ilmselt annetan kuhugi , näiteks Nigeeriasse või Iraaki kui USA veel abim palub ) Esiteks ei saa mina aru , kuidas kehv klaver takistab õigesti kirjutamast ( mõjub kirjutaja ajudele ? ) , aga isegi kui takistab , ei huvita see lugejana mind absoluutselt . Normaalne klaver maksab niivõrd vähe , et selline argument on naeruväärne . <arv> ) eesti keele koma reeglitest mis kuuldavasti olevat vabamaks lastud...pole siiski laste emakeele õpikusse viicinud syveneda . Esiteks kirjutatakse " komareegel " kokku . Teiseks , ka komad on olemas selleks , et teksti kergemini jälgitavamaks ja arusaadavamaks muuta . Nood reeglid pole kunagi nii keerulised olnud , et ka keskmisest nõrgema IQ näitajaga isik ei suudaks neid omandada , saati siis veel insener . Soovitan soojalt laste õpik üle lugeda . Reegel pole süüdi , kui lihtsalt ei viitsita proovidagi normaalselt kirjutada . Nagu korra juba küsisin : milleks on see Preview Story nupp ? Ilu pärast ? ? Asi pole selles , et teksti ülelugemine nii kohutavalt aega võtaks , vaid lihtsalt selles , et kirjutaja on lohakas ja lihtsalt ei viitsi seda teha , näidates niimoodi üles ka oma lugupidamatust lugejate vastu . Kui ikka tõesti tahetakse midagi olulist öelda , leitakse ka see <arv> minutit aega , et oma tekst kriitiliselt üle vaadata . Kokkuvõtteks , on muidugi selge , et tegijail juhtub nii mõndagi , igaühel meist mõnikord lipsab mõni viga sisse , aga kui hakatakse seda põhikooli õpilase tasemel argumentatsiooniga õigustama ning keeldutakse probleemi nägemast , on asi juba kurjast . Püüd ennast korrektselt väljendada on elementaarse viisakuse koostisosa . Keelelistele ebakohtadele tähelepanu juhtivate kommentaaride -<arv> peale modereerimisega justkui õigustataks seda , et kirjatüki autor võtab endale õiguse lugeja poole pöörduda , nagu vähegi heaks arvab ja seetõttu tuleks selline modereerimine lõpetada .