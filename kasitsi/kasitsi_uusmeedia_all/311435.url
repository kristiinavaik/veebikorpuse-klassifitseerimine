311435.url	autoostu soov <arv> Tee omale selgeks liisingu tähendus . Külasta pankade kodulehekülgi ja loe materjali autoliisingu kohta . Uuri kogemusi sõpradelt , kes on liisinguga kokku puutunud . Kõige levinum liisingvorm on kapitalirent , mis tähendab auto ostmist panga vahenditega . Sina tasud auto eest osamakseid ja intressi , auto kuulub viimase makse tasumiseni pangale . Teine liisingvorm on kasutusrent , mis erineb kapitalirendist selle poolest , et pärast viimase makse tasumist ei saa Sa auto omanikuks . Küll aga jääb Sulle õigus lepingu lõppedes auto jääkmaksumusega omale päriseks osta . Mõlemal juhul on kohustus auto kohustusliku ja vabatahtliku(kasko ) kindlustusega kindlustada . Liisingus on küllaltki palju erinevaid nüansse ja kui miski on segane , siis tuleb esitada küismusi . Mõtle läbi , kui palju on sul vahendeid sissemaksu tegemiseks . Mida rohkem suudad kohe sissemaksta , seda väiksemaks kujunevad igakuised tagasimaksed ja intressikulu on madalam . Kui oled pangale tähtis klient või tegemist on teatud müügikampaaniaga , siis saab auto liisida ka <arv>-sissemaksuga . <arv> Küsi ihaldatud auto hinnapakkumine . Kõige mugavam on pöörduda otse müügisalongi . Müüja pakub autole lisavidinaid , sina küsi soodustusi . Mõningad autosalongid pakuvad soodsat liisingut otse salongist ( näiteks Honda Liising , Topliising jms ) ja see tähendab , et Sa võid kohe komplekse pakkumise saada . Uhiuue auto ostu puhul on mõtekas oodata soodsat kampaaniat või siis hinnata müügimehe soodustust . Kui ostetava auto hind on näiteks <arv> <arv> krooni kandis , siis <arv>-<arv> <arv> kroonine allahindlus on omal kohal . Kui ühte automarki esindab mitu müüjat ( näiteks esindavad Subaru marki nii Autospirit kui Mariine Auto ) , siis võta pakkumised mõlemast . <arv> Pöördu liisingfirmasse . Ära jää lootma , et automüüja sinu eest kõikidesse pankadesse taotlused saadab . Enamjaolt on müüjatel väljakujunenud oma lemmikpartnerid , sulle määritakse üks pähe ja sa ei saa turu parimat pakkumist . Surfa internetis ja saada liisingu saamise soov toolilt tõusmata . Auto hinnapakkumine lisa kirjale . Paari päevaga peaksid pakkumised olema saabunud . Praeguse majanduslanguse valguses pingutavad liisingfirmad ennast kõvasti , et jõuda Sinuga lepinguni . Pea läbirääkimisi ! Sea oma tingimused . Näiteks : " Ma otsustan Teie pakkumise kasuks , kui lepingu sõlmimine on tasuta ja intressis teete pool prossa alla . " Kuna autod on suhteliselt kallid ja liisitakse pikaajaliselt , siis isegi intressi komakoht võib tähendada tuhandeid kroone kokkuhoidu . Aruta ostu lähedastega . Võiimalik , et sulle tehakse superpakkumine , aga tingimuseks seatakse edasine arveldamise kohustus selles pangas . Kaalu hoolikalt , kas näiteks liisingmakse saja kroonine kokkuhoid kuus on panga vahetamiseks otsustav . <arv> Sõlmi liisingleping . Kui oled sobiva liisingu pakkuja väljavalinud , siis sõlmi leping . Nõua auto kättesaamist esimesel võimalusel . Auto üleandmisega üritatakse viivitada nii kaua kui Sinu liisinglepingu sõlmimisest on möödas <arv> päeva , sest täpselt nii kaua võid sa toodet " proovida . " Ei ole harvad juhud kui liisitud auto erineb sellest , mis müügimees rääkis . Mugav oleks taganemisteed omada .