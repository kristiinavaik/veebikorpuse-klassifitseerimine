74758.url	Uued luuad alustavad pühkimist ! Sisestatud : <arv>.<arv>.<arv> Liikumisel Kodukant on hea meel teatada , et algas uus noorteprojekt Uued luuad ! Tegemist on kaheksa kuud kestva noortealgatusega , mille jooksul saavad <arv> Eesti erinevate maapiirkondade noort oskused külakoosoleku korraldamisest ja praktiseerivad õpitut kodukülas , -vallas või -maakonnas . Üheskoos avastatakse külakoosoleku kui kaasamise ning kaasa rääkimise võimaluse olemus , leitakse motivatsioon kodukohas külakoosolek läbi viia , analüüsitakse kogukonna arenguvõimalusi ning hakatakse ette valmistama Kodukandi Noortepäevi . Jaa see pole veel kõik ! ! ! ! <emotikon> Kui sa oled <arv>-<arv> aastane ning elad külas , alevis , alevikus või väikelinnas , siis on projektis osalemine võimalus just sulle avastada iseenda võimekust ning kodukoha arengupotentsiaale . Kui sul on : - motivatsioon osaleda projekti kõikides etappides - tahtmist ellu äratada vanad traditsioonid uues kuues , uute luudadega - soov kogukonnas midagi omakäel algatada - villand kodus istumisest ja ootamisest , et kogemused ja teadmised lihtsalt sülle kukuksid - lusti saada mitteformaalse õppimise kogemus Vastasid vähemalt ühe alapunkti järel mõttes või valjusti JAH ? Siis ära hoia ennast tagasi ning suundu täitma registreerimisvormi ! Vastasid vähemalt ühe alapunkti järel mõttes või valjusti EI ? Siis ikkagi suundu täitma registreerimisvormi , sest koolitusel puhuvad uued tuuled luuad käima ! <emotikon> Kogu projekti osalustasu on <arv> eurot , mis sisaldab majutust , toitlustust , transporti ja täisväärtuslikku programmi . NB ! Registreerimine toimub <arv>. juuni - <arv>. juuni <arv> ! Kogu info projekti kohta ikka Kodukandi kodulehel ! Selle informatsiooni levitamine erinevaid kanaleid pidi on lubatud ja tegelikult isegi soovituslik <emotikon>