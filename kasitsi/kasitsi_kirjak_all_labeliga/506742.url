kirjak	506742.url	Emme ! Issi ? Kuulake mind kohe ! Õigupoolest on väärtushinnangud võrreldes <arv>. aastatega üsnagi muutunud . Töönarkomaan olla polegi enam kuigi populaarne . Tööelu on stabiliseerunud ja esile on kerkinud pereväärtused . Enam ei olegi mureks niivõrd ajadefitsiit , kuivõrd lastega veedetud aja kvaliteet – kas me oleme ikka emotsionaalselt kohal , kas suudame süveneda . Sa võid olla oma lapsega koos ka <arv> tundi ööpäevas ja ikka ei pruugi sa temaga koos olla . Ega koosoldud aega ei peagi täitma ilmtingimata millegi erilise ja seikluslikuga . Oluline on olla kohal oma mõtete ja tunnetega – väike laps ja ka teismeline peab tundma , et vanem on täiesti tema päralt . Iga juhi suhtlemisoskuste juurde peaks tegelikult kuuluma ka rolli muutmise oskus . Pahatihti tuleb oskus aega tasakaalustada küll iseenda arvelt , aga lapsed ei planeeri oma haigusi ja muresid ette – need lihtsalt tulevad . Kommenteerib Katrin Pruulmann Mitte ainult juhtide laste , vaid kõikide laste heaolu sõltub sellest , kas ja kui palju suudavad vanemad nende eest adekvaatselt hoolitseda . Ehk kuidas tulevad ema-isa toime oma vanema rolli täitmisega . Erinevate koolkondade psühholoogid on selles osas üksmeelel , et lapse vajadused peavad saama õigeaegselt märgatud ja piisavalt – mitte maksimaalselt ! – rahuldatud . Looduses juhib sellist käitumist üldiselt instinkt , millest on küllap inimestelgi abi . Vahel ütleb mõni ema : “ Ma tundsin , et nüüd ma lihtsalt pean seda tegema ! “ Oleme küll arenenud selles suunas , et mõistus võiks domineerida instinktide üle , sest sageli on nii parem ja targem , kuid südame häält ei ole arukas vaikima sundida . See , et ema või isa on juhtival kohal , võib tuua lapse ellu nii head kui ka halba . Hea on see , kui laps võib vaatamata vanemate hõivatusele tunda end armastatu , olulise , kaitstuna , kui ta armastab ja imetleb oma vanemaid ning kogeb , et teisedki inimesed austavad tema vanemaid . Kurvem lugu on aga siis , kui laps tunneb end ülearusena vanema tähtsate tegemiste kõrval – kui ta peab oma aega ja tähelepanu liiga kaua ootama . Või kogema , et see , mida tema vanem teeb , ei ole hea paljudele inimestele , kellest tema on õppinud lugu pidama . Kui ta ei taha , et tema sõbrad teaksid , kes ta vanem on … Igal lapsel võib puudu jääda armastusest ja tähelepanust – seda võib juhtuda igaühega , kas siis , kui vanem ei tööta üldse , vaid on kodus , kuid sügavas masenduses või mingis sõltuvuses . Vanematena võivad aga hätta jääda just juhtide alluvad , kes ei julge ära öelda lisakohustustest , sest kardavad ebasoosingut või kaotada eluks vajalikku sissetulekut jne. Samuti need , kes töötavad parema või ainuvõimaliku teenistuse nimel kodust kaugel . Väga suur roll on ka vanema isiksusel . Siin on ehk nendel , kes on juhiks saanud , omad eelised , sest nii vanema kui juhi rollis on vaja mõneti ühesuguseid omadusi : tähelepanelikkust , vastutusvõimet , perspektiivitunnet jne. Samas ei tohi tõesti unustada , et last ei saa vallandada ja vanema kohalt ei saa tagasi astuda ( nii olevat kurtnud kord naljaga pooleks üks lapsevanem ) . Mida kõrgemal positsioonil juht on , seda enam planeerib ta oma aega ise . Kuid tulemus oleneb sellest , mida ta tähtsaks peab , mitte astronoomilise aja kulust . Aeg on laste jaoks väga suhteline kategooria . Kunagi panustati nn kvaliteetajale , mille all mõeldi „ olgu vähem , aga paremini “ – seda vähest aega püüti tihedalt täita täiskasvanute meelest vajaliku ja arendava tegevuse ning maksimaalse hulga muljete-elamustega ( nt pakuti lapsele võimalikult palju välismaailma asju ) . Nüüd on aru saadud , et see oli siiski armas enesepettus . Hoopis olulisem on lasta areneda lapse sisemaailmal ja omavahelisel suhtel . Laps vajab tõesti koosoldud aega , et ta mõis­taks : vanemale läheb vägagi korda , kuidas ta end mingis olukorras tunneb . Samas vajab iga laps sedagi , et ta saaks omaette rahulikult mängida ja toimetada , teades , et n-ö suurte asjade eest vastutab tema ema ja/või isa , kes kutsub ta varsti sööma või ütleb , et nüüd on aeg magama minna . Tähtis on , et laps saaks olla veendunud – tema vanem teab , mis on hea , õige ja mõistlik , ning rakendab seda otstarbekalt . Ega kao kuhugi . Ka siis , kui laps tundub juba väga iseseisev ja seda sõjakalt deklareerib , on tal siiski vaja tunnet , et armas­tav ja hooliv pilk jälgib tema toimetusi . Katrin Pruulmann on lastepsühholoog ja psühhoterapeut . Tiina Saar : suudan väga kiiresti ennast ümber lülitada Olen juba aastaid olnud selles enda jagamise rattas , kus tuleb leida tasakaal erinevate rollide ja kohustuste vahel . Olen ikka õppinud ja töötanud paralleelselt , tegelenud mitme projektiga ja võtnud aega ka iseendale . Mind on aidanud see , et olen hästi kiire ümberlülituja . Lähen ruttu asja sisse ja saan mitmeid kohustusi päeva jooksul vahetada . Näiteks käin hommikul koosolekul , seejärel planeerin juba perele lõunasööki , toidu valmistamise ajal mõtlen pisut eesseisva loengu sisu üle ning laste lõunauinaku aega kasutan kirjatööks . Olen õppinud kiirelt süvenema , olema ennastunustavalt siin ja praegu , olgu see siis lastega müramine või koolituse ettevalmistamine . Tõsi , mitte alati pole see sujunud valutult , tuues kaasa nii süümepiinu kui kõhklusi . Mäletan , et kui mu vanem tüdruk sündis , olid mul psühholoogiaõpingud pooleli ning juhtus sedagi , et võtsin oma viieaastase tirtsu loengusse kaasa . Võib ju ennast hurjutada , et mis lapse solgutamine see olgu õhtusel ajal , aga mina lohutasin end sellega , et lapsel on minuga koos hea ja ehk arendab see ka temas mingeid vahvaid jooni . Kahe väiksema tüdruku kõrvalt kirjutasin kaks tööteemalist raamatut . Ikka nii , et pool peatükki nende uneajal ja kui nad ärkasid , siis läksime õue end tuulutama . Lapsed on minu jaoks suur inspiratsiooniallikas . Nendega tegelemine hoiab meele selge ja helgena . Samas ei jää ma väsimusest patjadele lesima , kui mõni tööprojekt hästi õnnestub . Energiatase on nii kõrge , et ma jaksan lastega mida iganes koos ette võtta – kas või nukuteatrit teha . Ma ei juurdle selle üle , et oi kui raske on lastega , vaid võtan seda kui loomulikku elu osa . Kui mõelda , mille arvelt on see tasakaalustamise oskus tulnud , siis mõned asjad olen ma mõttes paigutanud riiulile – need on asjad , mida ma teen ükskord , kui enda jaoks aega saan . Seal on juba igasugu asju : joogatreeningutest ja luuletamisest kuni lemmikraamatute korduslugemiseni välja . Kõige tähtsa­maks pean peret ja lapsi ning ka majapidamise olen seadnud praegu tähtsale kohale – segamini kodukontoris on raske loomin­gulist tööd teha . Seejärel tulevadki tööasjad ja kõige lõpuks mina ise . Vahel juhtub , et heidan esimese pilgu peeglisse alles kell viis õhtul . Aga kui ego ikka juba karjuma hakkab hoolitsuse järele , organiseerin endale ilusalongi külastuse või mõne enese­arenguseansi . Püüan endale ka kiitust jagada ja ei jää alati ootama , et teised seda teeksid – see ehk ongi hoidnud mind tasakaalus . Veel mõni aasta tagasi pelgasid naised kangesti , et jäävad rongist maha , kui koju jäävad . „ Kas ma siis enam olen midagi väärt , kui ei müü kuus <arv> <arv> krooni eest tooteid , “ küsisid müügiesindajad endalt . Täna tegelevad firmad sellega , et oma personali ka vanemapuhkuse ajal värskena hoida – neid koolita­takse ja peetakse tähtpäevadel meeles . Muidugi on väike hirm alati hinges , mis minust saab , kui koju jään ; või kust leida lapsele hoidja kui vanemapalk otsa saab , ja kas mind võetakse pärast tööturul ikka tõsiselt . Kõik oleneb endast . Keegi ei keela hoida ennast ka tööalaselt trimmis – käia aeg-ajalt koolitustel ja lugeda . Nendele vanematele , kes ennast töö ja kodu vahel kohati lõhki rebivad , tahaks südamele panna , et kõige halvem , mis sa teha saad , on see , et sa ostad lapse ära kompensatsiooniks aja eest : “ Oota , emme teeb töö ära ja siis läheme đoppama . ” Või annad lapsele rohkem vabadust , kui sa seda muidu teeks . Pidin ise ka peaaegu sellele libedale teele minema , aga sain endal siiski kratist kinni . Teine asi on see , et sa ei tohi oma tööprobleeme ja kiirusest tulenevat stressi lastele projitseerida . Tuleb aru saada , mis on nende vajadused ja soovid , ning näha kaugemale nutujorust ja jonnist . Selle vastu , et nad kipuvad oma küsimusi küsima just siis , kui mõni tähtis töö pooleli , on vaid üks rohi . Lastega tuleb tegeleda ja alles seejärel oma töötegemistesse sukelduda . Või öelda , millal tuleb „ meie aeg “ . Kersti Kracht : minu lapsepõlve võtmesõna on iseseisvus Kasvasin kodus , kus iseseisvust peeti tähtsaks ja oldi uhked selle üle , et mina juba väikesest peast iseendaga hakkama sain . Niisiis mängis selline programm minu puhul suurt rolli ka oma tütre kasvatamisel – juba viieaastaselt käis ta iseseisvalt lasteaias ja kui ta unetunni ajal magada ei tahtnud , luges teistele unetutele raamatut ette . Kui ta kooli läks , tundsin jälle rahulolu – tüdruk tegi ise endale võileivad ja tee valmis , ühesõnaga igati tubli ja iseseisev laps . Õppisin TTÜs , kui sündis poeg . Olin siis ühtaegu kahe lapse ema , ettevõtja ja üliõpilane . Ja äkki ei saanud ma enam oma <arv>-aastase tütrega hakkama . Tema tahtis kodunt ära ja kiiresti täiskasvanuks . Kus ma vea tegin ? Tagantjärele võin öelda , et lapsepõlv on väga lühike aeg elus – vanemate juures elatud <arv> aastat lendab linnutiivul . Ma ei saa enam oma <arv>-aastast poega sülle võtta , sest ta on minust lihtsalt kaks korda suurem . Tütar elab juba ammu omaette . Olen kõik need aastad püüdnud vältida vigu , mida tegin esimese lapse kasvatamisel – tähelepanu ja armastust , hoolivust ja hoolitsemist ei saa olla kunagi liiga palju . Nõnda olen hommikul ikka esimesena köögis ja teen perele hommikusöögi . Väga põnev on kaasa elada laste hobidele ja võistlustele . Samuti tunnen tänini huvi poja koolitegemiste vastu ja tahan teada , kuidas lastel päev läks . See ei ole selline huvi , et peaks nagu lapse käest ikka küsima , et kuidas tal läks – mind huvitab siiralt , mida noored mõtlevad ja teevad . Täna on mul oma lastega väga head suhted , kuid see ei ole alati nii olnud . Põhiline probleem oli selles , et mul puudusid ka teadmised lastekasvatamisest . Just nendest oli puudus , mitte niivõrd ajast või oskustest töö- ja pereelu ühitamisel . Teatud arenguetappidel on tegu vanuseliste iseärasustega , millest kasvatakse lihtsalt välja . Õnneks sain aru , et teha tuleb seda , mida sa hästi oskad . Pole mõtetki püüda kõiki võimalikke töid ise ära teha . Ma arvan , et meie naisettevõtjad ja -juhid peaksid kasutama palju rohkem lapsehoidjate ja koduabiliste abi , kui seda tegelikult täna tehakse . Muidugi mõjub sehkendamine ja töörabamine kaalule ja üldse tervisele hästi , sest miks muidu on meie naiste keskmine eluiga meeste omast <arv> aasta võrra pikem ! ? Mõned minu tähelepanekud ja nõuanded : • Armastust ja hoolivust ei sa kunagi olla liialt palju . • Lapsi tuleb armastada tingimusteta . • Lastega suhtlemisel tuleb olla siiras . • Juhtidest emad-isad ei tohiks kulutada oma väärtuslikku aega kodutöödele – ka kodus tuleks olla rohkem tööandja , usaldades need tööd inimestele , kellel on aega ja kellele meeldib seda teha . • Lapsed võtavad meist eeskuju . Eduard Saul : käbi ei kuku kännust kaugele Kümme aastat tagasi oli meil kultussõnaks töönarkomaan . Kui üheksakümnendatel aastatel käivitati alles ärisid , siis nüüd on tippjuhtide osas väärtushinnangud kõvasti muutunud , esiplaanile on tulnud pereväärtused . Oluliseks küsimuseks on muutunud see , kui kvaliteetselt me lastega veedetud aega planeerime . Tihti on juht otsuste tegemisest väsinud ja kui ta õhtul koju jõuab , on ta ainsaks sooviks olla rahus , vaadata lehed läbi jne. Aga siis tuleb laps ja tahab rääkida . „ Aga mina ei taha , “ kipub esimese vastusena meelde tulema . Aga ma tean , et pean teda kuulama , sest kui ma temast välja ei tee , siis jah – teist korda ta ehk tuleb veel küsima , aga kolmandat korda kindlasti mitte . Lisaks lastele pühendatud ajale on pidev diskussiooniteema taskuraha ja kui palju seda olema peaks . Mina olen taskuraha andja rollist juba välja kasvanud , aga ma arvan , et on olemas mingi stardiplatvorm ( toit , haridus jne ) , mille me peame oma lastele kindlustama . Me anname taskuraha ja eeldame , et kui lapsel on vaja rohkem , siis ta tuleb ja põhjendab seda . Küsimus on selles , et kõigepealt peab olema mingi mõtestatud idee ning seejärel me arutame , kas anda selle idee jaoks raha . Liiga palju anda ei ole põhjendatud . Samas on raske öelda , kui palju on palju . Pigem on küsimus selles , et teatud väärtused pole mitte luksuskaup , vaid tavaelu juurde kuuluvad asjad . Näiteks auto on teatud punktini tarbeese , mingist punktist muutub ta luksuseks ning seejärel juba fetiđiks . Ma ei tahaks harjutada last väärtustega , mida ta nii-öelda pole elult veel välja teeninud . Lapsele tuleb anda vastutusõigust alles siis , kui ta on võimeline vastutama . Kui laps pole aru saanud , mis on raha väärtus ja kuidas see tekib , on hilja või väga raske seda talle õpetada . Ma ise panin näiteks oma lapsed koolivaheajaks tööle , et nad tajuksid , kuidas on kuu aega tööd teha ja saada selle eest <arv> krooni miinus maksud . Kui laps on raha väärtusest aru saanud , lähevad ka väärtushinnangud paika . Kui rääkida sellest , kas juhi lastest saavad suurema tõenäosusega juhid , siis usun , et see on tõsi . Meil pole ses vallas küll nii suurt ajalugu , aga minu meelest pole juhi rollist väljatulek eriti võimalikki . Vaadake , kes ärikoolides õpivad – enamik ongi juhtide lapsed . Kodune elu mõjutab paratamatult lapse kasvamist . Minu isa oli ENSV Ministrite Nõukogu esimees . Isa on võimukas ja sihikindel ning ma kasvasin selles keskkonnas . Kuigi ma ei teinud ühtegi sammu , et sarnaneda temale , on tulemus ikka sama . Kas isa suunas mind samadele radadele ? Ma ei mäleta ühtegi olukorda , kus ta oleks mind teadlikult suunanud . Ning minu lapsed potsatavad ka vist sama kännu ümber : üks on juba juht , teine veel pooljuht .