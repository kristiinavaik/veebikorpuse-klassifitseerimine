kirjak	189965.url	Aseesimees Keit Pentus Me võime minna tänase päevakorra juurde . Vabandust ! Alguseks tuleb meil päevakorda pisut täpsustada . Nimelt jäi neljapäevasel istungil istungi aja lõppemise tõttu pooleli eelnõu <arv> esimese lugemise arutelu ja arutelu jäi pooleli küsimuste juures . Küsimustele vastas juhtivkomisjoni ettekandja Tõnis Kõiv . Nii et ma palun juhtivkomisjoni ettekandja Tõnis Kõivu Riigikogu kõnetooli tagasi . Me võime päevakorraga sealt maalt jätkata , kust ta pooleli jäi . Küsimisjärg jõudis Heljo Pikhofini , nii et küsimuseks sõna Heljo Pikhofile , palun ! Heljo Pikhof Aitäh ! Lugupeetud komisjonipoolne esindaja ! Kas sa kordaksid üle veel need põhjendused , miks Vabariigi Valitsus ei toetanud eelnõu ? Veel parem , kui sa selle ette loed . Tõnis Kõiv Head kolleegid ! Aitäh kõigepealt küsijale ! Loomulikult ei ole mul midagi nende Vabariigi Valitsuse esitatud põhjenduste ülekordamise vastu , kuid , kolleegid , aega kokku hoides , ma arvan , et ma ei tee seda liiga pikalt , vaid ütlen lühidalt . Vabariigi Valitsus ei toeta konkreetset eelnõud , sest eelnõuga muudetakse töölepingu seaduse arutelude käigus sotsiaalpartnerite poolt kokku lepitud põhimõtteid . Eelnõuga muudetakse – tegelikult kõik ülejäänud põhjused on paljuski selle samaga seotud , et muudetakse põhimõtteid . Siis on lisaks ka veel see oluline , et Töötukassal on jätkuvalt vaja taastada need reservid , mis on vajalikud töötuskindlustushüvitiste väljamaksmise tagamiseks ja kõige lõpuks on Rahandusministeerium lisanud , et kõikvõimalike pakutavate lahendute puhul tuleb arvestada ka riigieelarveliste võimalustega ning eelarvepoliitika pikaajalise jätkusuutlikusega . Ka edaspidiseks juba järgnevate küsimuste jaoks ette ma ütlen , et kui mina olen siin puldis sotsiaalkomisjoni ettekandja , siis selle eelnõuga seoses ei ole sotsiaalkomisjonis vahepealsel ajal , see on arutelu katkemisest kuni tänase päevani , mingeid arutelusid toimunud . Aitäh ! Kaia Iva Aitäh ! Austatud ettekandja ! Algatajad on oma eelnõu selgitamisel öelnud , et selle eelnõu eesmärgiks on Töötukassasse kogutud raha kasutamine sihtotstarbeliselt . Kas komisjonis oli jutuks ja oli fakte , kus Töötukassasse kogutud raha oleks kasutud mittesihtotstarbeliselt ? Aitäh ! Tõnis Kõiv Aitäh küsimuse eest ! Tõesti seda sai mainitud ka eelmine kord , et ei esitanud keegi väidet , et Töötukassasse tööandjatelt ja töötajatelt kokkukogutud maksuraha oleks kasutatud kuidagi ebaotstarbekalt või ebasihipäraselt . Aitäh ! Mai Treial Aitäh , proua juhataja ! Lugupeetud ettekandja ! Kas sa oleksid nii hea ja värskendaksid natukene neid seisukohti , mis puudutavad seda , et töölepingu osas on teatud kokkulepped sotsiaalpartnerite vahel sõlmitud ja sa rõhutasid seda , et ei ole nagu neid otstarbekas praegu muuta . Aga ametiühingud selle kokkuleppe ühe osapoolena on küll rõhutanud , et tegelikult on nad väga mures sellepärast , et tööpuudus on väga suur jasamas ka seda , et töötutele makstavad toetused on väikesed . Kas vahepeal on sotsiaalkomisjoni tulnud näiteks ka ametiühingute esindajatelt mingisuguseid täiendavaid ettepanekuid ? Tõnis Kõiv Aitäh küsimuse eest ! Kõige suurem või tähtsam või kõige olulisem põhimõte , mis on sotsiaalpartnerite vahel kokku lepitud ja mida eelnõu esitajad muuta tahavad , on see , et koondamishüvitist ja töötuskindlustushüvitist ühel ajal ei maksta . Ehk siis eelnõu kohaselt maksab Töötukassa isikule välja ühe ja sama ajaperioodi eest nii kindlustushüvitise koondamise korral kui töötuskindlustushüvitise , mis tähendab , et inimene saab eelnõu kohaselt hüvitistena <arv> % oma töisest sissetulekust kuus ja see läheb selgesse ilmsesse vastuollu sellega , mida sotsiaalpartnerid on uue töölepinguseaduse loomise käigus kokku leppinud . Ja samuti see , et kui töötu algatusel töölepingu ülesütlemisel või teenistussuhte lõpetamisel avaliku teenistuse algatusel või teenistussuhte lõppemisel poolte kokkuleppel tekib pealesunnitud töötuse korral õigus töötuskindlustuse hüvitisele madalamas asendusmääras . Eelnõuga soovitakse tõsta hüvitise asendusmäära <arv>%-lt <arv>%-le ja lisaks on siis veel kehtestatud ka eelnevalt <arv>-päevane ooteaeg . Need on need kaks põhilist , mis nende kokkulepetega kokku ei käi ja olen sunnitud uuesti ütlema , et selle eelnõuga seoses , mille ettekandja mina siin komisjoni poolt olen , ei ole sotsiaalkomisjonis mingeid arenguid toimunud . Aitäh ! Aseesimees Keit Pentus Aitäh ! Rohkem küsimusi ei ole . Suur aitäh , austatud ettekandja ! Avan nüüd läbirääkimised ja palun Riigikogu kõnetooli Eiki Nestori , Sotsiaaldemokraatliku Erakonna fraktsiooni esindaja . Palun ! Eiki Nestor Hea juhataja , austatud kolleegid ! Vabariigi Valitsuse arvamused esitatud eelnõu kohta teinekord õnnestuvad , teinekord mitte . See , mille siin kolleeg luges sotsiaalkomisjoni poolt ette , on täielik demagoogia . Demagoogia selles mõttes , et kui töölepinguseaduse väljatöötamisel jõuti kokkuleppele , et ühtpidi muutub tööturg paindlikumaks ja teiselt poolt ka turvalisemaks , siis hiljem Vabariigi Valitsus oma lubadusest taganes , kokkulepet ei pidanud ja võttis kogu selle turvalisuse poole maha . Selle eelnõu eesmärk ongi seda turvalisust taastada ehk nendes määrades maksta hüviseid nii , nagu kokku lepiti ja ühtlasi ka taastada see olukord , et töökoha kaotuse eest , sõltuvalt tööstaažist inimesed saavad ka valuraha selletõttu , et nendel enam töökohta ei ole . Rahast . Kehtiva seaduse alusel , tuginedes nendele prognoosidele , millel põhineb meie eelarve ehk eelmise aasta sügisel tehtud prognoosidele , jääb selle aasta maksemäärade juures Töötukassa plussi kokku <arv>,<arv> % ehk <arv> miljoni krooni võrra . Järgmisel aastal , mil see seadus peaks jõustuma , on Töötukassa ülejääk üle <arv> miljardi krooni . Kui see eelnõu võtta vastu seadusena , siis Töötukassa tagavarad , mis täna on <arv> miljardit krooni , tõusevad veel <arv> miljoni krooni võrra . Raha on olemas ! Nii et sisuliselt , head rahvasaadikud , hääletades te näitate seda – need , kes on selle eelnõu menetlemise poolt , arvavad , et valitsus peab täitma tema poolt sõlmitud kokkuleppeid ja need , kes on selle eelnõu vastu , arvavad , et valitsus võib teha , mis ta tahab . Aitäh ! Tõnis Kõiv Head kolleegid ! Kui varemalt küsimuste puhul oli see koht , kus ei saanud avaldada isiklikku arvamust või lausa fraktsiooni nimel midagi öelda , siis nüüd on selleks küll väga hea võimalus . Kõigepealt ma saangi öelda , et Reformierakonna fraktsiooni arvates on töötajatele vaja esmajoones uut töökohta . Ja need hüvitised on ka olulised just selle uue töökoha otsingul ja käsitletavad ajutise abina . Ja hüvitiste puhul me peame alati küsima , kust see raha tuleb ? Töötukassas ei ole mingisugust imeveskit , mis muudkui jahvatab ja raha tekib ja seda saab välja maksta , vaid see raha tuleb ikkagi tegelikult ju tööl käivatelt inimestelt , kes seda maksavad , kõikidelt ettevõtetelt . Kõrged hüvitised tähendavad kõrgeid makse , kõrged maksud majanduse kidumist , majanduse kidumine uusi töötuid , mis tähendab omakorda suuremat inimeste hulka , kellele tuleb hakata hüvitisi maksma . Alles mõni aasta tagasi tundusid ka Töötukassa reservid hiiglaslikud ja kõlas arvamusi , et lausa ebavajalikult suured – neid ei ole mõtet koguda . Globaalne majanduskriis tõi aga selle karmi reaalsuse koju kätte , et meil on suur tööpuudus ja meil on vaja paljudele inimestele maksta hüvitisi . Selleks , et meil oleks neid hüvitisi võimalik maksta , on töötuskindlustuse maksemäärasid olnud vaja tõsta mitmekordselt . Tuletan meelde , et tööandja maksab töötuskindlustuseks täna palgafondilt <arv>,<arv> % , töötaja <arv>,<arv> % . Perioodil <arv>–<arv> olid samad protsendid mitu korda väiksemad , vastavalt siis <arv>,<arv> ja <arv>,<arv> % . Töötukassa arengukavas on ette seatud eesmärk tagada tööealise elanikkonna võimalikult kõrge tööhõive ja selle eesmärgi täitmist rahastatakse töötuskindlustuse maksetest . Just uute töökohtade loomine vähendab survet Töötukassale . Sest just uued töökohad on need , mis peaks olema meie peaeesmärk , mitte kõrgemad hüvitised . Majanduskriisist ei aita meid välja suurem kulutamine , vaid kohandumine uute oludega – struktuursed reformid , majanduse ümberstruktureerimine ning sellega kaasnev uute töökohtade loomine . Sellega käib loomulikult kaasas Töötukassa jätkusuutlikus , et ühelgi töötul ei mingitki põhjust kahelda , kas Töötukassal on ikka raha , et maksta talle välja hüvitist , et maksta tema koolituse eest , et maksta talle stipendiumi , tema tööpraktika eest , maksta tema tööandjale töötu töölevõtmiseks palgatoetust . Kõikide nende meetmete rahastamises ei tohiks olla töötul ühtegi kahtlust . Eurole üleminek , mille nimel me kõik oleme viimased aasta-poolteist pingutanud , avaldab majandusele väga selgelt positiivset mõju . Rahvusvahelise Valuutafondi hinnangul võib euro kasutuselevõtmine suurendada SKP-d <arv> aasta jooksul <arv>-<arv> % võrra ja tähendada siis keskmiselt <arv>,<arv>-<arv> % täiendavat majanduskasvu aastas . Euro suurendabki meie majanduskeskkonna atraktiivsust , avaldab võimalusi välisinvesteeringute tulekuks ja sealt tulevad ju jälle uued töökohad . Seda on juba võib-olla tüütuseni korratud , aga kordamine on tarkuse ema . Eesti maksukoormuse struktuuris on tööjõu maksude osakaal suur ja see ei soodusta tegelikult investeeringute tulekut Eestisse . Sellepärast on väga selge see , et kui Töötukassas hakkab raha nii-öelda üle jääma ja reservid hakkavad jälle taastuma , siis tuleb ikkagi esimeses järjekorras asuda töötuskindlustuse maksemäära vähendamise teele , et soodustada ettevõtlust ja uute töökohtade loomist . Samuti tuleb vähendada tööjõumakse ja muu hulgas seada sotsiaalmaksule ülempiir , sest see toob Eestile tarku töökohti ja sellega seonduvalt teisigi juurde . Reformierakond ei toeta konkreetset eelnõud hüvitiste suurendamiseks , sest meie toetame pikaajalisi lahendusi ja tegutseme ka selle nimel , et kõigil Eesti inimestel oleks tööd . Me toetame ja langetame neid otsuseid , mis selleni viivad , et oleks tööd . Me soovime Eestit , kus igal inimesel on töökoht ning inimene arendab oma oskusi terve elu , tööturu muutuvate vajadustega kaasas käes , aga mitte Eestit , kus loodetakse võimalikult suurt töötuhüvitist saada . Aitäh tähelepanu eest ! Aseesimees Keit Pentus Aitäh ! Rohkem kõnesoove ei ole , lõpetan läbirääkimised . Kuna antud eelnõu puhul on juhtivkomisjon teinud ettepaneku eelnõu esimesel lugemisel tagasi lükata , siis me peame selle ettepaneku läbi hääletama ja alustame nüüd selle hääletamise ettevalmistamist . Panen hääletusele juhtivkomisjoni ettepaneku Sotsiaaldemokraatliku Erakonna fraktsiooni algatatud töölepinguseaduse ja töötuskindlustuse seaduse muutmise seaduse eelnõu number <arv> esimesel lugemisel tagasi lükata . Palun võtta seisukoht ja hääletada . Hääletustulemused Aseesimees Keit Pentus Ettepaneku poolt hääletas <arv> Riigikogu liiget , vastu <arv> Riigikogu liiget , erapooletuid ei olnud , seega leidis ettepanek toetust ning seaduse eelnõu number <arv> on menetlusest välja langenud .