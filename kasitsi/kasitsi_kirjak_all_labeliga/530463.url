kirjak	530463.url	Koolituse miinimumprogramm Koolituse miinimumprogramm võiks minu arvates koosneda erinevatest osadest : sisseelamiskoolitusest , mõnest pädevuskursusest , seadusest tulenevatest koolitustest ning aeg-ajalt ehk ka arenguvestlustest väljakooruvast arvutikoolitusest . Selline miinimum on täiesti piisav , et audiitorilt linnuke kirja saada . Samas on see väga tehniline , nö vältimatu ja puhtalt administratiivse loomuga tegevus , mille mõju ettevõtte toimimisele ja lõpptulemusele on… täiesti olemas , kuid jääb natuke kesiseks . Esmatasandi juhtide koolitus Mõningad aastad tagasi sai organiseeritud suur koolitus esmatasandi juhtidele ning nende potentsiaalsetele asendajatele . Suuremahuline värk – hõlmas peaaegu <arv> % ettevõtte inimesi , paarile kuule jagatuna kestis <arv> koolituspäeva . Rääkisime kvaliteedijuhtimisest , LEAN printsiipidest , rolliootustest , psühholoogiast , tarneahela juhtimisest ja jumal teab millest veel . Rahvas oli elevil . Rahvas õppis uusi asju . Rahvas tundis ennast enesekindlamalt . Oli koolitajatega väga rahul . Käitumise muutumine ja tulemuslikkuse kasv aga ... Inimesed olid muut(u)miseks väga valmis - kuid otsest ja kiiret tulemuslikkuse kasvu ei toimunud . Lihtsalt ei oldud kindlad , mida siis täpsemalt tegema peaks . Tänaseks on koolitusest palju aega möödas ning ma võin julgelt väita , et enam kui <arv> % saadud teadmistest pole kunagi töökoja „ põrandal “ rakendamist näinud . Koolituse kasutegur Koolituse kasutegurit ei saa niisiis hinnata vahetult peale koolitust mingi küsitluslehega . Saad teada , kas esineja oli OK , kas oli huvitav . See pole täiesti kasutu info , kuid organisatsiooni pikaajalise toime parendamise mõttes siiski väga piiratud infohulk . Loeb see , kui inimesed muudavad oma töökeskkonnas midagi . Loeb , et see , mis muudeti , ka reaalselt midagi paremaks muudab . Niipalju , kui ma ka olen otsinud – organisatsioonispetsiifilist koolitust sa turult ei leia . Ei aita sind avalik koolitus , ei aita siinkohal ka ekstra sinu jaoks tehtud sisekoolitusprogramm . Keegi ei õpeta sulle , kuidas just sinu toodet paremini toota või sinu teenust osutada . Üldised printsiibid – jah , kuid nende tõlkimine tegudeks ja tulemusteks kipub vähe visamalt minema . Selleks , et midagi tõsiselt hästi teha , peab protsesse märksa detailsemalt teadma , kui väliskoolitaja seda reeglina teha saab . Sageli pole neil selleks võimalustki - juurteni jõudmiseks kulub suur hulk aega ja ressursse . Ise protsesse lahates jõuad sa oluliselt sügavama arusaamiseni , mis sinu juures tegelikult sünnib . Õpi ise Minu arvates efektiivseim moodus organisatsioonina õppida ja areneda on meeskondlik probleemilahendus . Kas sa nimetad seda kaizeniks või millekski muuks , vahet ei ole . Võtke reaalne probleem . Pange meeskond kokku . Kui vaja mõnda meetodit või kontseptsiooni õpetada , siis tee seda käigult ja võimalikult lühidalt . Kui sa meetodeid ei tunne , siis otsi ise või lase mõnel nutikamal tegelasel sellega tegeleda . Tehke ajurünnakuid probleemi põhjuste ning võimalike lahenduste kohta . Minge ja vaadake oma silmaga , kuidas asjad töötavad . Tehke eksperimente . Otsige seoseid . Jagage saadud teadmisi . Ära ole arengupidur Juhtkond , kes ei viitsi mässata probleemide lahendamisega , on tihtipeale oma organisatsiooni suurim pudelikael . Alahinnates meeskondlikku probleemide lahendamise kiirust ning ülehinnates oma võimekust asjadest adekvaatselt aru saada , jätad sa kogu potentsiaali kasutamata . Selle potentsiaali saad ära kasutada - pannes oma meeskonna õppima . See ei tähenda aga üksnes ja alati koolitust .