kirjak	100662.url	Tere ! Valitsus suurendas selle aasta sisserände piirarvu <arv> isiku võrra , kuna seni kehtinud piirarv täitus juba augusti lõpus . Piirarvu suurendamisest räägib meile lähemalt siseminister Ken-Marti Vaher . Valitsus otsustas haridus- ja teadusministri ettepanekul muuta haridus- ja teadusministeeriumi põhimäärust , millega muudetakse ministeeriumi struktuur paindlikumaks ja efektiivsemaks . Luuakse planeerimise asekantsleri ametikoht , kaob ministeeriumis üks juhtimistasand , talitused kaovad ära . Juhtimine muutub efektiivsemaks , ametnike arv ei suurene . Valitsus tegi Riigikogule ettepaneku muuta lennuseadust , mereohutuse seadust ja raudteeseadust , et suurendada transpordiohutust . Selleks koondatakse transpordiõnnetuste ohutusjuurdlusalane pädevus ühte organisatsiooni ja selleks organisatsiooniks saab ohutusjuurdluse keskus . See organisatsioon hakkab paiknema majandusministeeriumi haldusalas . Täiendavaid eelarvelisi vahendeid see ei nõua , sest et need eelarvelised vahendid on majandus- ja kommunikatsiooniministeeriumis juba praegu olemas . Valitsus kiitis heaks Eesti Vabariigi ja Tšehhi Vabariigi salastatud teabe vahendamise ja vastastikuse kaitse kokkulepe . See on suhteliselt tavapärane , selliseid kokkuleppeid on meil väga-väga paljude riikidega sõlmitud . Minu poolt kõik . Juhataja Ken-Marti Vaher Suur aitäh ! Täna oli Vabariigi Valitsuses kaks olulist otsust , mida tahan teiega jagada . Kõigepealt juba mainitud sisserände piirarvu suurendamine . Teatavasti on Vabariigi Valitsusel õigus seaduse alusel suurendada sisserände piirarvu Eestis . Sisserände piirarv oli seni <arv> isikut . On teatud osa , mille võrra on valitsusel õigus põhjendatud juhtudel seda piirarvu suurendada . Põhjendatud juhtum ja argumentatsioon on olemas lähtuvalt sellest , et sisserände piirarv on tõesti tänaseks täitunud . Põhjus on eelkõige selles , et võrreldes eelmise aastaga on kahekordistunud nende isikute arv , kes on taotlenud seadusekohast tähtajalist elamisluba Eestis registreeritud äriühingu juhtorgani liikmena . Teatud juhtudel võib kahtlustada , et seaduses antud võimalusi on ka mitte õigesti kasutatud , fiktiivselt elamisloa saamiseks . Tõenäoliselt on Eestis fiktiivselt moodustatud äriühinguid . Et tähtajalist elamisluba taotlevad heausksed ja tõesti Eestile lisaväärtust toovad isikud ei satuks ohtu - olgu need siis seotud investeeringutega või kõrgelt kvalifitseeritud oskustööjõu Eestisse tööle asumisega . Piirarvu suurendamine sai täna valitsuses ka heaks kiidetud . Selle piirarvu muutmisega probleem kindlasti ei kao , siseministeerium on algatanud välismaalaste seaduse muutmise eelnõu ettevalmistamise koostöös teiste ministeeriumidega . See töö täna käib . Lisaks valitsuse tänasele otsusele pean ma õigeks ka siseministri määruse kehtestamist , mis selle piirarvusiseselt paneb välismaalaste seaduses sätestatud aluseid arvestades paika teatud kvoodid ehk siis kui palju on võimalik seda piirarvu tõsta näiteks ettevõtluse alusel elamislubade taotlemise suhtes , kui palju töötamise suhtes , kui palju näiteks legaalset sissetulekut omades , mis on ka üks alus välismaalaste seaduses . Sellise sisemise kvoodi kehtestamine on lähiajal kavas . Teine oluline otsus oli täna kaitsepolitsei uurimispädevuse laiendamine korruptsioonikuritegude uurimisel . See tähendab lihtsalt öeldes seda , et senisest politsei alluvusest on toodud kaitsepolitsei alluvusse eelkõige nendes juriidilistes isikutes toimuvad võimalikud korruptsioonijuhtumid , ms on kas riigi osalusega või riigi poolt asutatud või avalik-õigusliku staatusega . Neid juriidilisi isikuid on päris hulk . Loomulikult peab olema täidetud ka teine tingimus ehk korruptsioonijuhtumid on ohuks riigi julgeolekule , mõlemad alused peavad olema täidetud . Kui me räägime , millised võivad olla näited kõige olulisematest juriidilistest isikutest , keda see otsus puudutab , siis on Eestis <arv> avalik-õiguslikku juriidilist isikut . Nendest suuremamahulisi tehinguid teevad kindlasti Haigekassa , Töötukassa ja Tagatisfond , mitmed ülikoolid , Kultuurkapital , on ka Arengufond . Riigi äriühingutest rääkides Eesti Energia , Riigi Kinnisvara AS , Tallinna Sadam , Eesti Post , Eesti Raudtee jne , jne. Riigi äriühinguid on veelgi rohkem kui avalik-õiguslikke juriidilisi isikuid . Kaitsepolitseil on alates tänasest pädevus ja ka kohustus korruptsioonijuhtumeid kaardistada , avastada ja loomulikult ka uurida . Lisaks läks Vabariigi Valitsuse tänase otsusega kaitsepolitsei pädevusse ka neli karistusseadustikus sätestatud kuriteokoosseisu , mida saaksime siduda ja millel on tihe puutumus altkäemaksu või pistise võtmisega , nagu näiteks usalduse kuritarvitamine , riikliku järelevalve ebaseaduslik teostamine , mõjuvõimuga kauplemine ja ka toimingupiirangu rikkumine suures ulatuses . Pidasime õigeks ka nende kuritegude suhtes kaitsepolitseile pädevuse andmist , eelkõige keskvalitsuse osas ja kuue suurema linna osas . On täpsustatud kuriteo aluseid , mille suhtes kaitsepolitseil on samuti pädevus uurimist teostada . Kokkuvõttes – tänasest sai politsei ja kaitsepolitsei vaheline pädevuse jaotus korruptsiooni uurimise suhtes veelgi selgemaks . Nii , nagu koalitsioonileppes IRLi ja Reformierakonna poolt on kokku lepitud , laiendame kaitsepolitsei pädevust korruptsioonijuhtumite , kõikide nende korruptsioonijuhtumite uurimisel , millel on oht Eesti julgeolekule . Meie selge arusaam on , et kaitsepolitseil on täna kõige suurem pädevus ja võimekus sääraseid korruptsioonijuhtumeid uurida ja seda tuleb maksimaalselt ära kasutada . Tänan ! Juhataja Keit Pentus Valitsus otsustas täna , et võtame oma õigusesse üle Euroopa Liidu direktiivi nõuded CO<arv> maapõues säilitamise kohta . Need nõuded käsitlevad süsinikdioksiidi kogumist , transportimist ja säilitamist , mille lõppeesmärk on suunata CO<arv> maapõue ja eemaldada see sel kombel pikaks ajaks atmosfäärist . Siinkohal on paslik teha üks täpsustus – Eesti tingimused ei ole sellised , mis lubaksid meil maapõues CO<arv> pikka aega säilitada , küll aga on meil võimalus pärast selle seadusemuudatuse vastuvõtmist hakata CO<arv> transportima sellistesse kohtadesse , kus selle maapõues säilitamine võimalik oleks . Kõige lähemal asuv võimalus selleks on meil Lääne-Lätis . Aga Euroopa Liidus on vastavad võimalused ka näiteks Taanis . Täiesti eraldi suund selles vallas , mis väärib kindlasti edasiarendamist , on Tallinna Tehnikaülikooli Mäeinstituudi poolt läbiviidavad katsetused ja uuringud . Nende kohaselt oleks Eesti soojuselektrijaamades tekkivat tuhka ja jäätmeid võimalik siduda süsihappegaasiga ja kasutada seejärel ka karjääride ja kaevanduste tehnoloogilise täitematerjalina . Nii et igal juhul on see üks nendest näidetest , kus sellise tehnoloogia edasiarendamine saab lähiajal ilmselt olema üks väga oluline suund . Valitsuses oli täna ka kaks punkti , mis puudutasid meie kalavarusid . Esimene nendest on hea uudis kõigile nendele kalameestele , kes jälgivad kõiki ettenähtud reegleid . Muudatus teeb kindlasti elu kibedamaks nendel , kes röövpüügiga tegelevad või kes siis kalastades ühte- või teistmoodi seadust rikuvad . Nimelt on praeguseni kehtiv olnud <arv>. aastast saadik , küll mõnede hilisemate muudatustega kalavaru kahjustamise määrus , mille täna valitsus oma istungil nüüdisajastas ja mille tulemusel suurendasime summasid , mis kalavaru kahjustamise korral ühe kala eest maksta tuleb . Näiteks ühe forelli puhul on see praeguse <arv> euro asemel edaspidi <arv> eurot , angerja puhul üle <arv> euro asemel <arv> eurot . Üldine põhimõte on loomulikult see , et mida rangemini kaitstud kala , seda suurem on ka kahju hüvitamise määr . Määruses sisaldub ka see , et vältimaks edaspidi olukordi , kus selgelt on seadust rikutud , aga kala ei ole enam ühes tükis ja seetõttu ei ole võimalik tüki hinda määrata , on sellisel juhul võimalik kahju hinnata ka kaalu järgi . Igal juhul on soovitus seaduses kehtestatud reegleid täita , siis ei tule kallimat määra ja kallimat kahju ka hüvitama hakata . Eelmise aasta kohta võib-olla mõned näited – meil oli ligi <arv> kalapüügi valdkonnaga seotud õigusrikkumist , mis on keskkonnarikkumistest arvuliselt üks kõige suuremaid . Angerjapüük Kuremaa järvel sai reguleeritud täpsemini sel viisil , et kehtestasime tasu Kuremaa järvel avaveemõrraga angerja püüdmise eest . Selle tasu suurus on <arv> eurot <arv> senti . Angerja püügi eest kogutud raha läheb Eesti vetesse angerjate taasasustamiseks . See sama raha jõuab kõik tuleviks kalameeste enda paremate püügivõimaluste kaudu nendeni tagasi . Ma puudutaks natuke kabineti istungit . Kabineti istungil oli täna päevakorras muuhulgas üks punkt , mis puudutas Eesti taotlust Euroopa Komisjonile meie elektritootmise moderniseerimise osas alates aastast <arv> . Kabineti selle otsuse kohaselt läheme Eesti riigi poolt Euroopa Komisjoni taotlusega suunata umbes <arv> miljoni euro väärtuses lubatud heitgaasiühikuid tasuta ehk siis ilma , et elektritootjad selle eest maksma peaks , riigi arvelt otse elektritootjatele . Tingimus on see , et nad selle arvelt oma elektritootmist moderniseeriksid . Konkreetses investeeringute kavas , mille Euroopa Komisjonile esitame , on <arv> investeeringuprojekti . Kõige suuremad nendest on Eesti Energia kahe uue katla investeeringud . Kui räägime eraldatavates ühikutest , siis kokku on selle investeeringute kava kaudu valitsusel soov saada Euroopa Komisjonilt heakskiitu <arv>,<arv> miljoni ühiku eraldamiseks . Eesti Energia osa sellest on <arv> miljonit ühikut , ülejäänute osa on oluliselt väiksem , kuna ülejäänutel nii suuri investeeringuid elektritootmise moderniseerimiseks alates <arv>. aastast kavas ei ole . Kava edasine saatus peaks siis täpsemalt selguma järgmise poole aasta jooksul . Komisjonil on võimalus kõiki neid projekte ükshaaval hinnata . Millisel kujul ta siis lõpuks heakskiidu saab , selles osas oleme poole aasta pärast targemad . Aga täna sai see põhimõtteline ettepanek valitsuskabineti heakskiidu ja sellisel kujul me investeerimiskava Euroopa Komisjonile esitame . Aitäh ! Juhataja Siim-Valmar Kiisler Aitäh ! Esitasin täna valitsusele kaks aruannet . Kõigepealt ülevaate ruumilise planeerimise alase tegevuse kohta . Nimelt on meil planeerimisseaduses selline punkt , et pärast korralisi Riigikogu valimisi on regionaalminister kohustatud esitama aruande valimisperioodi jooksul toimunud muudatustest olukorras planeerimise valdkonnas . Oluline punkt selles ülevaates on kõigepealt see , et meil jõustusid mitmed muudatused <arv>. aastal seoses planeerimisseadusega , mis on muutnud avalikkuse jaoks selle protsessi tunduvalt avatumaks , ülevaatlikumaks . Meil on nüüd seadusesse sisse kirjutatud kohustus , et kinnisvara naaberkrundi omanikke tuleb informeerida kirja teel sellest , kui algatatakse planeerimismenetlus mõnele krundile . On kohustus see ala tähistada infotahvliga ja kui näiteks asumi seltsid soovivad saada infot kõigi algatatud planeeringute kohta , siis on omavalitsused kohustatud ka neid hoidma pidevalt kursis just algatatud planeeringuga . See on oluline selleks , et inimesed teaksid juba varakult , kui kuskil midagi uut plaanitakse , et vältida neid olukordi , mida siin Eestis on päris palju ette tulnud , et inimesed saavad teada näiteks nende naaberkinnistule ehitatavast mingist hiigelsuurest hoonest alles siis , kui kopp on juba maasse pandud ja sisuliselt enam kaevata pole kuhugi ega kellelegi . Nüüd saavad inimesed selle info varem . Linnad ja vallad ja maavalitsused on kurtnud , et see on toonud tööd juurde , kirju tuleb saata rohkem , aga inimeste kindlustunne on kindlasti kasvanud . See on siin aruandes selgelt välja toodud . Kui rääkida veel meie planeerimisalasest tegevusest laiemalt , siis olulisem on siin meie linnade ja valdade üldplaneeringute olemasolu . <arv>. aastast on kõigile meie omavalitsustele kohustuslik , et oleks üldplaneering olemas , aga meil on siiamaani <arv> omavalitsust , nende hulgas neli linna , kes ei ole üldplaneeringut siiamaani kehtestanud . On arusaadav , et kui inimesed ka plaanivad näiteks soetada kinnisvara või asuda elama mõne omavalitsuse territooriumile , siis nende jaoks on oluline , mis nende ümbruses edaspidi toimuma hakkab . Panen väga südamele mõelda selle peale , kuidas need planeeringud saaksid kõik vastu võetud omavalitsuste poolt . Riigikogu liikmete poolt on pakutud erinevaid sanktsioone välja , kuidas neid omavalitsusi ikkagi ka karistama asuda , kui nii pikalt seadust ei täideta . On pakutud välja , et detailplaneeringut ei saagi nii kaua vastu võtta , kuni üldplaneeringut ei ole kehtestatud . Aga see oleks minu arust liiga karm karistus just sellele inimesele , kes selle linna või valla territooriumil elab . Ega siis tema ei ole otseselt selles süüdi , et tema ei saa oma maja ehitama hakata või krundil midagi muuta . Küll aga olen nõus ettepanekuga , et need omavalitsused , kes jätkuvalt üldplaneeringut vastu ei võta , ei saaks edaspidi regionaaltoetusi nii lihtsalt . Et see omavalitsus ei saa siis toetust , kui ta ei ole oma tegevust seadusega kooskõlla viinud . Üks probleem on see ka , et <arv> omavalitsusest <arv>-l on tööl valdkonna spetsialist , kes tegeleb puhtalt planeerimisalase tegevusega ja kellel on selle ala või sellele lähedane haridus , kas siis arhitektuurialane või maastikuarhitektuurialane või geograafiaalane . See haridusküsimus on ka üks suur probleem . Õnneks saab nüüd lähiajal teoks erinevate ülikoolide koostöös , eriti Tartu Ülikooli eestvedamisel planeerimisalase magistriõppe alustamine . See on minu arust suur probleem olnud , et Eestis sedalaadi haridust pole siiamaani magistri tasemel antud . Spetsialistide puudus annab ennast tunda , kui räägime tõesti inimeste kindlustundest , see on oluline valdkond . Üks väga huvitav valdkond on merealade planeerimine . Siin on ka teistel riikidel samad probleemid , ega siin väga palju pole saavutatud . Näiteks kohtumisel Baltimaade ministritega leppisime kokku , et teeme ühise töörühma lätlaste ja leedulastega , et koos arutada ühiste merealade planeerimist . On selge , et siin on väga palju erinevaid küsimusi , keskkonnaalaseid , riigikaitsealaseid piiranguid ja siin on selgust rohkem vaja . Teine aruanne , mille ma esitasin valitsusele , on kodanikualgatuse toetamise arengukava aastateks <arv>–<arv> . See oli tegevusaruanne . Kui meie kodanikuühiskonna edenemisest rääkida , siis teiste riikide võrdluses tuuakse meid siin väga positiivselt välja . Eestlastele meeldivad indeksid , on olemas nn USAID indeks , kus hinnatakse kodanikuühenduste olukorda . Kõige kõvem hinne on sel skaalal <arv> , kõige nõrgem <arv>. Eesti hinne on <arv>,<arv> . Võrdluseks , Tšehhil on näiteks <arv>,<arv> või Sloveenial <arv>,<arv> . Üldine tulemus on seal see , et Eesti on ees teistest Ida-Euroopa riikidest , suhteliselt samal tasemel Kesk-Euroopaga . Nendes hinnangutes jääme maha Põhja-Euroopa riikidest . Positiivne on selle perioodi jooksul kindlasti kodanikuühiskonna sihtkapitali käivitamine , mis on andnud meie kodanikuühendustele võimaluse saada toetust , et nad saaksid oma tegevust arendada . Siin on head näited , näiteks patsientide esindusühing ja võib ka teisi välja tuua . Üks aspekt on kindlasti kaasamine – kui palju meie riigi omavalitsusasutused kaasavad oma otsuste tegemisel ja eelnõude väljatöötamisel meie kodanikuühendusi . Võin võrdlusena öelda , et kui varem oli pigem probleem see , kaevati selle üle , et ei kaasatud , võetakse otsused vastu ja ei räägita , siis täna , kui etteheiteid on , siis sellelt , et kaasamine on formaalne , mis tähendab , et üks samm on kindlasti edasi astutud . Kaasatakse küll , aga öeldakse , et ei kaasatud piisavalt sisuliselt . Kindlasti on ka siin selgelt arenguid olnud . Üldse on see teema ühiskonnas tähtsuselt mõne aastaga ikkagi , nagu te ise näete , väga tugevalt tõusnud . Kui inimeste tegevust vaadata : mittetulundusühingute arv on kasvanud väga tugevalt proportsionaalselt . Annetajate arv on kasvanud , annetuste arv on kasvanud . Paraku on vähenenud annetuste keskmine suurus . Arusaadav , ajad on olnud raskemad ja inimesed on olnud kokkuhoidlikumad , aga annetavad üksiktegevusena kindlasti kokkuvõttes rohkem . Ja mis on selgelt kasvuteel , on vabatahtlik tegevus . Kõik küsitlused näitavad , et järjest rohkem on inimesed valmis vabatahtlikku tegevusse oma aega ja ressurssi panustama . See on kõik . Aitäh ! Küsiks selle teise kabinetis arutlusel olnud teema kohta , VEB Fondi hüvitamise kohta , mis variandid seal arutlusel olid teil ? Andrus Ansip Jah , me kuulasime informatsiooni selles küsimuses ära . Teatavasti need kunagised ja ka praegused siis Vnešekonombanki kreeditorid on esitanud hagisid Eesti Vabariigi vastu , Eesti Panga vastu , Ühispanga vastu ja kõikides kohtuinstantsides on nad alati kaotanud . Halduskohus kohustas Eesti riiki langetama selles küsimuses otsuse . Ja see ei tähenda seda , et halduskohus oleks kohustanud Eesti riiki maksma . Eesti riik ei ole kunagi olnud Vnešekonombanki kreeditoride ees võlgu ja Eesti riik on üritanud aidata neid , kelle raha Venemaal külmutati . Aga tuleb tunnistada , et see abi pole olnud tulemuslik . Järgnevad käigud peaksid olema meie meelest sellised , et kõik kreeditorid , kelle nõuded on koondatud VEB Fondi , võiksid veel kord kaaluda , kas nad ei taha mitte iseseisvalt , ilma selle fondita oma nõudeid rahuldada . Siiani on põhikirja järgi kõigil kreeditoridel õigus võtta oma nõudeid VEB Fondist välja ja minna neid omal käel rahuldama . Kas see üritus on olnud tulemuslik või mitte , seda mina ei tea . Aga ma tean seda , et neid omal käel nõuete rahuldajaid on olnud . Kui kõik need , kes on tahtnud seda võimalust kasutada , omal käel asju ajada , on oma nõuded välja võtnud VEB Fondist , siis tuleb see fond likvideerida . Ja tema käes olev vara ehk siis nõuded enampakkumisel maha müüa ja enampakkumisel saadud raha jaotada nende vahel , kellel on nõudeid VEB Fondi vastu . See on põhimõtteline lähenemine , mille valitsuskabinet täna heaks kiitis . Juhataja Aitäh ! Ja Andres . Andres Einman , BNS Täna oli kabinetis ka siseministri ülevaade Eesti ettevalmistustest IT agentuuri peakorteri Eestisse toomisel . Kui avalik see ülevaade on , saab sellest ka midagi rääkida ? Ken-Marti Vaher Saab ikka rääkida . Praegu on ettevalmistamisel asukohamaa lepingu teema . <arv>.-<arv>. september olid Euroopa Komisjoni esindajad ka Eestis , kohtusid siseministeeriumi ja välisministeeriumi esindajatega . Vaadati üle ajutine asukoht IT agentuurile ja loomulikult arutati ka alalist asukohta . Teatavasti Eestil on kohustus see asukoht IT agentuurile tagada . Selle võtsime me oma pakkumises , kui me IT Agentuuri kandidaatriigiks oma taotluse sisse andsime juba siin mõned aastad tagasi . Moodustasime täna ka töörühma erinevate ministeeriumi ametkondade vahel , mis valmistab ette meie seisukohad asukohamaa lepingu suhtes ja arutab läbi ka erinevad muud küsimused . Paari sõnaga lihtsalt sellest , millest me selle IT Agentuuri puhul tegelikult räägime ? Tegemist on suuremahuliste IT-süsteemide opereerimise , juhtimise ja haldamisega ehk siis täna on tegemist seal varjupaiga taotlejate sõrmejäljesüsteemiga näiteks ja viisa taotlejate süsteemiga , mis on väga-väga mahukas . Teatavasti mitteametlikul kohtumisel Poolas Euroopa Komisjon tutvustas ka nn uute tehnoloogiate kasutuselevõttu edaspidi , mis eelkõige puudutab Euroopa Liidu välispiiri tugevdamist . See tähendab seda , et tahetakse sisse viia näiteks väljujate ja sisenejate , Euroopa Liitu väljujate ja sisenejate ühtset andmebaasi , mille opereerimine saaks samuti olema IT Agentuuri pädevuses ja vastutuses . Ja veel mitmed muud ettepanekud , mille kogumaht on <arv>,<arv> miljardit eurot . See oli see , mida meile tutvustati siin paar kuud tagasi Poolas ja Euroopa Komisjon tuleb oma täpsustatud eelarve ja ettepanekutega järgmise aasta alguses välja . Seega IT agentuuril saab olema üsna suur ja tõsine vastutus kõikide , nii uute tehnoloogiate kui ka tänaste IT süsteemide opereerimise üle . Tänase hetke seisuga on Euroopa Komisjon andnud teada , et IT agentuur peaks käivituma Eestis juulis <arv> . See tähtaeg võib ka muutuda , sest mõned muud asjad on veninud . Tänane kuupäev on aga sisuliselt selle järgmise aasta keskpaigaga välja käidud ja juttu on kuskil ligi <arv> inimesest , kes siis tööle asub . Selle aasta lõpul kuulutatakse välja konkurss ka peadirektori valimiseks . Täpsemalt öeldes toimub see novembris . Loomulikult ka muu personali valiku osas ka <arv>. aasta sees . Selle jutu kokkuvõte on see , et käivitumine on intensiivselt alanud . Teatavasti viimased juriidilised nüansid kõrvaldati alles üsna hiljuti IT agentuuri asukoha suhtes Euroopa Liidu institutsiooni tasemel , aga see septembri keskel toimunud külaskäik andis meile üsna selge veendumuse , et ka Euroopa Komisjon tahab siin edasi liikuda võimalikult kiiresti . Tänan ! Juhataja Lauri Linnamäe , ERR Peaministrile üks pikk ja üks lühike küsimus . Põllumehed väga nördinud uue eelarveperioodi põllumajandustoetuste kohta . Andrus Ansip Kas on uus eelarveperiood kusagil juba kuidagi fikseeritud , et olla nördinud ? Lauri Linnamäe , ERR Praegustel andmetel siiski ülekohus jätkub , et kolm korda väiksemad Euroopa keskmisest need põllumajandustoetused . Andrus Ansip Käivad läbirääkimised ja need läbirääkimised kindlasti ei ole selles staadiumis , et kellelgi tuleks täna juba oma nördimust välja ütelda . Läbirääkimised on väga algstaadiumis ja nagu ikka niisugustel puhkudel , neto maksjad ütlevad , et peaks vähendama siis seda finantsperspektiivi mahtu näiteks <arv> protsendi võrra ja neto saajad ütlevad , et mõistlik oleks suurendada finantsperspektiivi mahtu . Aga nagu me mäletame , möödunud finantsperspektiivi läbirääkimistest , siis lõppstaadiumis need läbirääkimised keskendusid sellele , et kas on õige maksta ühisesse eelarvesse <arv>,<arv> % rahvuslikust kogutulust või <arv>,<arv> % . Ehk siis neto maksjad olid nõus maksma <arv>,<arv> % ja saajad tahtsid saada <arv>,<arv> % . Ülemkogus lepiti kokku <arv>.<arv> % , aga Euroopa Parlament pani veel <arv>,<arv> % otsa , nii et lõpuks lepiti kokku siis , et eelarve maht on <arv>,<arv> % rahvuslikust kogutulust . Ma lihtsalt kirjeldan , kus kohal me oma läbirääkimistega praegu oleme . Ma arvan , et jah , nördinud me peaksime praeguse olukorraga olema . Me ei ole rahul sellega , et meie põllumehed saavad toetusi märksa vähem kui Lääne-Euroopa põllumehed . Meie huvides on eelkõige võrdne kohtlemine , olgu need toetused siis suuremad või väiksemad , see polegi nii oluline . Oluline on , et kõiki turul tegutsejaid koheldakse toetuste mõttes võrdselt ja praegu me seda võrdsust ei näe . Milliseks tulevikus olukord kujuneb , praegu minu meelest on veel väga vara hinnanguid anda . Ma ei tea , millele te praegu tuginete , mõnele ajalehele , mingisugustele vihjetele kusagilt .. Lauri Linnamäe , ERR Balti riikide põllumehed saatsid Jose Manuel Barrozole lausa kirja , et .. Andrus Ansip Tubli . Kirjutada tuleb ikka selles staadiumis , kus ühed nõuavad <arv> % eelarve vähendamist ja teised <arv> % eelarve suurendamist . Ikka tuleb kirjutada . Ja mul endalgi mõte kirjutada , aga mitte küll konkreetselt sel teemal . Lauri Linnamäe , ERR Kas teie sõnum põllumeestele on see , et võitlus jätkub ja need toetused ei jää selliseks , nagu praegu siis põllumeestele paistab ? Andrus Ansip Täpselt . Sõnum on selline , et võitlus jätkub ja me oleme huvitatud ebavõrdsuse kaotamisest Euroopa Liidus ja praegune põllumajandustoetuste jaotamine on meie hinnangul selgelt ebavõrdne , ebaõiglane . Lauri Linnamäe , ERR Lühike küsimus puudutab ka VEB Fondi . Rääkisite päris pikalt-laialt , aga kui see nüüd .. Andrus Ansip Ei rääkinud ju pikalt-laialt . Minu puhul oli see ikka väga lühike vastus . Lauri Linnamäe , ERR Kui see jah-ei küsimusele taandada , kas teie sõnum VEB Fondi osaku omanikele on see , et riigi käest te raha ei saa ? Andrus Ansip Jah , minu sõnum on selline , et Eesti riik ei ole Vnešekonombanki kreeditoridele midagi võlgu . Eesti riik ei ole nende käest raha ära võtnud . Nende raha külmutati Venemaal Vnešekonombangi poolt ja Eesti riik pole nendelt midagi ära võtnud . Ja kui ka omal ajal VEB Fond loodi , siis oli väga selge sõnum : kõik , mis nõuete rahuldamise eest saadakse Vnešekonombankist , jagatakse Vnešökonombanki kreeditoride vahel , kui ei saada , jäävad nõuded ka kõik rahuldamata . Minu meelest on see ka kõigele lisaks õiglasem lahendus . Me ju teame , et VEB Fondi süüdistamine on kerge tulema , aga süüdistamiseks väga palju alust ei ole , sest kui teine pool põhimõtteliselt ei suhtlegi VEB Fondiga ja suhtlemise eeltingimuseks oleks see , et Eesti Vabariik võtaks enda kanda mingi osa Nõukogude Liidu välisvõlast , siis selge see , et Eesti riik sellist eeltingimust kindlasti täitma ei hakka . Seega võib-olla et ongi nii , et kõik Vnešekonombanki kreeditorid eraldiseisvana võivadki olla edukamad kui VEB Fond . Aga kas nad VEB Fondi likvideerimisel mingis osas oma nõude rahuldatud saavad või mitte , seda on mul vara öelda , see selgub likvideerimismenetluse lõpetamise järel . Juhataja