kirjak	100108.url	Armulaud hoiab sidet elavana « Sest minu liha on tõeline roog ja minu veri on tõeline jook . Kes minu liha sööb ning minu verd joob , see jääb minusse ja mina temasse . Nii nagu elav Isa minu on läkitanud ja mina elan Isa läbi , nii elab ka see , kes mind sööb , minu läbi . See ongi leib , mis on alla tulnud taevast . See ei ole niisugune leib , mida teie esiisad sõid , ja surid . Aga kes seda leiba sööb , elab igavesti . » Seda ütles Jeesus Kapernauma sünagoogis õpetades . Siis paljud tema jüngrid ütlesid seda kuuldes : « See sõna on ränk , kes suudab seda kuulda ? » Aga Jeesus , kes sisimas teadis , et ta jüngrid selle pärast nurisevad , ütles neile : « Kas see ärritab teid ? Aga mis on veel siis , kui te näete Inimese Poega üles minevat sinna , kus ta oli enne ? Vaim on see , kes elustab , lihast ei ole mingit kasu . Sõnad , mis ma teile olen rääkinud , on vaim ja elu . Kuid teie seas on mõned , kes ei usu . » Jeesus teadis ju algusest peale , kes on need , kes ei usu , ja kes on see , kes tema reedab . Ja ta ütles : « Seepärast ma olengi teile öelnud , et keegi ei saa tulla minu juurde , kui talle ei ole seda andnud Isa . » Jh <arv>:<arv>-<arv> Alati , kui ma ajateenijatega Lagedi Vabadussõja muuseumis olen käinud , on sealne muuseumi juhataja Johannes Törs kirjeldanud II maailmasõja jubedusi . Muu hulgas räägib ta sellest , kuidas sõja käigus suured Ukraina külad sisse piirati ja inimesed nälgima jäeti . Tulemus oli see , et inimesed hakkasid üksteist sööma . Selliseid juhtumeid on maailma ajaloos tegelikult rohkemgi . Seda , millist õudustunnet inimsöömise nähtus muuseumi juhatajas tekitas , saab aimata vaid inimest ennast kuulates . Olles ise sõja kannatustest puudutatud , andis ta kõike värvikalt edasi , kuigi ta on ka muidu hea jutuga mees . Õigustatult ei saanud kogu tema pahameele osaliseks mitte need inimesed , kes üksteist olid ellujäämise nimel sunnitud sööma , vaid külade sissepiirajad , kes selle kõik põhjustasid . Enamuses kultuurides antakse inimesesöömisele väga tugev ja negatiivne hinnang , kõik see tundub olevat täiesti ebainimlik . Jeesuse-aegses kultuuris ei olnud hinnang teistsugune . Kuid lisaks humaansele kaalutlusele rääkis inimesesöömise ja vere joomise vastu veel üks väga tugev argument – usuline argument . Nimelt olid inimese söögiks vaid taimed ja teatud loomad , kusjuures inimesesöömine ei tulnud kõne alla , mistõttu ei ole seda isegi keelama hakatud . ( Prohvetikirjanduses on viiteid , et väga rängaks patu karistuse märgiks oli see , kui Iisrelis pidi sõjaaegse piiramise sunnil üks inimene teist sööma ) . Vere joomise keeld oli Jumala poolt selgesõnaliselt Vanas Testamendis antud ja selle vastu eksijaid tabas surmanuhtlus . Kui Jeesus oma liha söömisest ja vere joomisest räägib , tuleneb sellest nurin Jeesuse vastu ja Tema sõnade mittemõistmine . Jeesuse kõnet oma liha söömisest ei pruugi mõista vaimulikus mõttes , selliselt nagu meie kirikus tõelise Kristuse ihu armulaualeivana sööme . Jeesuse keelekasutus räägib vähemalt väliselt sõna otseses mõttes liha « närimisest » ja vere joomisest – see kõik oli juutlikule usulisele ja kultuursele keskkonnale täiesti vastuvõetamatu . Vaevalt , et inimliha söömisega ja vere joomisega isegi sümboolses tähenduses oleks lepitud . Jumala kokkupuude maailmaga räägib meile ühte keelt – Jumal tuli Jeesuse kaudu maailma sellisel viisil , millest inimese mõtlemine ei suutnud aru saada . Jutluse kirjakoht kinnitab seda ju selgesti . Kuigi meie oleme tänapäeval armulaua tähenduse endale selgeks teinud , kohtub Jumal meiega ikkagi sama ootamatult , sest Tema saab oma piiramatuses valida vahendeid , kuidas ennast meile ilmutada . Meie nendest vahenditest aru ei saa . Isegi kui me loeme Piiblit ja Jumala sõna sealt vastu võtame , tunneme küll , et Jumal meid puudutab või kõnetab , aga midagi enamat me öelda ei saa . Siit tulenevad pahandused , sest meie ei suuda Jumalaga kohtumist kontrollida , kuigi tahaksime . Kui seaksime oma kindluse teatud reeglite täitmisele , oleks seisukord tunduvalt lihtsam . Samas ei ole armulaud antud selleks , et inimest hirmutada . Algristikogudus on oma algusest peale võtnud omaks ristimise ja armulaua . Oli ju ristimine oma sõnumis hirmutav , sest kõik « vanad inimesed tuli ära uputada » , mis tähendas , et risitava jaoks ei olnud maailm enam endine , vaid kogu elu oli täidetud uuestisünniga . Sakramendid on Jumal andnud osaduseks Tema ja inimese vahel . Kui ristimine on ühekordne ja liidab inimese Jumalaga selles elus ja sealt edasi , siis armulaud hoiab sidet elavana kogu inimese elu jooksul . Jumala saladustest on raske kõnelda teistmoodi kui piltides . Ütleksin siis nõnda , et ristimine on kui usu taim , mis inimese sisse on antud ja armulaud on selle taime kastmine elava veega . Selle valgusel rõhutaksin armulaua toimumise olulisust ja iga koguduseliikme aktiivset osavõttu armulauast . Eluvesi on sõnas ja sakramentides , kui me oma usu taime tahame hoida elavana ja jõulisena , siis peame püüdlema pidevalt selle eluvee poole ( pean eluveena silmas ka Kristuse verd ) . Võib-olla aitabki see eluvesi meil usus kasvada , kui me ei püüa usu saladusi endale mõistusega selgeks teha , vaid seda usu tundega vastu võtta . Selle kaudu saame olla ka Jumala saladuste majapidajad . Jäägu meid paastuajal saatma teadmine , et eluvesi ja tõeline jook , Kristuse veri , on tulnud meile siiski läbi kannatuste ja hoida seda tänulikus meeles . Aamen .