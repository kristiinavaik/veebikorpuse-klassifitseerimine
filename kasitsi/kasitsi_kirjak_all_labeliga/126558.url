kirjak	126558.url	Kõiki rahuldavat kokkulepet ei saavuta me ühiskonnas kunagi , sest kõigil on erinevad huvid , kommenteeris kommunikatsiooniekspert Janek Mäggi erakondade ja vabakondade esindajate tänast presidendi juures kohtumist . Mäggi rääkis Vikerraadio saates " Uudis+ " , et Eesti ei ole kunagi ajaloos olnud nii demokraatlik riik kui praegu ja oleme saavutanud oma demokraatia tasemes võrreldes seni olnuga absoluutse tipu . " Loomulikult saab siit edasi minna . Kui mõtleme lihtkodanikuna ja vaatame , mis toimub , siis minu hinnangul on see küll üks tavaline valimiskampaania mõlemalt poolt , kus on nii positiivseid kui negatiivseid külgi . Valitsusele võib ju ette heita , et nad on tahtnud rääkida kogu rahva nimel , aga nüüd on juhtunud teine pool , et ka opositsioon , panen sinna kõik vabakonnad ja muud esindajad , tahavad ka rääkida kogu rahva nimel , ja ka see pole õige , " lausus ta . Mäggi sõnul tabaks neid , kes pole kunagi võimul olnud , võimule saades šokk , sest lubaduste ellu viimine polegi nii lihtne ja enamiku puhul on see lausa võimatu . Samas rõhutas kommunikatsiooniekspert , et näiteks Ühtse Eesti suurkogu ajal käsitleti seda meedias väga palju , kuid praeguseks on sellest saanud pigem kild ajaloos . Hetkeemotsioonid on alati tugevamad , nii ka praegu . " Arvan , et tore algatus , hea , et inimesed oma mõtteid välja ütlevad . /.../ Tänastes ja eilsetes lehtedes nägime väga palju avaliku elu tegelasi , kes kõik avaldasid mõtteid selle sama asja kohta , ja neid , kes arvavad täiesti teisiti , on täpselt sama palju , kui neid , kes arvavad , et see oli väga tore . Püüame vaadelda ühiskonda tervikuna , aga oluline on see , et sellist kokkulepet me iial ühiskonnas ei saavuta , et kõik on rahul , sest meil on kõigil väga erinevad huvid , " nentis ta . Seepärast ei pea Mäggi tõenäoliseks , et demokraatia ja erakonnapoliitika ümarlaual mingi kokkuleppeni jõutaks . Ühiskonnaülest kokkulepet võib tema mõnikord saavutada sõjaseisukorras , aga praegu on Eestis inimeste huvid väga vastandlikud .