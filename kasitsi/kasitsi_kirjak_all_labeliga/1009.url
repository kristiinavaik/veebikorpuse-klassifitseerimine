kirjak	1009.url	Riigikogu Toimetised Kohalike omavalitsuste valimised taasiseseisvumisjärgsel perioodil Nelja viimase kohaliku omavalitsuse valimise statistikast on näha , et kandideerijate arv pidevalt kasvab . Seega suureneb inimeste hulk , kes tahavad aktiivselt osaleda kodukoha arengu suunamises . Nõukogude Eestis kehtinud kohalike nõukogude valimissüsteemi järgi sai hääletada ühemandaadilistes valimisringkondades eelnevalt kooskõlastatud kandidaatide poolt . Eesti iseseisvusdeklaratsiooni vastuvõtmine <arv>. aastal võimaldas võtta suuna kohalike omavalitsuste taasloomisele . <arv>. augustil <arv> võttis Ülemnõukogu vastu põhimõttelise tähendusega otsuse haldusreformi läbiviimisest Eesti NSV-s ( ENSV ÜVT <arv> , <arv> , <arv> ) . Selles otsuses nähti ette läbi viia <arv>.-<arv>. aastail haldusreform , mis hõlmab rahvavõimu vabariigisisese detsentraliseerimise ning riikliku ja omavalitsusliku juhtimise kindlapiirilise eristamise , samuti territoriaalse haldusstruktuuri reorganiseerimise . Kehtestati , et haldusreformiga luuakse Eestis kaheastmeline haldusstruktuur . Esmase haldustasandi pidid moodustama omavalitsuslikud vallad , alevid ja linnad . Haldusreformi läbiviimise kohapeal pidid tagama kohaliku omavalitsuse esindusorganitena tegutsema hakkavad volikogud , mis valitakse kohalike rahvasaadikute nõukogude valimisseaduse kohaselt . Seejuures pidid valdade , alevite ja linnade kui esmatasandi kohaliku omavalitsuse esindusorganid tegutsema pärast valimisi vastavate asutavate kogudena ning omavalitsuse staatuse kinnitamise hetkest volikogudena . Üleminekuvalimised <arv>. aastal <arv>. augustil <arv> võttis Ülemnõukogu vastu Eesti NSV kohalike rahvasaadikute nõukogude valimisseaduse ( ENSV ÜVT <arv> , <arv> , <arv> ) . Seadus nägi ette , et saadikud valitakse ühe- või mitmemandaadilistes valimisringkondades viieks aastaks . Esimest korda ligi viiekümne aasta jooksul võis ühes valimisringkonnas üles seada rohkem kui ühe kandidaadi . Mandaatide arvuks määrati linna , alevi või küla rahvasaadikute nõukogu piires <arv> kuni <arv> . Vastavalt mandaatide arvule määrati ka valimisringkonnad . Saadikukandidaatide ülesseadmise õigus oli EKP-l , ametiühinguil , kooperatiivseil organisatsioonidel , ELKNÜ-l , naisteühendustel , sõja- ja tööveteranide ning teadustöötajate ühendustel ja loomingulistel liitudel , töökollektiividel ning seadusega ettenähtud korras registreeritud ühiskondlikel organisatsioonidel ja liikumistel , nende moodustatud valimisliitudel , valijate elukohajärgseil koosolekuil ning kodanikualgatuse korras saadikukandidaatide ülesseadmiseks liitunud valijail . Rajoonilise alluvusega linna , alevi või küla rahvasaadikute nõukogu saadikukandidaatide ülesseadmise koosolekutel osalejate norm oli vähemalt <arv> või <arv> valija allkirja vormikohasel esildisel . Vajalik oli ka kandidaadi kirjalik nõusolek kandideerimiseks . <arv>. aasta valimisi ei saa nimetada vabadeks ja demokraatlikeks , need olid üleminekuvalimised , mis võimaldasid kandideerida isikuil , kellel seni puudus kohalikus elus kaasalöömise õigus . Ees ootas kohaliku omavalitsussüsteemi taastamine . Paljud kohaliku elu tegelased nägid selles oma missiooni ja kandideerisid nõukogudesse , et taastada vallad . Üle hulga aja võisid saada kohalikul tasandil etteotsa inimesed , kel polnud punast minevikku . Valimistulemuste kindlakstegemiseks kasutati üksiku ülekantava hääle meetodit . See meetod võimaldas enamjaolt ühekordset hääletust , kuid mitmekordset lugemist . Nii võib ETA <arv>. aasta <arv>. detsembri avaldusest lugeda , et Tallinna volikogu valimistel oli <arv> häältelugemise vooru ning <arv> ringkonnas korraldati uued valimised , sest osavõtuprotsent oli alla <arv>. Suund demokraatlikule valimissüsteemile Eesti iseseisvumisega ja uue põhiseaduse vastuvõtmisega <arv>. juunil <arv> muutus olukord ka kohaliku omavalitsuse tasandil . Põhiseaduse järgi on kohaliku omavalitsuse üksused vallad ja linnad . Nii kaotati maakondlik omavalitsuslik tasand . Valimistevaheline periood viidi kolmele aastale . Praegustes tingimustes võib öelda , et kolm aastat on liiga lühike aeg ning selles osas on vaja põhiseadust muuta . Seoses omavalitsusreformi teostumisega , kus enamik omavalitsusi oli saanud omavalitsusliku staatuse , ja põhiseaduse kehtimahakkamisega koostati uus kohaliku omavalitsuse volikogu valimise seadus ( RT I <arv> , <arv> , <arv> ) . Riigikogu võttis seaduse vastu <arv>. aasta <arv>. juunil , valimised toimusid sama aasta <arv>. oktoobril . Valimised korraldati mitmemandaadilistes valimisringkondades . Valdades , kus valiti minimaalmäär seaduses sätestatud volikogu liikmeid , oli üks valimisringkond . Ülejäänud valdades ning linnades olid valimisringkonnad <arv>-<arv>-mandaadilised . Tallinna kohta kehtestati erinorm . Volikogu liikme kandidaadiks võis üles seada iga Eesti kodaniku , kes vastas seaduses esitatud nõuetele . Kandidaadi võis üles seada kohaliku omavalitsuse haldusterritooriumil elav iga hääleõiguslik isik , samuti isikud , kes esindavad ühendusi , seltse või muid organisatsioone , kelle registreeritud põhikirjas on fikseeritud kandidaatide kohaliku omavalitsuse volikogu valimistel ülesseadmise õigus . Ühes valimisringkonnas ülesseatud üksikisikud võisid ühineda ja minna valimistele ühise nimekirjana . Ülesseatud nimekirjades võis olla nii palju kandidaate , kui palju oli selles ringkonnas mandaate . Valimistulemuste kindlakstegemisel reastati nimekiri ümber vastavalt saadud häälte arvule ja kasutati d`Hondti jagajate modifitseeritud meetodit . Selline valimistulemuste kindlakstegemise viis on säilinud tänaseni . Valimistel seati üles <arv> kandidaati ( vt vabariigi valimiskomisjoni kodulehekülge <hyperlink> ) . Nimekirju esitati <arv> , sh <arv> erakonnanimekirja ja <arv> kodanike valimisliitude nimekirja . Üksikkandidaate oli <arv> . Kokku valiti <arv> volikogu liiget , seega kandideeris ühele kohale <arv>,<arv> inimest . Valimistel osales <arv> erakonda , sh RKE Isamaa osales <arv> omavalitsuses ja Eesti Rahvuslik Erakond <arv> omavalitsuses . Aktiivsus kohalikul tasandil kasvab <arv>. mail <arv> võttis Riigikogu vastu uue kohaliku omavalitsuse volikogu valimise seaduse ( RT I <arv> , <arv> , <arv> ) . Võrreldes <arv>. aasta valimisseadusega , oli normitehniliste muudatuste kõrval mitmeid põhimõttelisi muudatusi . Nii võisid valimistel kandideerida erakonnad , üksikkandidaadid ja erakondade või hääleõiguslike Eesti kodanike valimisliidud . Kandidaatide nimekirja pikkust ei piiratud . Erinormid kehtestati Paldiski linnale . Valimistel osales <arv> <arv> kandidaati . <arv> erakonda tuli valimistele oma nimekirjaga või valimisliidus . Eesti Pensionäride ja Perede Liit osales <arv> omavalitsuses , Eesti Maarahva Erakond <arv> , Rahvaerakond Mõõdukad <arv> ja Eesti Reformierakond <arv> omavalitsuses oma nimekirjaga või valimisliidus . Kokku valiti <arv> volikogu liiget , seega oli ühele kohale <arv>,<arv> kandidaati . Enne <arv>. aasta valimisi piirdus Riigikogu vaid valimisseaduse muudatusega . Kandidaadile kehtestati eesti keele valdamise nõue . Suurem muudatus oli hääletamise korra muutmine . Valimistel osales <arv> <arv> kandidaati . <arv> erakonda esines oma nimekirjaga või valimisliidus . Eesti Keskerakond osales <arv> , Isamaa <arv> ja Rahvaerakond Mõõdukad <arv> omavalitsuses oma nimekirjaga või valimisliidus . Kokku valiti <arv> volikogu liiget , seega oli ühele kohale <arv>,<arv> kandidaati . Käesoleva aasta <arv>. oktoobril toimuvaiks valimisteks võttis Riigikogu <arv>. märtsil <arv> vastu uue kohaliku omavalitsuse volikogu valimise seaduse ( RT I <arv> , <arv> , <arv> ) . Suurima muudatusena kaotati valimisliidud . Muudatus paneb suurema vastutuse erakondadele . Ei ole alust arvata , et kandideerijate arv eriti väheneb . Pigem toimub nihe selginemise suunas . Erakonnad on sunnitud ennast arendama ja end rohkem valijaile avama . Valijais kinnistub arvamus oma erakonnast . Tänavu sügisel toimuvad valimised on seega viiendad kohaliku omavalitsuse volikogu valimised pärast okupatsiooniajal toimunud sundhääletusi . Siirdeprotsessid ühest olekust teise sumbuvad kuue perioodi jooksul . Kui käsitleda üht valimisperioodi ühe võnkeperioodina , peaksid <arv>. aasta valimised toimuma juba stabiliseerunud olekus . Vaadeldava perioodi ülevaade annab selliseks arvamuseks ka alust .