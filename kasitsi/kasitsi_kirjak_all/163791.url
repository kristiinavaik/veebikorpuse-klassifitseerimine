163791.url	Mida veel Aune Pasti kohta võib öelda ? Palju ja põnevat oleks … aga loodame , et kunagi leiab ta aega oma tegemised ja olemised kirja panna , nagu see praegusel ajal kombeks saanud . Mõned märksõnad , mis teda iseloomustavad , tahaksin siiski välja tuua . Nt õppetöö vallast : turundus , avalikkussuhted , teabekorraldus , imago , mainekujundus , meediakasutus , kommunikatsioonijuhtimine ; muu : surfamine , lumelauasõit , džäss , Seišelli rahvusköök , reisimine , nõustamine , kirjutamine , Eesti loo talgute algatamine ( vt blogi : <hyperlink> ) jne. Kõige selle kõrval on ta hakanud silma ka e-õpet kasutava õppejõuna . Ilmselt sellepärast , et just e-õppes on suuremad võimalused õppetöö mitmekesistamiseks ja huvitavamad väljakutsed kui lihtsalt loenguvormis õppetöö korraldamine . Mida peab tegema , et jõuaksime oma igapäevases õppetöös endastmõistetavalt e-õppe kasutamiseni ? Ma ei tea , mis peab toimuma , aga mulle tundub , et ma elan e-riigis ja sinna on juba e-õpe sisse kodeeritud . Millal ja miks hakkasid kasutama õppetöös e-õpet ? Saja tudengi puhul peab kuidagi tagama , et igaüks saaks individuaalse lähenemise . E-õpe on selleks kõige parem . Mulle meeldivad foorumid , need muudavad üliõpilased aktiivseks ja samal ajal õpitakse üksteise probleemidest ja lahendustest . Kas e-kursuse tegemine on mäng lego klotsidega või pigem duell iseendaga ? Duell on pealehakkamine . Kui oled juba sees ja käsi valge , on edaspidine mäng . Missugused on praegused tudengid ? Kas nad võtavad e-õppe kergesti vastu ? Tudengid on toredad , aga neil kõigil on palju erinevaid ülesandeid , paljud käivad tööl , vahel ollakse haige ja vahel laisk , siis aitab e-õpe järjele . Kui kaugele võiks tudengitega õppimise-õpetamise käigus e-õppe vallas minna ? Plaanin hoopis rohkem kasutada sotsiaalset meediat . Sain Second Life’is õppides tohutu positiive laengu , kuid kahjuks ei plaani ise Second Life’i kasutada , kuna hea kursuse loomine eeldab väga pikka tööd . Ometi oleks ahvatlev luua reaalne pressikonverentsi situatsioon või teha mõnele saarele kohaturundusprojekt . Arvan , et tudeng õpib rohkem , kui ta on igas loengus ise ka teadmise looja . Õnneks on suhtekorraldus valdkond , kus uut infot on lihtne olemaolevale liita . Suurim ahhaa-elamus e-õppes ? Milliseid soovitusi jagaksid õppejõududele , kes pole veel söandanud e-õpet oma kursustel kasutada ? Kui oled ilma e-õppeta hea õppejõud , ära muretse . Kui oled uudishimulik või tüdinenud loengusituatsioonide kordumisest , siis toob e-õpe vaheldust . Kui Sul on väga palju uut informatsiooni , kui Sinu aine on arenev , siis e-õppe erinevad vahendid võimaldavad Sul luua võrratu õppematerjali . Mulle meeldib väga ka saja tudengiga loengusaalis kohtuda , aga e-õppe võimalustega muutub iga kohtumine efektiivseks dialoogiks .