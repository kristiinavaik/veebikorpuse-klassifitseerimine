101396.url	Sigrid Kõiv : las nad töötavad Umbes sama kaua kui on püsinud Eesti pensionisüsteem , on kerkinud ja kadunud ja jälle kerkinud ka küsimus , kas töötav pensionär ikka peaks pensioni saama . Sest kas ta ehk niiviisi ei hoia kinni töökohta , millel võiks juba mõni järgmise põlve töötaja rügada . REKLAAM Tööpuuduse tingimustes kerkib see küsimus sagedamini üles kui buumi ajal. Ja kuigi võib mõista mõne noorema töötahtelise muret , pole pensionieas töötajalt pensioni ära võtmine eriti mõeldav . Esiteks seepärast , et kusagilt ei paista isegi mitte õrna märki sellest , et Eestis võiks kunagi olla nii helde sotsiaalsüsteem , nagu see kujunes eelmisel sajandil välja Lääne-Euroopas . Meie pension on lihtsalt liiga väike . Muidugi , alati võib makse tõsta , kuid tunnistagem – see ei meeldiks ühelegi töölkäijale , tööjõumakse polegi enam eriti kuhugi tõsta . Teiseks aga ka seepärast , et ükski poliitiline jõud ei suudaks seda meelepaha enda kanda võtta . Pahameelelaine , mille tõi kaasa kogumispensioni maksete külmutamine , oleks selle kõrval vaid kerge ohe .