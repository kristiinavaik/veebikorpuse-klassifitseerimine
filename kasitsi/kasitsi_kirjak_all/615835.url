615835.url	Üleminekuea vaevustele saab leevendust hormoonasendusravist TÜ kliinikumi naistearsti Terje Raua kogemus ütleb , et varase üleminekuea sümptomatoloogiaga patsient ei pruugi esmalt naistearsti juurde sattuda . Kuidas võiks perearst niisuguse patsiendi hõlpsamini tuvastada ja naistearstile suunata ehk günekoloogide ja perearstide koostööst selles vallas lähemalt alljärgnevas intervjuus . Millised on kõige sagedasemad varase üleminekuea häired ? Varase üleminekuea sümptomatoloogia alla kuuluvad ka ebaregulaarsed veritsused ja menstruatsioonitsükli häired . Sellisel juhul kasutatakse samuti hormoonasendusravi . Verejooksudega tulevad naise siiski sagedamini günekoloogi vastuvõtule . Kas perearst võib ise hormoonasendusravi määrata või peab ta patsiendi esmalt naistearstile suunama ? Kui perearst oskab otsustada hormoonasendusravi vajalikkuse suhtes ning teostab ka eelnevad uuringud , siis võiks ta seda kindlasti ise teha . Soodustus patsiendile on sama , kas retsepti kirjutab perearst või naistearst . Küll on aga Eesti Naistearstide Seltsi ravijuhises öeldud , et esmaselt kirjutab hormoonasendusravi retsepti välja naistearst . Siin peaksid naistearstid ja perearstid koostööd tegema . Võib juhtuda , et <arv>. aastates naine ei tule nii sageli naistearsti juurde kontrollile ja võib oma kuumahoogude kaebusega sattuda pigem perearstile . Kui perearst sellise üleminekuea kaebustega naise leiab , siis võiks ta suunata naistearstile või vähemalt küsida , millal patsient viimati kontrollis käis ja soovitada talle seda . Retsepti edasist pikendust saab küll perearst anda . Enne HAR-i määramist on soovitav teha ka günekoloogiline läbivaatus ja tsütoloogiline test , teatud ajavahemiku järel ka mammograafia . Kui perearst neid uuringuid ei tee , on soovitatav üleminekuea kaebustega naine suunata naistearsti juurde . Sobib hormoonasendusravi kõikidele varases üleminekueas naistele ? Hormoonasendusravi alustamiseks on sümptomaatilised ja absoluutsed näidustused . Sümptomaatiliste alla kuuluvad vasomotoorsed kaebused ja menstruaaltsükli häired , samuti urogenitaaltrakti atroofia – tupe limaskestad muutuvad õhemaks ; patsiendid kaebavad sügelust , ebamugavust ja põletavat tunnet tupes , ka valulikku suguelu . Valulikku suguelu ei kurdeta kuigi sageli ka naistearstile , sellepärast ei oska täpselt öeldagi , kui paljudel naistel seda esineb . Kui just otse küsida , siis ehk küll . Absoluutsed näidustused on enneaegne ja varajane üleminekuiga – need patsiendid tulevad küll tavaliselt naistearsti juurde , samuti osteopeenia ja osteoporoosi riskitegurite esinemine – need patsiendid on võib-olla rohkem perearsti jälgimisel . Kui on tegemist ainult urogenitaaltrakti atroofiaga , siis määratakse östrogeenravi soovitavalt ainult lokaalselt tuppe , suukaudset süsteemset ravi sel juhul ei kasutata . Kui varases üleminekueas naisel esinevad sagedased kusepõie põletikud , siis võiks perearst mõelda ka urogenitaaltrakti atroofiale , sest see kutsub esile ka sagedasi kusepõie põletikke ja uriini inkontinentsi varajases perimenopausaalses eas või varajases postmenopausaalses eas . Kas perearst oskab otsustada , kuna võiks ravis pausi pidada ? Patsient , kellele tehakse hormoonasendusravi , peab käima kord aastas naistearsti juures kontrollis . Ravi võivad koordineerida ka naistearstid , lihtsalt üleminekuea sümptomatologia puhul ei pruugi naine esmalt naistearsti pole pöörduda . Küllaltki palju on veel levinud arusaam , et minu vanaema ja ema kannatasid kuumahoogude all – see on ju loomulik protsess naise elus , mida ei ole vaja muuta ega ravida . Niisugust suhtumist tuleks küll üritada muuta . Eks ta ole iga inimese enda asi , kas ta talub neid vaevusi või otsib leevendust . Ega perearstki ei saa teda , kui patsient ikka ei räägi . Kui naisel on sagedased kuumahood , siis on see ka visuaalselt nähtav . Need kuumahood on hästi tüüpilised – algab rindkerest , punetus levib üle kaela näole ja taandub paari minuti jooksul , võib kaasneda ka südamepekslemine ja rohkem higistamist . Kui patsient on väsinud ja ei maga sellepärast , et ta ärkab öösiti kuumahoogude peale , mis võib teinekord ka jutus välja tulla , mitte et ta tuleb otseselt seda perearstile kaebama , siis võiks arst üleminekueas patsiendi puhul lihtsalt selle peale mõelda . Millised on põhiprintsiibid hormoonasendusravi alustamiseks ? Millises vormis hormoonasendusravi kasutatakse ? HAR-i kasutatakse süsteemselt peamiselt tablettidena . Kui on tegemist urogenitaaltrakti atroofiaga , siis kasutatakse lokaalseid tablette ja tupesalve . Kui naisel on emakas alles , peab HAR süsteemse ravi korral koosnema östrogeensest ja kestageensest komponendist . Naised , kes varases üleminekueas kasutavad hormoonspiraali ja kellel kaasuvad üleminekuea häired , võivad suu kaudu süsteemselt juurde manustada ainult östrogeeni . Kas viimastel aastatel on hakatud hormoonasendusravi ka rohkem kasutama ? Mulle tundub , et ei ole . Hormoonasendusravi on läbi teinud mitmeid üles-alla kõikumisi – kord on teda kasutatud palju , siis jälle hästi vähe , tulenevalt ka sellest , mida parasjagu meedias hormoonasendusravi kohta kirjutatakse . Kõige rohkem kardavad naised rinnanäärmevähi teket hormoonasendusravi foonil . Kui mõnes ajakirjas on ära trükitud artikkel , kus räägitakse , et hormoonasendusravi foonil on rinnanäärmevähi risk tõusnud , siis ehmatab see väga paljud ära . Niisugustesse artiklitesse peaks suhtuma kriitiliselt . Kõik on ju individuaalne . Me ei saa öelda , et hormoonasendusravi põhjustab rinnanäärmevähki . On küll näidatud , et hormoonasendusravi pikaajaline kasutamine tõstab mõningal määral rinnanäärmevähi riski – tuhande ravitud naise kohta neli lisajuhtu viie aasta jooksul . Absoluutarvud on siiski väga väikesed . Kuna need naised käivad ka regulaarselt naistearsti juures kontrollis , siis ohtu praktiliselt ei ole . Aga sellised artiklid võivad mõjutada naise otsust hormoonasendusravi mitte kasutada ja kuumahooge lihtsalt taluda .