10660.url	Sisuliselt anname ju iga päev tööandjale teatud raha eest ära oma eluaega , et saaksime teha mingeid kulutusi . Eks erinevate elude väärtus on ka ilmselt erineva maksumusega , kuid see on juba liialt filosoofiline küsimus ja sellest me täna ei räägi . Pigem selgitan , kuidas vaid kolme sammuga näha pere-eelarvet töötundidena . Selleks : <arv>. Võta oma pere-eelarve ja/või tegelikud kulutused tabelina ette . Mina võtsin praegu ette näiteks Rahakoolist enda pere Eelarve täituvuse lehe Novembrikuu kohta , kus on näha kõik kululiigid , nendele eelarvestatud summa ning tegelikult kulunud summa . Ilmselt jaguneb ka sinu eelarve mingiteks kululiikideks ja iga liigi taga on planeeritud ning tegelikult kulunud rahasumma . Näide ( hüpoteetiliste summadega ) : <arv>. Arvuta välja oma tegelik netopalk ühe tunni kohta . Mina , kes ma oma netopalka peast ei tea , tegin täna nii , et võtsin lihtsalt novembrikuu palgalehel leiduva info , mille abil jagasin tegelikult minu pangaarvele laekunud töötasu selles kuus töötatud tundide arvuga . Aga kui sa seda niigi tead , siis on eriti hästi ja midagi arvutada polegi tarvis . <arv>. Jaga iga kululiigi taga olevad summad oma tunnipalgaga läbi . Tegin selleks paar veergu oma tabelisse lihtsalt juurde ja tulemuste kommenteerimiseks . Sain teada , et kui ma üksinda oma pere toidu väljateenimiseks töötaksin , kulunuks <arv>. aasta novembris reaalselt <arv> tundi ehk täpselt <arv> ööpäeva minu elust puhtalt toidu nimel töötamisele ! Ja veelgi tegelikest numbritest rääkides , kulus minu elust novembris pangalaenude katteks <arv> tundi ehk <arv>,<arv> ööpäeva . Kütusekulude katteks töötasin novembris <arv> tundi . Seda kõike on päris palju . <arv>. Kui suure osa kogu oma tööajast ma mingile valdkonnale kulutan ? Lisasin selle teadasaamiseks tabelile veel ühe veeru , mis näitab minu tegelikult erinevate kululiikide väljateenimiseks kuluva aja osakaalu novembrikuus kasutada olnud tööaja kohta . Sain näiteks teada , et kui mu abikaasa palka ei saaks , pidanuksin <arv> % oma tööajast novembrikuus kulutama pere toidu välja teenimiseks . Pangalaenude katteks kulus novembris umbes <arv> % minu tööajast . <arv>. Kas mu tööajast üldse piisab kõigi kulude katmiseks ? Kui sinu eelarve on tasakaalus , siis ilmselt peaks kõigi kululiikide viimatud lisatud veeru summeerimisel protsent kogu tööajast kokku tulema väiksem või halvemal juhul võrdne <arv>-ga . Vaata näiteks eelmises punktis antud tabeli protsenti kokku . Kui <arv>,<arv> % sinu tööajast kuluks näites toodud kululiikide katteks , siis jääks kogu ülejäänud kulude katmiseks järgi vaid <arv>,<arv> % sinu tööaega . Vaevalt see kõik ülejäänud reaalsed kulutused kataks ja loodan , et näites kasutatud arvud ei kajasta selle postituse lugeja tegelikku olukorda . Kui ma enda reaalselt kuluma pidanud tunnid kokku lõin , siis sain esialgu tulemuseks ka kaugelt üle <arv> % kasutada olnud tööajast ja esimese hooga nördisin ära , sest ilmselt oleksin pidanud siis tegema kõvasti ületunde , et ots otsaga kokku tulla . Kuid ei maksa unustada , et meie puhul on tegemist kogu pere eelarvega ja seetõttu peaksin kasutada olevate töötundide alla liitma ka oma abikaasa töötunnid ning tunnipalgaks võtma meie kahe keskmise netopalga . Selliselt arvutades olime novembris kenasti plussis . Kahtlemata on huvitav teada , kas tulen teoreetiliselt oma töötundidega enda kulude katmiseks toime , sest kui ei tule , on suure tõenäosusega eelarve koostatud defitsiidiga – ületades oma reaalseid võimalusi . Isegi kui kogu käesolevas postituses kirjeldatavat mõtteharjutust mitte läbi teha , on väga oluline teada poes mõne asja hinnale otsa vaadates , kui palju oma elust pean ära kinkima selle asja hankimiseks . Mind huvitab küll väga , kui palju minu elust maksab puhkusereis perega soojale maale , uus arvuti või isegi lihtlabane mobiiltelefon . Sageli mõistan neid numbreid teades , et nii palju ma küll ära anda ei taha . Puhtalt rahasummale otsa vaadates seda tunnetust aga ei teki . Aga filmi julgen ka soovitada – paneb päris kindlasti aja väärtusele mõtlema .