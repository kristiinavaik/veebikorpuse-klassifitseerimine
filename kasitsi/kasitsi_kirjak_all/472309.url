472309.url	Valitsuse pressikonverents <arv>.<arv>.<arv> Tere , head ajakirjanikud ! Alustame valitsuse istungi järgse pressikonverentsiga ja valitsuse istungi punktidest teeb teile ülevaate peaministrit asendav kaitseminister Urmas Reinsalu . Urmas Reinsalu Austatud ajakirjanikud ! Ilusat <arv>. juulit ! Kõigepealt ma tahan öelda , et arvan , et hästi oluline oli Suurbritannia peaministri David Cameroni ja peaministri Ansipi visiit Afganistani , kus nad ühiselt külastasid ka seal teenivat Eesti üksust . See on kindlasti meie kontingendile oluline tunnustus ja see on sõnum ja märk sellest , et meie missioonil olevad kaitseväelased teevad head tööd . See on hästi oluline ja positiivne sõnum . Valitsuse tänastel päevakorrapunktidel , kõigepealt , otsustas nimetada ametisse uue maavanema . Riho Rahuoja on nimetatud uueks Hiiu maavanemaks . Teiseks , me arutasime ka töötukassa nõukogu ettepanekut töötukindlustusmaksemäära kehtestamiseks <arv>. aastaks kokku kolmele protsendile . Valitsuses oli sellel teemal arutelu ja me langetasime otsuse , ettepanek on tulnud , ka riigieelarve strateegias on sellekohane numbrite tase aluseks võetud , aga selle lõpliku <arv>. aasta rahalise mõjuga õigusliku otsuse langetab valitsus augustikuus , kui on laual ka augustikuu prognoos ja ka muud riigieelarve , järgmise aasta riigieelarvet puudutavad küsimused . Sellel teemal oli arutelu ja sotsiaalminister kindlasti , tema sõnum oli , et tuleks langetada see venitusteta , aga valitsus leidis , et mõistlik on seda teha augustikuus . Arutasime ja muutsime täna määrust , mis puudutab kodakondsuse seaduse jõustumist , mis jõustub <arv>. augustist ja mis puudutab seda , et mäletatavasti tekkis olukord , kus on inimesi , kes on heauskselt saanud Eesti kodakondsuse , aga ametiasutuse tehtud vea tõttu seni kehtinud õiguse alusel oleks otsekui kodakondsusest pidanud ilma jääma . Valitsus muutis jõustuva seaduse alusel vastavat määrust nõnda , et <arv> inimest , kes aastatel <arv>-<arv> jäid kodakondsust tõendavast dokumendist ilma seoses ametiasutuse tehtud vea tõttu , et need isikud , kuna nad on heauskselt käitunud , need isikud saab Politsei- ja Piirivalveamet lugeda Eesti kodanikuks . See õiguslünk on lahendatud selle otsusega . Valitsus ka keskkonnateemadesse puutuvalt kinnitas täna Eesti metsanduse arengukava aastani <arv> rakendusplaani aastateks <arv>-<arv> , mille kogumaksumus on üle <arv> miljoni euro . Samuti valitsus otsustas pikendada tänase otsusega elektriautode toetusskeemi kuni <arv>. aasta lõpuni ning toetatavasse mudelivalikusse lisatakse ka elektripistikust laetavad hübriidautod . Nii et oluline uudis säästvat liikumist toetavatele inimestele . Lisaks olid mitmed tõsised teemad arutlusel ka rahandusvaldkonnast , nagu Euroopa Komisjoni algatus finantskriiside juhtimise lahendamise algatuse kohta , millest rahandusminister kõneleb ja samuti ka Hispaania , Komisjoni , Keskpanga ja IMF-i vastastikuse memorandumi kohta , mis on aluseks Hispaania abipaketile . Ka selle kohta valitsus langetas oma otsused ja saatis need kooskõlastamiseks parlamenti . Rahandusminister annab selle kohta ülevaate . Ning meil oli kõne all ka , tutvusime ka valitsuse liikluskomisjoni raportiga <arv>. ja <arv>. esimesel poolel tehtud tegevuse kohta . Mäletatavasti liiklusohutusprogrammi eesmärk on saavutada olukord , et meil vähendada liiklussurmi ja vigastatute arvu . Liiklussurmade arvu vähendada alla <arv> inimese ja vigastatute arvu alla <arv> inimese . Siin on ka konkreetne meetmete pakett selle saavutamiseks , mida liikluskomisjon analüüsib , muuhulgas on järelevalve maht eelmisel aastal kasvanud üle <arv> protsenti . Need on lühike ülevaade valitsuse istungil menetletust . Aitäh ! Juhataja Jätkab rahandusminister oma teemadel . Jürgen Ligi Aitäh ! Mainitud teemadest ütleks , et töötuskindlustusmakse määra suhtes tasub siiski turuosalistel arvestada selle kolme protsendiga . Ei ole ette näha , et prognoosid teeksid siin olulise korrektiive või et me näiteks kehtestaksime kõrgemat määra selleks , et katta mingeid muid eelarvetaotlusi . Aga kui valitsus otsust ei langetanud , siis ta ei langetanud . Rahandusministri teemadest räägiks kahest , üks on see Euroopa Komisjoni finantskriiside ennetamise ja lahendamise algatus , Eesti toetab seda algatust ja me võime öelda , et me oleme ise oma panganduse ümberkorraldusel sarnaseid samme juba astunud . Eesmärk on mõistagi panganduse tugevdamine üldiselt kogu Euroopas ja selle tagamine , et ei satuks riski hoiustajad , kuigi on ju hoiustele üldine garantii , siiski selleks ju vaja kindlust , et see saaks täidetud ja pealegi see garantii on ka piiratud ulatuses , <arv> tuhat eurot . Igatahes on otstarbekas võtta pikem vaade ja tagada , et tulevikus enam maksumaksjad ei peaks panganduse riske , realiseerunud riske kandma , nii nagu on see praegu juhtunud . Aastatel alates <arv>ndast on erinevad riigid paigutanud panganduse päästmiseks <arv>,<arv> triljonit eurot . See on tohutu raha , mis on halvendanud oluliselt Euroopa rahanduse olukorda ja on üks võlakriisi põhjus . Võlakriisiks ma ei nimeta seda , mis algas <arv> , vaid seda hilisemat . Uue eelnõu põhimõtted on hoiustaja kaitse , panga omavastutus , pikem valmistumine võimalikeks kriisideks , kriisi halduseks peavad pankadel olema selged plaanid . Nad peavad tegema makseid kriisi lahendusfondi tulevikus . Eestil on midagi analoogset ju olemas tagatisfondi näol ja ei ole välistatud , et selle edasiarendus saab olema ka Eesti variant . Liikmesriikidel saavad olema kõikjal suuremad õigused panga juhtimist üle võtta aja jooksul . Siin regioonis on seda ka tehtud . Liikmesriikide vaheline koostöö saab olema reguleeritud . Eestil on siin head kogemused Põhjamaadega , aga kõikjal Euroopas see sama hästi ei ole läinud . Üks kriisi ja sealhulgas võlakriisi ägenemise põhjus oli , et riigid käitusid siin erinevalt ja võtsid riske enda peale ja andsid liigseid garantiisid välja , mis tähendas , et kokkuvõttes nende kohustused järsult suurenesid . Ja peale panga omanikke peavad edaspidi ka panga suured võlausaldajad osalema senisest enam olukorra lahendamises . On teatud liikide allahindamisega tegemist tulevikus ja nende muutmisega omakapitaliks . See ei puuduta nüüd praegusi otsuseid , me tõesti peaksime lahus hoidma need , näiteks Hispaania teema sellest , et Hispaania puhul sellisest rakendusest ei räägita . Need asjad jõustuvad <arv>. aasta alguses ja kõik see haakub ka üldiselt pangandusliidu ideega , millest juba palju räägitakse . Pangandusliidu ettepanekud laekuvad komisjoni sellel sügisel . Aga haakida neid asju omavahel ei Teise teemana , valitsus nõustus osalema Hispaania finantsabipaketis vastavalt vastastikuse mõistmise memorandumis sätestatud tingimusele . Homme oleme sellega Euroopa asjade komisjonis , ELAK-is riigikogus . Seda arutavad rahandusministrid telefonikonverentsil , ehk õnnestub seekord siis kohalesõitu vältida . Aga eks me ole neid asju enne ka arutanud , sisulised ettevalmistused on tehtud . Memorandumi allkirjastamine on kavas tõenäoliselt <arv>. juulil . Programm on piiritletud Hispaania finantssektoriga ja eelkõige on tegemist pankade rekapitaliseerimise toetamisega , kus Hispaania riskid on kõige suuremad . Aga memorandum sisaldab ka ülekordamist , et Hispaania peab täitma oma ülemäärase eelarveprotseduuri ja ka Euroopa semestri käigus võetud kohustustega , võiks öelda , pandud kohustustega peab tegelema , neid täitma . Mis ma veel ütleks selle kohta ? Siin on tegemist tavapäraste selliste tehniliste tõsiasjadega , stresstestidega ja analüüsidega , mida Hispaanias ka ellu viiakse . Hispaania abi algab EFSF-ist , mida kauem viibib ESM , seda suurem on siis ka Eesti osalus . EFSF-i puhul on tegemist Hispaaniale laenamisega , Hispaania riigile , vahendaja on FROB , kes on varahaldusettevõte , kelle töö on Hispaania panganduse restruktureerimine . Ja kogu laenu maht on praegu endiselt öeldud kuni <arv> miljardit , sellele on antud selline esialgne heakskiit , aga endiselt on arvestus , et kokkuvõttes nii palju raha vaja ei lähe . <arv> miljonit tehakse ettemakset , nagu on öeldud , igaks juhuks . See raha hoitakse küll Luxembourgis , kus EFSF asub , aga vastavalt kriisi võimalusena , ka ägeda kriisi võimalusena peaks ta olema valmis , kuni kõik plaanid küpsevad ja selle kriisiolukorra tekkimise puhul siis Euroopa Komisjon ja Euroopa keskpank peavad selle hinnangu andma , et seda raha nüüd on vaja hakata kasutama . Üldiselt valmistatakse kapitaliseerimise plaane natukene kauem ette paratamatult , aga igaks juhuks , kui midagi väga akuutset juhtumas , mida praegu ei ole juhtunud , on see raha siis ette antud . Eestis on muidugi sel teemal palju toredaid mõtteid , üks nendest on , et kas Eesti võiks ju võtta Hispaanialt tagatise . Põhiline , ikkagi tuleb öelda , et riigi tagatis on tema enda usaldusväärsus ja rahandus-majanduspoliitika . Mistahes muu tagatis on ikkagi väga seotud selle üldise usaldusväärsusega , aga me ei tahaks siin teha liigseid kulutusi . Tagatise hind tähendab , tagatis tähendab seda , et näiteks riik loobub intressituludest ja tagatis saadakse ainult <arv> protendi ulatuses kogu summale ja ta siis nõuab ka näiteks ESM-i kogu kapitali sissemaksmist kohe . Igatahes hästi kulukas asi on see tagatis igaks juhuks , teades , et üldine tagatis on ikkagi see sama koostöö , mida me Hispaaniaga teeme selle memorandumi raames . Mis siis veel ? Ma pean rääkima ka spordi teemast , öeldakse mulle . Valitsus premeeris , otsustas premeerida Epp Mäed , kes on teatavasti meie naismaadleja , <arv> euroga ja tema treenerit Arvi Aavikut <arv> euroga . Me siin inflatsiooni ei tahaks kerida , tekitades siis euro tõttu hinnatõusu , sellepärast need numbrid on sellised karvased , mitte ümarad ja siledad . Juhataja Aga läheme edasi küsimustega . Palun . Andres Raid , küsimus kaitseministrile . Kas on lähitulevikus loota , et määratletakse ära kuidagimoodi vabadusvõitleja staatus ? Sellepärast , et alles hiljutine avaldus põhjustas mõnes välisriigis väga teravat reaktsiooni , arvestades , et Sinimäed , <arv>. juuli on alles tulemas ja siiamaani on määratletud kuidagi niimoodi , et kes on sõdinud nii totalitaarsete režiimide vastu , see tähendab nii saksa kui ka nõukogude oma vastu , see automaatselt viib välja need , kes on sõdinud nendes mundrites . Ja praegune prokuratuuri seisukoht kirjalikul kujul on selline , et ka praegu tunnustatud vabadusvõitlejad Mart Niklus , Enn Tarto ja teised on saanud karistada või neid on represseeritud täiesti õigesti ja õiguslikel alustel , et ka sel puhul ei ole midagi uurida . Kas tuleks kuidagimoodi kõne alla määratleda , kes on vabadusvõitleja ? Aitäh ! Urmas Reinsalu Aitäh ! Siin oli päris mitu küsimust . Aga kõigepealt , mis puudutab Enn Tarto ja Mart Nikluse staatust – küsimus , kas nad on vabadusvõitlejad ? Siin ei ole mingisugust kaksipidi mõtlemistki , tegemist on väga teenekate inimestega , kes on võidelnud Eesti vabaduse eest ja kandnud oma eestimeelse meelsuse eest karistust totalitaarrežiimi poolt . Ma arvan , et siin on mingisugune möödarääkimine , ma usun , et Eesti Vabariigi prokuratuur ei saa kindlasti anda hinnanguid Enn Tarto kohtupidamise üle sellisel moodusel . Mis puudutab seda , kes on vabadusvõitlejad , siis ma arvan , et aluseks on ikkagi riigikogu otsus , mille riigikogu on selle aasta veebruaris vastu võtnud . Küsimus ei ole mundrites , küsimus on nende meeste ja naiste tegevuses , kes nii natsliku okupatsiooni ajal kui ka nõukogude okupatsiooni ajal võitlesid Eesti vabaduse taastamise , Eesti riikliku iseseisvuse taastamise eest de facto . Kahtlemata väärib nende inimeste tegevus tunnustust Eesti vabaduse eest võitlemisel . Siin on kahtlemata hästi oluline mõista ka neid tagamõtteid ja motiive , miks selliseid süüdistusi Eesti ametiisikute vastu esitatakse . Eesti Vabariigi ühemõtteline korduv seisukoht on olnud , et me mõistame hukka kõik need kuriteod , mis Eestit okupeerinud totalitaarsed režiimid , nii natslik kui ka kommunistlik režiim on Eesti pinnal või ka oma režiimi olemusest tulenevalt sooritanud . Tõepoolest ka pärast riigikogu otsuse langetamist esitati vaenulikke süüdistusi , otse kui oleks tegemist mingilgi moel otsusega , mida võib mõista kahemõtteliselt . Ei või mõista kahemõtteliselt . Eesti Vabariigi positsioon on väga ühemõtteline , selle otsuse kontseptsioon on väga ühemõtteline ja sellest tuleb ka lähtuda . Mis puudutab nüüd niiöelda totalitaarse režiimi ajal langetatud kohtupidamise otsuseid , mis langetati niiöelda poliitilistes küsimustes , et neid võiks mõista kuidagi legitiimsetena , siis kindlasti mitte . Tegemist on vastupidi , justiitsroimaga ja nii tuleb ka õigusriigis neid käsitleda . Aitäh ! Juhataja Lähme edasi järgmise küsimusega . Ott . Ott Heinapuu , BNS Küsimus rahandusministrile . Esiteks , kas see vastastikuse mõistmise memorandum läheb kunagi ka riigikogu suurde saali ? Ja teine küsimus , kas siis programmi jätkamisel ESM ostaks Hispaania pankade võlakirju otse ja kannaks ühtlasi nende maksejõuetuse riski ise ? Jürgen Ligi Hispaania programm käivitub EFSF-ist , nagu on öeldud . Tahaksime , et ESM tuleks selle asemele rutem , seal on õiguslik alus parem ja ka meie osalus teine , kuna EFSF loodi enne , kui me laua taha pääsesime . Selle protseduuri on riigikogu ju vastu võtnud . Me järgime seda protseduuri , see on kindlasti hästi praktiline . Kui kogu Euroopa arusaamine oli , et ESM peaks olema sujuvam , selgema õigusliku alusega , vähem politiseeritud , professionaalsem kui EFSF , siis ma ei tea , kas see Eestis ikkagi nii saab olema . On teisigi riike , kus on vinti keeratud selles suunas , et üks rahvusvaheline organisatsioon peaks olema selle riigi jaoks suurem kui riik ise , et kõik asjad nagu on ületähtsustatud ja Eesti on natukene sinna poole teel . Eks me arutame seda homme ka riigikogus ja ma püüan Riigikogu veenda , et mitte kõike ei pea suures saalis arutama . Hispaania pangaprobleemi kohta ma küll ütlen , et seda ei saa välistada . Ma ei ütle , et täiskogu ei peaks kindlasti seda arutama , aga mu soovitus on küll , et mitte liiga , kuidas öelda , edevaks minna , et seal on tegemist teemaga , kus riigikogus ka Eesti panganduse teemal ei saa olla ilmselt väga professionaalne arutelu , ja kui kaamerad peal on , siis pingutatakse rohkem kui vaja on . Aga nüüd mõelda , et ühe meie jaoks suhteliselt kauge riigi panganduse üksikasju arutatakse tõsiselt – ma ikka kahtlen , kas see peab nii olema . Aga see on riigikogu otsus . ESMi vaidluses me tõstsime ju ühe esimese asjana küsimuse , kas ei oleks pidanud pidama kohtueelse vaidluse ja kas ei oleks pidanud küsima riigikogu enda arvamust tema enda rolli kohta ? See oli ju vaidluse sisu , et mis on riigikogu roll . Seda asja ära ei oodatud . EFSFi puhul on riigikogu enda otsustatud see protseduur , mis on tema roll . Seal ei tohiks olla ka homme küsimusi , mida siis valitsus tohib kell üks ja mida ta ei tohi , ELAK-is saame aruteludega kindlasti sama hästi hakkama kui tavaliselt . Aitäh ! Urmas Reinsalu Täna valitsuse istungil esitas õiguskantsler oma arvamuse , mis puudutas seda menetlust , mismoodi valitsus Hispaania juhtumi puhul EFSFi otsuse alusel tegutseb . Õiguskantsler tõi siia paralleeli ESM-i vaidluse ümber , mille kohta riigikohus on oma otsuse langetanud ja kus tegelikult riigikohtu otsuses oli ka osundus sellele , et parlamendi täiskogu otsuse kaalu tuleks vaadata otsuste mõjust tulenevalt . Aga see küsimus oli ka valitsuses arutlusel , aga väga selge on seisukoht , et valitsus saab siin juhinduda parlamendi kinnitatud protseduurist . Siin teisipidi mõtlemist ei olegi . On ka igati loogiline , et kui ESM-i protseduuri muudetakse , siis kindlasti paralleelselt kaaluda ka EFSFi protseduure ja vaadata üle , et nendes ei oleks omavahel niiöelda olulisi menetluslikke kääre . Aga selge on see , et kuidagi teistpidi praegu valitsus konkreetse juhtumi puhul tõlgendada ei saa . Aitäh ! Juhataja Läheme edasi küsimustega . Kaidi-Kerli Kärner , TV <arv> uudised Praegu küsiks suurperesid huvitava küsimuse , nimelt tänasest algavad erinevad suurperede üritused üle Eesti . Eesti rahva elus püsimiseks me teame kõik , et igas peres peaks olema vähemalt kolm last . Nagu ma tean valitsuse kodulehelt , siis nendel andmetel on mõlemal teil kaks last , ühel kaks tütart , teisel kaks poega . Kus teie kolmas laps on või ülejäänud lapsed ? Jürgen Ligi Ma ei tea , kas see on ikka päris viisakas küsimus , inimestel tuleks passi ka vaadata . Aga mina sündisin neljalapselises peres ja minu ema kuuelapselises . Keegi minu puudujääki kompenseerib . Ma arvan , et see ei olnud viisakas küsimus . Urmas Reinsalu On ka hullemaid küsimusi , see ei ole hullu midagi . Mina sündisin kahelapselises peres . Eks peremudel on kahtlemata ka põlvkondlik . Aga mis puudutab hästi tähtsat teemat , see on Eesti rahva kestmine , siis tõepoolest , kui me vaatame , et mis tegurid on Eesti rahva kestmisega arvulises mõttes seotud , siis esiteks on see inimeste eluiga , just nimelt meeste eluiga . See on kindlasti üleskutse , kui me räägime rahva kestmisest , pingutada keskmise eluea , tervena elatud aastate nimel . Teine küsimus on loomulikult , palju peredesse lapsi sünnib . Praegu on meil veidike üle <arv>,<arv> lapse peres . Arv kolm oleks väga ilus ka rahva niiöelda taastootmiseks , niisugune bürokraatlik sõna , aga veidike üle kahe lapse perre peaks olema eesmärk . Hoiakute ja ka ressurssidega on võimalik seda sündimustrendi positiivseks suunata . Ene-Margit Tiidu poolt on nii <arv>-ndatel kui ka selle sajandi alul noorte meeste ja naiste käest küsitud , et palju te tahaksite , et teie peres lapsi sünniks . Nendes peredes , kus hiljem sünnib üle <arv>,<arv> lapse perre , on tegelikkuses ideaalne peremudel olnud seal kusagil <arv>,<arv> , <arv>,<arv> last perre . See tähendab , et on olemas käärid , mis paljudes riikides nii suur ei ole . Ühtpidi on see kurb , et niiöelda ideaalse peremudeli ootus jääb realiseerimata , aga teistpidi on kindlasti see märk sellest , et meil on võimalik siin positiivselt seda motiveerida ja seda tuleb teha . Aitäh ! Juhataja Sel teemal võiks jätkata eraldi intervjuud . Andresel on küsimus . Ma saan aru , et praegu riigikogu on volitanud valitsuse enda nimel tegema ükskõik mida nende lepingutega seoses ? Ma pean silmas siin EFSF-i ja siis ESM-i ja nüüd seda Hispaania case’i ka . Käis läbi , et niikuinii riigikogus seda kompetentsi ei ole . Jürgen Ligi Ei , vist ei saanud aru . Teil puudub valmisolek ilmselt kõiki paragrahve arutada . Riigikogu on langetanud otsuse , mismoodi EFSFi otsuste kooskõlastamine käib ja meil on ka võimude lahusus . Rahvusvahelise organisatsiooni ja EFSFi puhul on tegemist analoogiaga , mitte ühelgi juhul ei juhi parlament . Küll aga teevad parlamendid valitsuse üle järelevalvet ja selleks on praegu loodud ELAK ( Euroopa Liidu asjade komisjon ) Euroopa otsusteks , kus koostöö on valitsuse funktsioon . See on kenasti sujunud , me käime seal iga nädal praktiliselt kohal , ka suvel , arutame valitsuse poliitikat . Euroopa poliitika on samamoodi võimude lahususe küsimus . Urmas Reinsalu Arutelu ei käi selle üle , kas valitsus või parlament , vaid arutelu käib ESMi juhtumi puhul , milline parlamendiorgan milliseid otsuseid langetab , kas täiskogu , Euroopa Liidu asjade komisjon , ja millised pädevused siis on . Mäletatavasti ka EFSF-i otsuses tegelikult parlament muutis seda , teatud rollid omistati ka täiskogule , oli arutelu , sest enamikus eurotsoonis ei tehta nii . Me otsustasime , et parlamendi roll peaks olema kaalukam . Toona , kui ma olin parlamendi liige , oli selge positsioon selline . Ja ma arvan , et see arutelu , mida praegu ka parlamendis peetakse , ei ole sugugi mitte halb . Mulle tundub , et need jooned ei jookse sugugi mitte opositsiooni või koalitsiooni pidi . Soovi , et parlamendi mõju oleks tugevamalt kehtestatud , on ka mitmetel poliitikutel nii ühelt kui teiselt poolt niiöelda valitsuskoalitsiooni rindejoont . Juhataja Võtame viimase küsimuse . Dmitri Kulikov , ERR Küsimus rahandusministrile . Kas saaksite üle täpsustada , kas need <arv> miljardit avanssi , kas see on reaalne raha või garantiid ja millal neid tuleb kanda , kust kohast ja mis on meie osa ? Jürgen Ligi See pole nii väga tähtis . Kui EFSF laseb välja võlakirju , siis ka neid saab kasutada pankade kapitaliseerimiseks . Eks EFSF-il on hetkel turgudel väga hea maine , aga see ei tähenda , et ta võiks hetkega kümneid miljardeid sularahana genereerida . Ärge selle pärast muretsege . Selle programmi pikkus iseenesest on juba poolteist aastat ja finantsjuhtimise detaile jällegi ei ole meil sellisele suurele publikule vaja arutelu alla anda . Ma viitan ka sellele , et need on sellised hästi spetsiifilised asjad , kus jällegi , ma loodan , et kelleltki ei tule ettepanekut riigikogu täiskogu otsust ette valmistada , et mida täpselt siis panna Hispaania pangandusse . See on lihtsalt eelmise jutu jätkuks . Ettekujutus , et parlamendil on vajadus ja teadmine arutada mida iganes , on kindlasti vale . Pärast riigikohtu otsust me peame piiritlema , mida siis kus , milline on järelevalve iseloom . Meie praeguse eelnõu mehaanika näeb ette ka sellised võimalused , kus ELAK otsustab teatud küsimused saata täiskokku . Sellised paragrahvid on meie ratifitseerimise eelnõus praegu , mida me loodame järgmisel nädalal arutada . Aga liiga tehniliseks ei tohiks ajada Riigikogu täiskogu saali , sest seda ei taha riigikogu ise ja see ei vasta ka nende töötempole . Piltlikult öeldes , et kui mina Brüsselist tulen , siis ei tähenda see , et järgmine päev peab kogunema täiskogu suvalisel ajal , suvel , istungivabal nädalal , see ei ole tava olnud . Ma ei arva , et see peaks ka tulevikus nii olema . Urmas Reinsalu Parlamendi informeeritus , mis puudutab neid varalisi küsimusi või ka seda memorandumit , mis on ju Kreeka puhul täiesti avalik dokument , see informeeritus on absoluutne , siin ei ole küsimust . Teine küsimus puudutab seda , et kui meil parlament on ainukene organ , mis on niiöelda otse saanud rahva legitimatsiooni riigivõimu tasemel , et siis tegelikkuses täiskogu võimalus sekkuda või langetada oma otsus , et see võimalus on kindlasti arutelu koht . Üks asi on see , et seda teeb parlamendi allorgan , nagu on alaline komisjon Euroopa Liidu asjade komisjoni moel , aga kui parlamendi täiskogu leiab , et otsus on nii kaaluka iseloomuga või selline , et valitsusele antud mandaadist näiteks komisjoni poolt ei piisa , kas siis peaks täiskogul olema sekkumise võimalus , see on üks hästi tähtis otsustamise koht . Ma isiklikult arvan , et me tõsiselt peaksime seda kaaluma . Aitäh ! Juhataja Ja nüüd on aeg intervjuudeks . Sellega on pressikonverents lõppenud . Tänan teid osalemast !