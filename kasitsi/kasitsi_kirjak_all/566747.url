566747.url	Jaak Aaviksoo Aitäh ! Valitsuse päevakord oli niisugune keskmine . Aga lisaks kinnitatud päevakorrale ja vastavalt majandusministri Juhan Partsile üle antud umbusaldusavaldusele palus valitsus esimese päevakorrapunktina arutada seda teemat Riigikogus tänasel päeval . Ja minu paremat teadmistpidi praegu see arutelu Riigikogus käib . Ma olen üsna veendunud , et see valitsuse poolne palve väljendab täiel määral ka toetust oma kolleegile tema ametis . Ootame ära , missugune saab olema Riigikogu tulemus , aga kolleegi suhtes usaldus on valitsuse liikmetel olemas ja need etteheited , just nagu oleks valitsus oma otsuseid vastu võtnud ebapiisavalt informeerituna ja selles saab süüdistada majandusminister Juhan Partsi , on alusetud . Nii palju oskan enda ja oma kolleegide nimel öelda . Aga nüüd päevakorrast . Rahandusminister ja kultuuriminister , kellel olid võib-olla kõige kaalukamad otsused täna valitsuses , räägivad ise . Ma puudutan paari sõnaga ülejäänud päevakorrapunkte . Meresõiduohutuse seaduse ja sadama seaduse muutmise eelnõu on olulises osas tehnilise sisuga , viies meie infosüsteemi vastavusse nende nõuetega , mida Euroopa Liidu reeglid ette näevad . Vanemahüvitise seaduse , riiklike peretoetuste seaduse ja töölepinguseaduse muutmise seaduse osas valitsus ei toetanud arvamuse andmiseks esitatud eelnõu . Kõrgharidustaseme õppekulude osalise hüvitamise ülemmäärad ainepunktidele on osakene kõrgharidusreformist ja tähendab seda , et kui ülikoolid või teised kõrgemad õppeasutused otsustavad nõuda õppekava mitte täies mahus täitnud üliõpilastelt õppekulude osalist hüvitamist , siis see hüvitamise määr ei tohi ületada teatud piiri , valdavalt siis <arv> eurot ühe Euroopa ainepunkti eest . Õppekavadel , mille maksumus on oluliselt kõrgem , on see ülemmäär <arv> eurot –õhusõidukijuhil , arsti- , hambaarsti- , loomaarstiõppes ning kunstide õppesuunas <arv> eurot ainepunkti kohta . Ülikoolidel ja kõrgematel õppeasutustel on kohustus fikseerida määrad omalt poolt ülemmäära mitte ületavas summas ja teha üliõpilastele teatavaks vähemasti neli kuud enne selle määra rakendamist . Majanduskeskkonna arendamise rakenduskava prioriteetse suuna infoühiskonna edendamise investeeringute kava … Kuhu mul see lõik siin ära kadus ? Üles leian , siis räägin pikemalt . Välisabi , Jürgen , stabiliseerimisreserv . Eesti Vabariigi Valitsuse ja Küprose valitsuse salastatud teabe kokkulepe , suhteliselt standardne , seisukohad Euroopa Liidu Nõukogu istungitel . Ja viimasena , Euroopa Liidu konkurentsivõime nõukogu istungist ülevaade . Seal ma osalesin ise , see on vähemasti Eesti teadlaskonna jaoks olulise tähendusega . Haridusvaldkonnas tavaliselt ministrid ei vaidle , vähemasti mitte energiliselt ja pikalt , seekord olid vaidlused nii energilised kui ka pikad . Ja põhiliseks teemaks siis teadlaste palkade erinevus erinevates Euroopa Liidu liikmesriikides . Kui me kurdame , et põllumajanduses käsitletakse meid ebavõrdselt ja nõuame õigustatult võrdsemat kohtlemist , siis teadlaste rahastamisel on vahed veelgi suuremad . Erinevates Euroopa Liidu liikmesriikides on palgad kuni <arv> korda erinevad . Mitmed liikmesriigid , sh ka Eesti taotlesid õigust maksta Euroopa Liidu programmidest teadlastele kõrgemat palgamäära ja niisuguse õiguse me ka saime . Lisaks siis Eestis kehtivale palgamäärale , mis on lähtealuseks , võib taotleda Euroopa Liidu programmides teadlastele ka palgalisa või boonust kuni <arv> eurot aastas , mis siis annab umbes <arv> eurot kuus täiendavat palka , mis ületab keskmist Eesti palka vastavas kategoorias . Niisugune üldine ülevaade valitsuse istungist . Minu poolt sissejuhatuseks kõik . Juhataja Aitäh ! Ma annan nüüd sõna edasi rahandusministrile . Palun . Jürgen Ligi Aitäh ! Kinnitasime kõigepealt ära statistikaameti peadirektori kohale Andres Oopkaubi . Mul on sellest väga hea meel . Tegu on särava riigiametnikuga ja tema võitis avaliku konkursi . … puhul kuulatakse ka ära statistikanõukogu arvamus , varem sellist süsteemi meil polnud ja see oli tema suhtes samuti toetav . Mäletatavasti oli ta veel hiljuti ametis põllumajandusministeeriumis asekantslerina . Tal on suur rahvusvaheline kogemus ja meie vestlustest tuli välja , et ta juba valdab neid teemasid üldiselt päris hästi . Ma tahaks muidugi senise töö kohta öelda , et ka Priit Potissepp on saavutanud hea tulemuse . Meie rahvusvaheline maine on hea ja võiks öelda , et selle nalja kolmest valest , millest kolmas on statistika , võib Eesti puhul küll ära unustada . Uuelt juhilt ma ootaks kindlasti arengu jätkamist avatuse suunas , et statistika oleks tarbijale selgelt pakutav ja muidugi ka seda , et aruandlus oleks optimaalne . See on vana teema ja mitte ainult kohalik , kuidas siis maksumaksja riigiga peaks suhtlema , et ühelt poolt on vaja minimeerida halduskoormust , teiselt poolt ei saa ka päris segi ajada maksualast ja statistilist aruandlust . Aga see on üks keeruline filosoofia ja regulatsioon . Loodame , et parandamisruumi leiame edaspidigi . Edasi kiitis valitsus heaks maamaksuseaduse ja tulumaksuseaduse muudatused . Täpsed numbrid kindlasti leiate pressiteatest üles , need on need , mis räägivad , kuidas kompenseeritakse omavalitsustele laekumata jäävat maamaksu . Meenutan , et see seadus on vastu võetud , mis vabastab kodud teatud piirini maamaksust . Eks ta ole üks natukene vastuoluline idee selle poolest , et iseenesest maamaks on üks väga õiglane ja teoreetiliselt väga põhjendatud maks . Tegu on piiratud ressursiga ja maksuga , mis hästi laekub , mis on igati õiglane . Aga probleem on muidugi selles , et ta ei tohi olla liiga ahistav , mida ta mõnes kohas on olnud . Kodud on kindlasti koht , kus ahistamine on valusam ja selle poolest see vabastamine ise on olnud argumenteeritud . <arv>. aastal suureneb omavalitsuse kätte jääv tulumaksuprotsent <arv>,<arv> protsendipunkti võrra <arv>,<arv>-ni selle kompensatsiooniks . Maamaksu kompensatsiooniks on laekumise summa <arv>,<arv> miljonit eurot . Ja <arv>. aastal suureneb ta <arv>,<arv>%-ni , laekumine siis vastavalt <arv>,<arv> miljoni euroni . Plaanide kohaselt oleme püüdnud asja teha nii , et omavalitsused seda ei kaotaks , iseenesest on see kooskõlas küll maksu autonoomiaga omavalitsuste puhul , aga siiski vastutulek . Ega see inimene ei ole , kes kergenduse saab , ei ole ainult riigi kodanik , ta on ka omavalitsuse elanik . Nii , et riik on selles mõttes käitumas lahkelt . Teatavasti muudame ka maamaksuseadust selle poolest , et riigi osa maamaksus väheneb . Enamikus Euroopas nii ongi , et riik ei maksa omavalitsustele maamaksu , oleme selle laias laastus piiritlenud ka riigiasutustega , et nemad ei maksa . Samas RKAS , kes on ärilistel alustel tegutsev organisatsioon , tema maksab . Valitsus esitab Riigikogule ka tänavuse riigieelarve muudatused , mis on olemasoleva eelarvemahu piires muudatused , mitte lisakulud . Lisakulude jagamise praktika oleme jätnud minevikku , mis on üks kriisi õppetunde . Sellest saame nüüd kõik ühtemoodi aru , mida varem ei olnud , et kui majanduskasv on oodatust kiirem , maksulaekumised või maksukogumine oodatust parem , kogumine on siin element , et siis ei lööda seda raha lihtsalt kulude poolele , vaid vähendatakse antud juhul puudujääke või siis suurendatakse või taastatakse reserve . Olulisim summa on siin <arv>,<arv> miljonit eurot , mis läheb ESMi kapitali teiseks sissemakseks . Ei ole siin põhimõtteliselt tegemist mingi uue reaga , see on otsustatud asi ESMi ratifitseerimisel , et me selle makse teeme . See ei kvalifitseeru kuluks , vaid see on finantstehing , rahapaigutus reservidest teistsugusesse finantsvarasse . Ja kui eelarve sisu muutust iseloomustada , siis eelkõige vähenevad seal tegevuskulud <arv>,<arv> miljoni euro võrra , mis on <arv>,<arv> % ja investeeringud suurenevad <arv>,<arv> ja muud muutused <arv>,<arv> . Edasi sai valitsus ülevaate stabiliseerimisreservi varadest . Varade soetamismaksumus on <arv>,<arv> miljonit ja turuväärtus <arv>,<arv> . Kvartaliga on see taas suurenenud turuväärtuses <arv>,<arv> miljonit ja aastaga <arv>,<arv> miljonit . Kolmanda kvartali laekumiste summa oli <arv>,<arv> miljardit . Võib öelda , et võlakirjaturud on natukene meid siin aidanud , aga eks targalt tuleb ka paigutada . Meie valik on reeglite järgi hästi konservatiivne , aga konkreetsemalt on suuremad paigutused Hollandi ja Rabobanki võlakirjad . Rabobank on üks Euroopa panganduse tähti oma stabiilsuse poolest . Samuti Swedbanki hoiustesse , mis on ju ka üks tore pank , Euroopa mastaabis tubli . Valitsuse tegevusest niipalju , et me tegeleme juba tasapisi järgmise eelarveperioodi eurotoetuste jagamisega . Mina ei ole küll märganud , et siin mingit tülitsemist on , mida meil ajakirjandus on üles leidnud eilse seisuga . Loomulikult on raha jagamise ümber võimalik alati tülitseda , aga praegu käib koostöö , kus rahandusministeerium ei ole küll kelleltki raha endale võtja olnud , oleme ikkagi vahekohtunikud . Anname teada reeglitest , mis on Eesti riigile ja rahandusele olulised ja peame tihedaid läbirääkimisi potentsiaalsete rakendajatega . Idee on meil parandada oluliselt raha kasutamise kvaliteeti , panna teda olulisematesse valdkondadesse , neid valdkondi võib olla vähem . Siis jälgida selle raha kasutamise perspektiive , et see oleks kestlik , et ta ei tekitaks kulusid , jätkusuutmatuid kulusid , vaid tekitaks eelkõige ikka pikaajalist konkurentsivõimet ja kasu ühiskonnale . Praegu on mulje , et ühiskond on sellest üksjagu sõltuvuses ja selle raha väärtust alahinnatakse , et see tundub kuidagi nagu kõrvalt tulevana ja igavesena . Tegelikult on ju selge , et see ei ole igavene ja on meie enda raha , selle kasutamise kvaliteet peab olema samasugune kui maksuraha . Ta peab tootma ikkagi lisandväärtust ja meid aitama muule Euroopale järele nagu muu majanduspoliitika . Kui me kord järel oleme , siis meil seda enam kiirendusvahendina ei ole . Viimased poolteist nädalat on olnud mulle rahvusvaheliselt huvitav . On olnud Eurogrupp , on olnud Ecofin , on olnud IMFi ja Maailmapanga aastakoosolek ja on ka olnud Euroopa ja Aasia rahandusministrite kokkusaamine . Neid uudiseid fragmentaarselt sealt tuleb . Üldiselt võib Eesti kohta öelda , et meil on endiselt põhjus head meelt tunda oma majanduspoliitika üle , see leiab tunnustust . See retsept , et vaja on reageerida kriisi korral kiiresti ja silmas pidada pikaajalist vaadet , on igati tunnustust vääriv . Mida iganes ei kajastuks teistsuguste riikide kohta , kes on olnud aeglasemad ja kes on ennast riiklikest kuludest ja võlgadest seadnud suuremasse sõltuvusse , nendel on kindlasti raskused suuremad ja nende lahendused tulevad ka raskemini . Ka IMFi seisukoht on tegelikult , et need kokkulepitud plaanid tuleb kiiresti ellu viia ja vaidlusi on siin ainult nüanssides . Kui veel midagi sellest muljest püüda üldistada , siis enam ei ole nii ühest euroalale näpuga näitamist . Kõik on natukene väsinud õigustuste otsimisest , rääkides euroalast justkui maailma hädade põhjusest ja majanduse pidurist . Probleeme on igal pool ja arengu aeglustumisi paistab siit ja sealt . Põhimõtteliselt ei ole need retseptid riigiti nii väga erinevad , mis on vaja ellu viia vaatamata erinevatele kasvupotentsiaalidele eri maailma otstes . Ja muidugi kajastus see ka Euroopa ja Aasia rahandusministrite üritusel . Aasia eneseteadvus on põhjendatult kõvasti tõusnud . Nad ei ole enam Euroopa õpipoisid , aga sellegipoolest Euroopa kogemus on hindamatu . Väga palju on seda arvamust , et kasv on igavene ja garanteeritud ja majandusreeglitega võib vabalt ümber käia . Nii see siiski ei ole . Selles mõttes on meil omavahel rääkida üksjagu , kuni selleni välja , kas ühisrahasid võib oodata ka teistes maailma piirkondades . Nii , et huvitavad üritused olid . Aitäh ! Rein Lang Aitäh ! Valitsus otsustas täna viia lõpule teatrite ümberkujundamise reformi , mida alustati ligi <arv> aastat tagasi ehk siis ma sain volitused kolme uue eraõigusliku isiku asutamiseks . Need oleksid teater NO <arv> , teater Vanemuine ja NUKU . Nii , et kui need saab ära tehtud , siis Eestisse ei jää enam ühtegi riigiasutusena toimetavat teatrit , mis turumajanduslikus demokraatias on üsna kummaline , et on olemas selline riigi hallatav asutus , kus minister saadab teatri direktori puhkusele ja komandeeringusse ja teatri direktor käib siis erinevate osakondade pidi oma asju ajamas . Tekivad eraõiguslikud isikud . Majandama hakatakse eraõiguslikul alusel , mis tähendab äraseletatult seda , et teha võib kõike seda , mis seadusega ei ole keelatud . Teatri juhid peavad hakkama suhtlema oma teatrite nõukogudega . Loodetavasti saab sinna juurde ka kompetentsi . Otsustamise tasand muutub . Kultuuriministeerium ei hakka otsustama enam teatrite pisiasjade üle , vaid seda hakkavad ikkagi teatrid tegema ise . Minul on selle otsuse üle hea meel . Eestisse jääb siis üks avalik-õiguslik teater , see on seaduse alusel toimiv ooperi- ja balletiteater Estonia . Veelkord toonitan , avalik-õigusliku isikuna , see tähendab seda , et nemad teevad , mis seadusandja neile ütleb . Üks asi on see , mis seaduses on täpselt kirjas . Teine on aga see , mida ütleb neile seaduse alusel moodustatud nõukogu , mis koosneb teatavasti poliitilistest figuuridest , Estonia puhul . Kõikide teiste teatrite puhul saab olema tegemist eraõiguslike isikutega ehk siis nemad võivad teha kõike seda , mis seadusega keelatud ei ole ja nende nõukogud moodustuvad reeglina professionaalidest , mille määrab kultuuriministeerium . Nõndaks . Jääb neid kokku siis <arv>. Värskendame mälu . Eesti Draamateater , mis on praeguses ettevõtlusvormis tegutsemine ja mille puhul on see ettevõtlusvorm ennast igati õigustanud . Ugala , täpselt samad sõnad . Värskelt sihtasutusena tegutsev Endla Teater , mille puhul asutajaks ei läinud mitte ainult riik , vaid ka Pärnu linn ja Paikuse vald , mille üle on väga hea meel . Rakvere , kus asutajaks on lisaks riigile Rakvere linn . Ja Vene Teater . Tänasest lisanduvad NO <arv> , Vanemuine ja NUKU . Nii , et üks ümberkorralduste jada , mis kestis minu arvates natuke liiga kaua , on sellega lõpule viidud . Nii , et küsige . Juhataja Küsimuste kord . Andres Einman , BNS Kas valitsus ka on kuidagi arutanud Nigeerias pantvangistatud eestlaste teemat ? Jaak Aaviksoo Seni ei ole , sest tänane oli esimene valitsuse istung pärast seda ja mingit täiendavat informatsiooni meil ei ole selle kohta . Juhataja Kas on küsimusi veel ? Anna-Maria Makko , TV <arv> Värsked uudised Riigikogu saalist ütlevad , et umbusaldus Juhan Partsi suhtes kukkus läbi . Aga küsimus oleks siis võib-olla eeskätt härra Aaviksoole . Rahvas ja rahvasaadikud on ikkagi mures , mis puudutab näiteks neid kodukulusid , et isegi kui Parts nüüd ametisse jääb , siis need ikkagi tõusevad ju edasi . Või näiteks , mis puudutab Estonian Airi või EASi . Aga mis siis see lahendus oleks või kes siis on süüdi , isegi kui me võime öelda , et Juhan Parts ei ole selles süüdi ? Jaak Aaviksoo Kes on süüdi selles , et energiakandjate hinnad on niisugused , nagu nad on , sellele on suhteliselt raske vastata . Kõik , kes ostavad selle hinnaga ja kõik , kes müüvad selle hinnaga . Kindlasti ei saa selle eest vastutavaks teha majandusministrit . Ja põhimõtteline otsus , et energia ostmine vabalt turult on pikas perspektiivis kindlasti soodsam , on ka mõistlik . Muidugi ma saan piisavalt hästi aru , et elektri hinnatõus paraku ees seisab , millest olime teadlikud juba pikka aega . Aga sellest , kui suureks ta kujuneb , ei ole me ka täna lõpuni selged . Selles määramatuses on inimestel õigustatud hirmud ja ka rahulolematus . Üks nendest sammudest , mida valitsus omalt poolt astuda saab , on taastuvenergia hindade kahandamine . Neid samme on võimaluste piirides ka püütud astuda ja turul tõepoolest kõige nõrgemasse olukorda jäävate inimeste jaoks on mõistlikumad meetmed siiski sotsiaalabi meetmed kui siis riiklikult kehtestatud hinnad . Niisugune olukord on selles osas , mis puudutab elektri hinda . Ma arvan , et vaatamata kriitikale majandusministri aadressil tuleb energeetikasektoris viimasel ajal aset leidnud arenguid siiski tunnustada . Eesti Energia tarnekindlus pikas perspektiivis oli ikkagi väga halvas seisus veel mõned head aastad tagasi . Täna liigume samm-sammult lahendustele lähemale , et mitte ainult homme ja ülehomme ei ole meil soe majas ja toad valged , vaid ka <arv> ja <arv> aasta pärast , ehkki väga palju otsuseid on vaja veel langetada . Energiapoliitika on kasvava tähendusega ka väikeriigi Eesti jaoks . Oleme harjunud seda saama iseenesest ja suhteliselt odava hinnaga , aga mitte midagi ei ole teha , energia hinnad tõusevad maailmas jätkuvalt . Ma ei näe ühtegi põhjust , miks nad peaksid alanema , kasvav nõudlus arenguriikides teeb seda automaatselt . Kindlasti tuleb väga tõsiselt võtta neid riigi poolt toetatud initsiatiive , mis on suunatud energia kokkuhoiule . Kodude soojustamine , kõik , mis on suunatud energia kokkuhoiule , on see tee , millega vähendada kodukulusid ja riigil on kavas seda omalt poolt toetada . Vastavad programmid olid ja loodetavasti jäävad ka tulevikus , mis aitavad inimestel seda ülesannet lahendada . Kõige olulisem on just hoiak ja teadvustamine , et energia kokkuhoid on vältimatu tulevikku liikumisel kõikidel meil , nii asutustel , ettevõtetel , riigil kui ka kõikidel eraisikutel . Juhataja Palun täiendus . Jürgen Ligi Tegelikult kõigega nõus , mis Jaak ütles , aga küsimus oli täpselt , et kes on süüdi ? Ma ütleks ikka , et ühelt poolt tõesti kõik ostjad ja müüjad on alati süüdi kui hinnad turumajanduses on sellised nagu nad on . On süüdi üldised globaalprobleemid . Aga kui on vaja poliitikutele näpuga näidata , siis taas on kõik süüdi . Kõik Riigikogu erakonnad , mitte ainult valitsuse erakonnad on üksmeelselt toetanud energeetika arengukava , millest on Juhan Parts juhindunud . Kõik nad on olnud turu avanemise teadmise ajal valitsuses , juhtinud erinevaid majandusega seotud ministeeriume , sh erakonna juhid . Eks ta üks küünilisevõitu mäng on . Võib-olla me saame siis tänase arutelu kokkuvõtetes mõne idee ka teada , mida energeetika vallas täpselt ette heidetakse . Majandusminister muidugi liigub hästi keerulises valdkonnas nagunii ja põhjusi leiab alati . Estonian Air´i te mainisite . Maailma lennundus on massiivses kahjumis erinevates piirkondades ja seal on rasked otsused , kasumit ei teeni õieti keegi . Kõik me saame aru , et meie maanurga ühenduste tagamine on suurem strateegiline küsimus kui konkreetse firma majandustulemused . Ma arvan , et selle juhatuse vahetamisest möödunud aeg on jälle mõtetel lasknud settida , et küll sellise asjaga ka tegeletakse . Majandusministri töö selles mõttes ei erine teistest ministritest , ta ongi keeruline . Põhjusi leiab alati . Aga peeglisse maksaks ka vaadata ja kontrollida , kes mida ise on teinud . Aitäh ! Rein Lang Kui nüüd kommenteerimiseks läks , siis lubage , mina ka . Eile oli Eesti Televisioonis selline saade nagu Foorum ja ma tahaks lihtsalt öelda , et näitleja Indrek Saarel ei tule nüüd roll energeetika asjatundjana kohe kuidagi välja või on lavastaja olnud vilets . Rasputini roll tuli palju paremini välja .