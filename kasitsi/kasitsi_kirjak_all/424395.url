424395.url	Äripäeva hinnangul praegune olukord kinnisvaraturul krahhile ei osuta . Kinnisvaraturu kohta ei saa teha üldistusi pelgalt Tallinna vanalinna unikaalsete korterite kõrgete hindade järgi . Kõrged hinnad on tingitud pakkumist ületavast nõudlusest . Vanalinna korterid moodustavad väga tühise osa elamuturust ega suuda kuidagi kogu kinnisvaraturgu põhja lasta . Kinnisvaraarendajatele antud laenude osakaal pankade laenuportfellides pole võrreldes eelmise aastaga suurenenud , see oli ja on ligikaudu <arv> % . Võrreldes <arv>. aastaga on nende osakaal isegi väiksem . Laenude osa , kus tagatiseks kinnisvara , on laenuportfellides aastaga suurenenud <arv>,<arv> mld kroonilt <arv>,<arv> mld kroonile ehk <arv>,<arv> % . Kinnisvaralaenude osakaal näiteks Ühispanga laenuportfellis sõltub eeskätt Hanschmidtist endast . Ehk võiks ka nii öelda – kriis kinnisvaraturul oleneb sellest , kui lahti on Hanschmidt laenukraanid keeranud . Tõsi on see , et kinnisvaraturule on tulnud mitmeid uusi elamuprojekte ning see suund jätkub ka paari lähima aasta jooksul . Samas oli elamuehitus Eestis pikka aega pea varjusurmas ning elavnenud elamuehitus pole veel suutnud aastatega tekkinud tühimikku täita . Suur hulk uusi arendusprojekte võib muidugi tähendada seda , et arendajail on järjest raskem kinnisvara müüa , nende ( laenatud ) raha jääb järjest kauemaks kinnisvara alla kinni ning tõenäoliselt hakkavad lähemas tulevikus langema ka kinnisvarahinnad . Kui aga kinnisvaraarendajad on sunnitud vähendama oma kasumimarginaali – selleks on ruumi piisavalt - , ei tähenda see veel turu kriisi . Ega seegi , kui üks arendaja pankrotti läheb . Kuni püsib nõudlus ( uue ) elamispinna järele , seda naljalt ei juhtu . Vähemalt Tallinna puhul võib öelda , et siia eluaseme soovijad ei saa kunagi otsa . Äripäev ei vannu , käsi piibli peal , et krahhi kunagi ei tule . Seda ei saa keegi välistada . Kui inimesed ei jõua kinnisvaralaene tagasi maksta ning pangad on sunnitud majad ja korterid odavalt müüki panema , küll siis jõuab ka kriis kätte . Kuni aga rahva sissetulekud suurenevad ning neil piisab raha laenu võtmiseks ja teenindamiseks , ettevõtted investeerivad ning majandus kasvab – nagu see praegu on - , siis pole põhjust ka kinnisvaraturu kollapsit oodata . Kas Eestit ootab ees kinnisvarakrahh ? Ühispanga president Ain Hanschmidt vallandas mõni aeg tagasi diskussiooni , väites , et Eestit on tänavu tabamas kinnisvarakrahh . Äripäeva arvates ei ole oodata kinnisvarahindade järsku kukkumist . Ain Hanschmidt , Ühispanga president Ain Kivisaar , Uus Maa Grupi analüütik Vanalinna tippkorterite ja ehitushindade suur vahe näitab vaid pakkumise-nõudluse vahekorda turul . Hinnaga <arv>-<arv> <arv> krooni ruutmeeter on müüdud üksikuid unikaalseid ning haruldasi kortereid , vanalinna üldine hinnatase on siiski oluliselt madalam . Kuna vanalinnas praktiliselt puudub võimalus rajada uusehitisi , ei saa ehitushinnad mõjutada vanalinna kõrget hinnataset . Vägagi piiratud korterite arvust tulenevalt maksavad korteriostjad seal peamiselt unikaalsuse ja aastasadadega tekkinud hõngu , mitte ehituseks kasutatud kivide ja segu eest . Tekkinud suure hinnadiferentsi tõttu ei mõjuta tipphinnad turu üldist hinnataset , mistõttu ei tasu selles otsida ka läheneva kriisi märke . ( EPL <arv>.<arv>. ) Mina arvan , et ei tule märkimisväärset hinnalangust , ei tule pangalaenutagatiste realiseerimise krahhi , ei tule selles mõttes kriisi . Küll on kinnisvara nagu iga teinegi kaup , kus hind läbib tsüklis üles-alla , üles-alla ja mingitest ajutistest hinnalangustest võib alati rääkida . Aga kriis on ikkagi midagi mastaapset , kus hinnalangused mõjutavad kogu majandust – seda meil küll karta ei ole . Praegu pole küll alust arvata , et hinnad langeksid . Muidugi – kui projekt on ebaõnnestunud : pole sihtgruppi korralikult määratletud , on kehv turundus , siis tuleb hinnast alla lasta , et kauba saaks realiseerida . Selliseid üksikuid asju on alati . Kersti Arro , Hansapanga eluasemelaenu tootehaldur Mina küll ei arva , et meil mingit kinnisvarakrahhi lausa tulemas on . Laenuandja koha pealt vaadates – kui võrrelda vanalinna kortereid meie kogu müügiga , on neid väga vähe . Ja vanalinna kortereid ostetakse ka laenuga siiski suhteliselt tagasihoidlikult . Vanalinna korteri ostjaskond on tavaliselt selline , kes laenu nii väga ei vajagi . Korter vanalinnas on ka selline unikaalne vara , et kui sellise kalli hinnaga ostjaid leiab – ju see hind on siis põhjendatud . Kui me vaatame , kuhu me põhiliselt praegu eluasemelaenu anname , siis need on individuaalelamud ja korterelamud . Nende elamispindade osas ma küll ei arva , et mingi kinnisvarakrahh oleks tulemas . Seonduvad postitused