201559.url	Võiks öelda , et õpetaja on suurem ja tugevam ja targem ja kogenum ja küll ta oskab end ise kaitsta või pigem- end kehtestada . Paraku ei ole see alati nii lihtne . Alles hiljaaegu oli ajakirjandusest lugeda ühest Tartu kooli juhtumist , kus kool on raskustes käitumishäiretega noorukitega . Arvata võib , et see pole ainus omataoline juhtum : sarnaseid õpilasi , kes terroriseerivad nii kaasõpilasi kui ka õpetajaid on kahjuks küll . Paraku näivad asjaosalised tõepoolest teadvat oma " õigusi " ja seda , et ega õigeid vahendeid nende karistamiseks koolil polegi . Tegelikult peaks õpetajat kaitsma kooli juhtkond , kehtestades vastavad sisekorraeeskirjad näiteks , mis võimaldavad õpilast teatud ajaks õppetööst kõrvaldada . Alati on võimalus pöörduda lapsevanemate ja alaealiste asjade komisjoni poole . Kui korrarikkuja on õppetöölt eemaldatud teatud ajaks , hakkab nii mõnigi kangesti kooli tagasi kippuma , sest kodus on igav ja tüütu ning pole kambajõmme . Kõik oleneb kindlasti sellest , kui " paadunud " korrarikkuja on : mõnele mõjub taoline karistusmeetod , mõnele mitte . Kindlasti peaks õpetaja oma probleemsetest õpilastest rääkima ja mitte arvama , et viga on just ja ainult tema ( õpetaja ) isikus . Raske on küll , eriti , kui klassis valitseb nö negatiivne eeskuju ja negatiivne kambavaim ja hästi õppimine pole edukuse märk . Ega ikkagi muu ei aita , kui võtta appi oma tarkus ja pedagoogiline kogemus , ehk aitab huumorgi <emotikon> ?