78714.url	Nii hullu ja närvesöövat talve ma varasemast elust ei mäleta . Olen proovinud saabuva kevade märkidest lohutust leida , aga isegi rohkearvulised kevadekuulutajad nii koduaias kui põldudel ei ole tuju paremaks suutnud teha . Mis küll toimub ? Kuni detsembri keskpaigani liikus elu tavapärast rada . Tegin veel metsas võsatöid , juhatasin liinimeeste masinaid õigetele sihiotstele ja rõõmustasin , kui elektriliinid metsast ära koristati . Ka metsaraie sai õigel ajal tehtud ja puud külmunud maaga välja veetud , sh. ka oma järgmise talve küttepuud . Lisaks kogesin meeldivaid kokkupuuteid asjalike metsatööliste ja hooliva teenuse pakkujaga . Siis tuli detsember , pidev lumesadu , akendeni hanged ja elu jäi seisma . Sellest ajast siiamaani pole enam midagi head olnud . Esimene pauk tuli maksuameti infokirja näol vahetult jõulude eel , mis tähendas , et hoolega hoitud vääriselupaikade säilitamise eest saadav rahaline hüvitis läheb maksustamisele . Uudis tundus nii ülekohtune , et hakkasin õigust taga nõudma . Meie seadusetegijad polnud mõelnud looduskaitselistele eesmärkidele , vaid rahale . Olen veendunud , et tõuke uutele tõlgendustele andis metsaseaduse paragrahvide pidev kohendamine ja muutmine . See aga oli omakorda poliitikute kätes . Terve jaanuarikuu siplesin kirjavahetust pidades ja infot kogudes , mille tulemusena valmis juristi abiga avaldus õiguskantslerile maksuameti otsuste õiguspärasuse selgitamiseks . Vastus ka tuli ja õigus jäi maksuametile . Saan aru , et sedalaadi mured ei paku huvi ega puuduta otseselt rohkem kui hetkel <arv>-t metsaomanikku , kel jõus olevad lepingud sahtlis ja <arv>.a. tuludeklaratsioonile ilmselt rahanumbridki kantud . Sellest ka siis vähene huvi ja leige reageering sedalaadi metsateema suhtes . Mulle tundub , et pidevad järelepärimised andsid maksuametile märku , et asi on neil korralikult ette valmistamata , samuti polnud Erametsakeskust enne oktoobrit <arv> , kui raha üle kandma hakatakse , teavitatud , et vääriselupaiga tasudelt tuleb juba väljamakse tegemisel tulumaks kinni pidada ja sellekohane teatis maksuametile saata . Nii ei saanudki tuludeklaratsiooni täitja leida oma tulude kohta ka eeltäidetud andmed . Mina seaduskuuleka kodanikuna loomulikult lisasin summa nüüd ise oma tulude vastavale reale ja maksan juurde ka tulumaksu . Veebruaris võttis riigikogu vastu metsanduse arengukava aastateks <arv>-<arv> . Ei võetud arvesse ELFi ega Riigikontrolli märkusi . Mul on tunne , et kuna asi tuli lihtsalt „ ära teha “ , siis nii ka hääletati . Minu pettumus on suur , sest arengukava teenib suurte metsafirmade tellimust , mitte säästvat metsade kasutamist . <arv>.märts. Riigikogu valimised . Selliseid tulemusi ma ei oodanud , sest tundus ju , et inimesi on ära tüüdanud ühel ja samal kivistunud pilgul esitatud enesekiidulaul . Oleksin võinud ju asja huumoriga võtta , aga näe , ei suuda , kui mind otseselt puudutavat keskkonna ja metsanduse valdkonda asub taas juhtima sama partei truu kasvandik , mitte asjatundja , siis pole sealt lähiaastate jooksul midagi head loota . Vaevalt jõudsid isiklikud pinged taanduma hakata , kui tuli <arv>.märts – looduskatastroof Jaapanis , mille vastu on inimene võimetu . Järgnenud tuumaleket võib nimetada juba kättemaksuks ülbeks muutunud inimesele . Mind hirmutab meie akadeemiku , tuumajaamade propageerija veendumus , et majanduse arenguks on tuumajaamade ehitamine vältimatu ja maapõuevarade , sh. ka fosforiidi kaevandamine Eestis möödapääsmatu . Mina ei taha elada ohtlikus , üleskaevatud ja metsadest lagedaks raiutud Eestis ! Siis <arv>.märts – Liibanon . Peab päris kalgi südamega ja tundetu inimene olema , kui see meist igaüht ei puudutaks ega pidevalt meeles poleks . Kuidas selle kõigega enne lõplikku lumesulamist toime tulla , tervena püsida ja edasi elada ? Ma pole enam ammu rõõmsaid inimesi näinud , kahjuks . Eelmisele : kes siin mossis inimestest rääkis ? kui inimene oma ümbritseva vastu huvi tuleb ja ( eesti)maa tuleviku pärast südant valutab , kas see on siis mossitamine ? et olgugi , et meil asjad halvasti on , teema ikka kehva mängu juurde head nägu nagu oleks kõik korras .