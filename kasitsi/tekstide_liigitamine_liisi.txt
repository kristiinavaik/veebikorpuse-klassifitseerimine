1. Millistele tunnustele vastavad tekstid liigitasite ilma kõhklemata mitte-kirjakeelseteks?
Kõhklemata liigitasin kõik need tekstid, mis olid kirjutatud täiesti vabas vormis, nii et õigekirjareegleid ei järgitud üldse (väike algustäht, kirjavahemärkide puudumine jne). Aga üldiselt järgisin põhimõtet, et 1-2 komaviga on ok, aga kui tuleb juba teist tüüpi vigu juurde, siis panin kohe mitte-kirjakeelseks. 
2. Milliseid tekste oli raske liigitada, mille puhul te kõige rohkem kõhklesite?
Probleeme tekitasid kõige rohkem pikemat sorti tekstid, sest pidevalt oli küsimus, kas saab võrrelda tekste, millest üks on hirmus lühike ja teine lehekülgi pikk, aga vigade arv on sama. Üldiselt siiski panin ka vigadega pikemad tekstid mitte-kirjakeelseks, isegi kui neid polnud väga palju. Teiseks probleemiks olid ajakirjandustekstid, mille stiil oli üldiselt alati väga hea ja pealtnäha tundusid korralikud, aga ikka mõni väike viga tuli ja siis oli kohati raske hinnata, kas vigade arv on piisav, et mitte-kirjakeelseks määrata. 